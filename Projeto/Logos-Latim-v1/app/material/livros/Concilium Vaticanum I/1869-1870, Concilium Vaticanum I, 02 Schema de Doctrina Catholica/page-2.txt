Invisibilia enim ipsius a creatura mundi per ea quae facta sunt intellecta conspiciuntur.
At ratio creata intelligens pariter se ipsam totam dependere a deo ut a suo principio et fine nequit non agnoscere
deo qui est ipsa veritas omnis que veritatis fons ita se esse subiectam ut si infinitae sapientiae ac bonitati
placuerit alio modo quam per ea quae facta sunt et alio quam ipsius rationis naturali lumine sese hominibus
revelare plenum iidem debeant praestare intellectus ac voluntatis obsequium.
Sicut autem potest deus hominem evehere ad veritates cognoscendas et ad modum cognoscendi quo naturale
rationis lumen non pertingit ita potest eum exaltare ad eiusmodi participationem bonorum divinorum et ad
eiusmodi consortium ac societatem cum ipso deo quae naturales creaturae vires et perfectiones omnino superent.
Haec porro supernaturalis revelatio et communicatio dei ad homines cum non solum possibilis sed factum sit
certissimum in quo religio divina tota constituitur hinc profecto christianorum omnium abominationi exponendus
est profanus sermo ut cancer serpens illorum hominum qui media in luce religionis christianae commutantes
veritatem dei in mendacium dicunt humanam rationem esse penitus independentem atque in se ipsa esse omnis
veri omnis que boni fontem et unicam normam ac legem ita ut supra naturales rationis cognitiones veritas
credenda ne divina quidem opera et auctoritate revelari ac fides imperari queat neque ab ipso deo homo ultra
naturae suae rationalis naturalium que virium explicationem ad altiorem communicationem et ad bonum altius
evehi possit sed rationem naturam que humanam iugi profectu omnem tandem veri et boni perfectionem ex sese
assequi posse ac debere.
Huiusmodi igitur errorum portenta exsecrantes simul ex supremi pastoralis officii nostri debito et animi sensu
quo maxime possumus pro aeterna animarum salute sollicito admonemus et obtestamur eos potissimum qui
praesunt et qui privatim vel publice in scholis educandae et erudiendae iuventutis munere funguntur ut ab animis
subditorum hanc pestem grassantis incredulitatis arceant illos que contra pericula in eam incidendi praemuniant.
Verum satis profecto non est illa monstra impietatis exhorruisse quae ab omnibus qui christiani esse velint per se
facile intelliguntur devitanda sed quoniam velut derivatione quadam ab illa falso asserta independentia rationis
verbum veritatis a quibusdam non recte tractatur qui circa ipsam naturam fidei et cognitionis christianae et circa
habitudinem scientiae humanae ad fidem divinam errantes et in errorem mittentes hoc tempore docuerunt quae
non oportet idcirco contra huiusmodi errorum circumventiones catholicam doctrinam firmiter ab omnibus
retinendam exponere et declarare intendimus.
Imprimis secundum fidem universalis ecclesiae et sacri Tridentini concilii declarationem profitemur et docemus
integram catholicam revelationem contineri in libris scriptis tam veteris quam novi testamenti et sine scripto
traditionibus quae ex ipsius Christi ore ab apostolis acceptae aut ab ipsis apostolis spiritu sancto dictante quasi
per manus traditae ad nos usque pervenerunt.
Quoniam vero de ipsis sacrae scripturae libris varii nostra aetate sparguntur errores iterum declaramus et
definimus eosdem libros omnes cum omnibus suis partibus quemadmodum in decreto oecumenici concilii
Tridentini continetur pro sacris et canonicis suscipiendos esse.
Sacri autem et canonici credendi sunt non quod humana tantum ope scripti auctoritate tamen ecclesiae in
canonem sacrarum scripturarum relati sint neque propterea solum quod divinam revelationem sine errore
contineant sed eo quod spiritu sancto inspirante conscripti fuerunt ideo que sunt scripturae divinitus inspiratae
quae habent auctorem deum atque ita continent vere et proprie verbum dei scriptum.
Quare haereticam esse declaramus et damnamus sententiam si quis divinitus inspiratum esse negaverit aliquem
vel integrum vel ex parte librum de his quos Tridentina synodus integros cum omnibus suis partibus prout in
ecclesia catholica legi consueverunt et in veteri vulgata Latina editione habentur pro sacris et canonicis
suscipiendos esse definivit.
Et quia non desunt petulantia ingenia a quibus scriptura sacra ad alienos sensus detorquetur contra eum sensum
quem tenuit et tenet sancta mater ecclesia hinc innovantes quae a sacra Tridentina synodo circa scripturarum
interpretationem praescripta fuerunt declaramus in rebus fidei et morum ad aedificationem doctrinae christianae
2

