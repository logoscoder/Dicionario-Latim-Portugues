Reprobamus itaque et anathemate damnamus doctrinam qua asseritur tractationem scientiarum naturalium et
rationalium ita sui iuris et plane independentem esse oportere ut sententiae quae in illis statuuntur et deducuntur
etiamsi doctrinae catholicae repugnent non subsint iudicio et authenticae proscriptioni ecclesiae atque ideo
scientias naturales et rationales etiam sub discrimine in eis errandi contra fidem et doctrinam catholicam
tractandas esse nulla supernaturalis revelationis habita ratione.
Ex perniciosa turbatione legitimae relationis inter fidem ac scientiam praeter alia mala illud accidit gravissimum
ut homines temerarii ipsa mysteria revelationis que sensum qui non alius est quam retentus ac declaratus ab
ecclesia catholica proprio arbitrio interpretari audeant et dogmata sanctissima detorquere ad sensus ab universali
fide et ecclesiae doctrina abhorrentes quibus revelatae veritates accommodentur fallaci mensurae intellectus
humani atque ita dum retentis verbis ecclesiae substituuntur sensus alieni videantur dici eadem dicantur tamen
diversa.
Nec verentur affirmare cum intelligentia dogmatum hactenus fuerit imperfecta necdum in ecclesia propter
defectum philosophiae rite ea perfici potuerit nunc demum rationi per scientiam excultae patere viam ad verum
et proprium intellectum omnium veritatum revelatarum.
Sed firmum fundamentum dei stabit neque enim doctrina fidei a deo hominibus patefacta ad credendum propter
ipsam dei revelantis auctoritatem est velut philosophicum inventum humanis ingeniis perficiendum sed est
depositum cuius custodia explicatio et definitio sub assistentia spiritus veritatis infallibili ecclesiae divinitus est
concredita atque ideo constat sensum dogmatum ab eadem ecclesia declaratum semper inviolabiliter esse
retinendum eius vero commutationem non profectum esse scientiae sed haeretici spiritus perversionem.
Quare si quis dixerit talem admittendam esse intelligentiae dogmatum explicationem per humanae rationis et
scientiarum progressum ut ille sensus quem ecclesia in suis definitionibus sua que articulorum fidei propositione
intellexit et intelligit non semper simpliciter et incommutabiliter verus sit sed secundum profectum scientiarum
iisdem definitionibus et propositis fidei articulis aliquando alius diversus sensus substitui debeat anathema sit.
Quoniam ex asserta falsa libertate scientiae et independentia rationis factum est ut errores iam pridem proscripti
his temporibus nova quadam forma suscitarentur circa specialia fidei nostrae dogmata de ipso deo uno et trino de
incarnatione dominica de hominis praeterea natura elevatione ac lapsu et de eiusdem reparatione propterea
contra huiusmodi perversiones verum sensum apostolicae et ecclesiasticae praedicationis iterum hac nostra
definitione declarare et confirmare constituimus quatenus id ad arcenda pericula ab animis fidelium et ad
sinceritatem depositi fidei custodiendam opportunum visum est.
Pius episcopus servus servorum dei sacro approbante concilio ad perpetuam rei memoriam.
Supremi pastoris apostolicum ministerium in quo dei ineffabili providentia et misericordia positi sumus sollicite
ac continuo nos urget ut nihil praetermittamus quo via quae ad vitam et salutem ducit aeternam omnibus
hominibus pateat et qui in tenebris et in umbra mortis sedent ad lucem et agnitionem veritatis perveniant.
Cum igitur deus ac salvator noster totius salutiferae doctrinae veritatem et mediorum salutis thesauros in
ecclesiam suam quasi in depositorium dives contulerit ut omnes sumant ex ea potum vitae in ipsa vera ecclesia et
errantibus indicanda et fidelibus instantius commendanda est ut illi ad viam salutis adducantur hi autem in ea
confirmentur et crescant.
Quare nostri muneris esse ducimus potiora capita verae et catholicae doctrinae de ecclesiae natura proprietatibus
ac potestate exponere et grassantes oppositos errores subiectis canonum articulis condemnare.
Unigenitus dei filius qui illuminat omnem hominem venientem in hunc mundum qui que nulla unquam aetate
miseris Adae filiis ope sua defuit in ea plenitudine temporis quae sempiterno consilio fuerat praestituta in
similitudinem hominum factus visibilis apparuit in assumpta nostri corporis forma ut terreni homines atque
carnales novum hominem induentes qui secundum deum creatus est in iustitia et sanctitate veritatis corpus
efformarent mysticum cuius ipse existeret caput.
7

