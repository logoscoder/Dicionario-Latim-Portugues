Etenim cum ad finem usque mundi qui in terris peregrinantur mortales Christo auctore salvandi sint ecclesia
ipsius quae sola est salutis societas ad finem usque mundi in sua constitutione immutabilis semper et immota
persistet.
Licet igitur ecclesia crescat et utinam augeatur iugiter fide et caritate ut Christi corpus aedificetur licet pro varia
aetate sua et pro diversitate adiunctorum inter quae constanter militando versatur varie sese explicet eadem
tamen in se sua que a Christo accepta constitutione immutabilis perseverat.
Quare Christi ecclesia nunquam potest excidere suis proprietatibus et dotibus sacro suo magisterio ministerio et
regimine ut Christus per corpus suum visibile perpetuo sit omnibus hominibus via veritas et vita.
Excideret porro ecclesia Christi a sua immutabilitate et dignitate et desineret esse societas vitae ac necessarium
salutis medium si eadem a salutari fidei morum que veritate aberrare ac in ea praedicanda atque exponenda falli
vel fallere posset.
At columna et firmamentum veritatis est ideo que ab omni erroris falsitatis que periculo libera et immunis.
Sacro autem et universali approbante concilio docemus atque declaramus dotem infallibilitatis quae tanquam
perpetua ecclesiae Christi praerogativa revelata est quae que nec cum inspirationis charismate confundi debet
neque eo spectat ut ecclesia novis revelationibus ditescat collatam ad hoc esse ut verbum dei sive id scriptum
sive traditum sit in universali Christi ecclesia integrum et a quavis novitatis immutationis que corruptela immune
asseratur et custodiatur secundum illud apostoli mandatum o Timothee depositum custodi devitans profanas
vocum novitates et oppositiones falsi nominis scientiae quam quidam promittentes circa fidem exciderunt.
Quod idem apostolus iterum inculcat scribens formam habe sanorum verborum quae a me audisti in fide et in
dilectione in Christo Iesu.
Bonum depositum custodi per spiritum sanctum qui habitat in nobis.
Obiectum igitur infallibilitatis tantum patere docemus quantum fidei patet depositum et eius custodiendi officium
postulat adeo que praerogativam infallibilitatis qua Christi ecclesia pollet ambitu suo complecti tum universum
dei verbum revelatum tum id omne quod licet in se revelatum non sit est tamen eiusmodi sine quo illud tuto
conservari certo ac definitive ad credendum proponi et explicari aut contra errores hominum ac falsi nominis
scientiae oppositiones valide asseri defendi que non possit.
Haec autem infallibilitas cuius finis est fidelium societatis in doctrina fidei et morum intemerata veritas
magisterio inest quod Christus in ecclesia sua perpetuum instituit cum ad apostolos dixit euntes ergo docete
omnes gentes baptizantes eos in nomine patris et filii et spiritus sancti docentes eos servare omnia quaecumque
mandavi vobis et ecce ego vobis cum sum omnibus diebus usque ad consummationem saeculi.
Et iisdem promisit Christus veritatis suae spiritum qui maneret cum eis in aeternum in eis esset eos que omnem
veritatem doceret.
Christi autem ecclesia non est societas aequalium ac si omnes in ea fideles eadem iura haberent verum est
societas inaequalis et hoc non ideo tantum quia fidelium alii clerici sunt alii laici sed propterea maxime quod in
ecclesia est potestas divinitus instituta qua alii ad sanctificandum docendum et regendum praediti sunt alii
destituuntur.
Cum vero ecclesiae potestas alia sit et dicatur ordinis alia iurisdictionis de hac altera speciatim docemus eam non
solum esse fori interni et sacramentalis sed etiam fori externi ac publici absolutam atque omnino plenam
nimirum legiferam iudiciariam et coercitivam.

10

