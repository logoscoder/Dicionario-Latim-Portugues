Cum eiusmodi sit vera Christi ecclesia declaramus hanc visibilem conspicuam que societatem esse illam ipsam
divinarum promissionum ac misericordiarum ecclesiam quam Christus tot praerogativis ac privilegiis distinguere
et exornare voluit eandem que ita plane in sua constitutione esse determinatam ut quaecumque societates a fidei
unitate vel a communione huius corporis seiunctae nullo modo pars eius aut membrum dici possint neque per
varias christiani nominis consociationes dispersam atque diffusam sed totam in se collectam penitus que
cohaerentem in sua conspicua unitate indivisum ac indivisibile corpus praeferre quod est ipsum corpus mysticum
Christi.
De quo apostolus inquit unum corpus et unus spiritus sicut vocati estis in una spe vocationis vestrae.
Unus dominus una fides unum baptisma.
Unus deus et pater omnium qui est super omnes et per omnia et in omnibus nobis.
Hinc omnes intelligant quam necessaria ad salutem obtinendam societas sit ecclesia Christi.
Tantae nimirum necessitatis quantae consortium et coniunctio est cum Christo capite et mystico eius corpore
praeter quod nullam aliam communionem ipse nutrit et fovet tanquam ecclesiam suam quam solam dilexit et se
ipsum tradidit pro ea ut illam sanctificaret mundans lavacro aquae in verbo vitae ut exhiberet ipse sibi gloriosam
ecclesiam non habentem maculam aut rugam aut aliquid huiusmodi sed ut sit sancta et immaculata.
Idcirco docemus ecclesiam non liberam societatem esse quasi indifferens sit ad salutem eam sive nosse sive
ignorare sive ingredi sive relinquere sed esse omnino necessariam et quidem necessitate non tantum praecepti
dominici quo salvator omnibus gentibus eam ingrediendam praescripsit verum etiam medii quia in instituto
salutaris providentiae ordine communicatio sancti spiritus participatio veritatis et vitae non obtinetur nisi in
ecclesia et per ecclesiam cuius caput est Christus.
Porro dogma fidei est extra ecclesiam salvari neminem posse.
Neque tamen qui circa Christum eius que ecclesiam invincibili ignorantia laborant propter hanc ignorantiam
poenis aeternis damnandi sunt cum nulla obstringantur huiusce rei culpa ante oculos domini qui vult omnes
homines salvos fieri et ad agnitionem veritatis venire qui que facienti quod in se est non denegat gratiam ut
iustificationem et vitam aeternam consequi possit sed hanc nullus consequitur qui a fidei unitate vel ab ecclesiae
communione culpabiliter seiunctus ex hac vita decedit.
Si quis in hac arca non fuerit peribit regnante diluvio.
Quare reprobamus et detestamur impiam aeque ac ipsi rationi repugnantem de religionum indifferentia
doctrinam qua filii huius saeculi veritatis et erroris sublato discrimine dicunt omnibus aeternae vitae portum ex
qualibet religione patere aut contendunt de veritate religionis opiniones tantum plus minus ve probabiles non
autem certitudinem haberi posse.
Pariter que reprobamus impietatem illorum qui claudunt regnum caelorum ante homines falsis praetextibus
affirmantes indecorum vel ad salutem minime necessarium esse deserere religionem etsi falsam in qua quis natus
vel educatus ac institutus est nec non ecclesiam ipsam quae se religionem esse unice veram profitetur omnes
autem religiones et sectas a sua communione separatas proscribit et damnat criminantur perinde ac si ulla
unquam esse posset participatio iustitiae cum iniquitate aut societas lucis ad tenebras et conventio Christi ad
Belial.
Declaramus insuper Christi ecclesiam sive exsistentia sive constitutio eius spectetur societatem esse perennem
atque indefectibilem nullam que post illam neque pleniorem neque perfectiorem salutis oeconomiam in hoc
saeculo exspectandam esse.
9

