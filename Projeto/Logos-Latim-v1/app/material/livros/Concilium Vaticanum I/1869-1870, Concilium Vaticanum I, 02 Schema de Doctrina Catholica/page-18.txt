Si quis dixerit ecclesiam institutam divinitus esse tanquam societatem aequalium ab episcopis vero haberi
quidem officium et ministerium non autem propriam regiminis potestatem quae ipsis divina ordinatione
competat quae que ab iisdem sit libere exercenda anathema sit.
Si quis dixerit a Christo domino et salvatore nostro ecclesiae suae collatam tantum fuisse potestatem dirigendi
per consilia et suasiones non vero etiam iubendi per leges ac devios contumaces que exteriori iudicio ac
salubribus poenis coercendi atque cogendi anathema sit.
Si quis dixerit veram Christi ecclesiam extra quam nemo salvus esse potest aliam esse praeter unam sanctam
catholicam et apostolicam Romanam anathema sit.
Si quis dixerit beatum Petrum apostolum a Christo domino constitutum non esse apostolorum omnium principem
et totius ecclesiae militantis visibile caput vel eum tantum honoris non autem verae propriae que iurisdictionis
primatum accepisse anathema sit.
Si quis dixerit non esse ex ipsius Christi domini institutione ut beatus Petrus in primatu super universam
ecclesiam habeat perpetuos successores aut Romanum pontificem non esse iure divino Petri in eodem primatu
successorem anathema sit.
Si quis dixerit Romanum pontificem habere tantummodo officium inspectionis vel directionis non autem plenam
et supremam potestatem iurisdictionis in universam ecclesiam aut hanc eius potestatem non esse ordinariam et
immediatam in omnes ac singulas ecclesias anathema sit.
Si quis dixerit potestatem ecclesiasticam independentem quam ecclesia catholica sibi a Christo tributam esse
docet supremam que potestatem civilem non posse simul consistere ita ut iura utriusque salva sint anathema sit.
Si quis dixerit potestatem quae ad regendam civilem societatem necessaria est non esse a deo aut eidem ex ipsa
dei lege subiectionem non deberi aut eam naturali hominis libertati repugnare anathema sit.
Si quis dixerit omnia inter homines iura derivari a statu politico aut nullam nisi ab ipso communicatam dari
auctoritatem anathema sit.
Si quis dixerit in lege status politici vel in publica hominum opinione constitutam esse pro publicis ac socialibus
actionibus supremam conscientiae normam aut ad easdem non extendi ecclesiae iudicia quibus ea de licito et
illicito pronuntiat aut vi iuris civilis fieri licitum quod iure divino vel ecclesiastico est illicitum anathema sit.
Si quis dixerit leges ecclesiae vim obligandi non habere nisi quatenus civilis potestatis sanctione firmentur aut
eidem civili potestati vi suae supremae auctoritatis competere in causis religionis iudicare et decernere anathema
sit.
Beatus Petrus apostolus cum suis in sede Romana successoribus totius ecclesiae dei quae est columna et
firmamentum veritatis constitutus fuit visibile fundamentum et ipse Romanus pontifex post sanctum apostolum
Petrum est inconcussa christianae fidei petra quam non vincunt superbae inferorum portae quoniam a Christo
domino fidei primatum accepit est que universalis omnium pastorum et doctorum atque fidelium omnium
magister per cuius in fide firmitatem salvator noster reliquorum in verbi ministerio fratrum firmitati providere ac
consulere voluit et supremus idem est in quibuscumque fidei atque salutis aeternae negotiis iudex ac ipsa
Romana Petri cathedra est catholicae veritatis et unitatis centrum quo cum necesse est convenire et cohaerere
undique ecclesiae et fideles ut traducem orthodoxae fidei omnes iuxta Christi institutionem conservent atque
mystici corporis in salutari doctrina unum sit os et labium unum.
Ut igitur muneri ac iniuncto officio responderet et donum Christus Iesus inmortale ecclesiae caput ac visibile
fundamentum per sanctum spiritum qui ecclesiae magisterium in omnem inducit veritatem suum in terris
vicarium Romanum pontificem communivit praesidio infallibilitatis ad depositum fidei in ecclesia dei semper
inviolabiliter custodiendum.
18

