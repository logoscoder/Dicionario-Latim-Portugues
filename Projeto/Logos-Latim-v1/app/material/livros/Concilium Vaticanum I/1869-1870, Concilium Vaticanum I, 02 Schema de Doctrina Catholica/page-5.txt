Cum externa enim fidei propositione gratia interna illuminationis et inspirationis spiritus sancti qui dat omnibus
suavitatem in consentiendo et credendo necessaria est ut actus fidei sit sicut oportet hoc est supernaturalis et
pertinens ad viam salutis.
Sicut autem actus virtutum quarum fides fundamentum est sub adiutorio gratiae manent ita vult deus etiam
liberam obedientiam fidei in consentiendo veritati.
Huius libertatis admonemur in praeceptis fidei dum iubemur credere veritates et pertinax contra sufficientem
propositionem revelationis incredulitas damnatur non enim omnes obediunt evangelio qui autem non credit iam
iudicatus est.
Quare haereticam esse declaramus et damnamus sententiam si quis dixerit hanc fidem qua christiani evangelicae
praedicationi consentiunt nisi sit iam fides viva quae per charitatem operatur non esse donum dei supernaturale
sed esse naturalem et necessariam persuasionem rationis humanae.
Ex damnatis his erroribus consequitur funestissima fallacia ad labefactandam fidei constantiam composita qua
dicitur homini catholico post fidem sub magisterio catholicae ecclesiae iam agnitam et susceptam fas esse fidem
eandem in reale dubium vocare suum que assensum suspendere quo liberius fundamenta ac motiva fidei
secundum normam rationis et scientiae humanae examinet ita ut in hoc examine par esse debeat conditio
fidelium catholicorum ac aliorum qui in religione heterodoxa versantur.
Ab huiusmodi perniciosissimo errore ut fideles omnes sibi caveant doctrina catholica de necessitate divinae fidei
et de officio incommutabilis in eadem constantiae perpetuo eis ob oculos versetur.
Verae fidei susceptio nimirum et eiusdem constans professio ad iustitiam apud deum et ad salutem aeternam
omnino necessaria est quoniam sine fide impossibile est placere deo et salvatoris nostri qui iussit evangelium
suum praedicari omni creaturae manet sententia qui non crediderit condemnabitur.
Hinc eo etiam magis illi infelices qui semel illuminati sunt gustaverunt que bonum dei verbum et prolapsi sunt
rursum crucifigentes sibimet ipsis filium dei et ostentui habentes comparantur ab apostolo terrae reprobae quae
maledictioni proxima est et cuius consummatio in combustionem.
Ut autem huic necessariae obligationi amplectendi veram fidem et in eadem constanter perseverandi homines
satisfacere valeant deus ipse qui instat praecepto etiam praecurrit auxilio.
Sicut enim secundum ordinem institutum a fidei nostrae auctore et consummatore ad deducendos homines in
admirabile lumen fidei cum verbo auditus dei coniungitur gratia interna ita gratia utraque tum externa
propositionis fidei tum maxime interna adiuvat infirmitatem nostram ad firmitatem et constantiam in fide iam
suscepta.
Propositionem et praedicationem totius doctrinae revelatae salvator humani generis voluit accommodatam
reddere omnibus gentibus et omnibus temporibus suos mittendo legatos usque ad ultimum terrae et usque ad
consummationem saeculi in perpetua successione et consensione sub visibili capite insignitos characteribus
divinae missionis atque ita catholicam ecclesiam instituit suae que institutionis manifestis notis distinxit ut ab
omnibus hominibus agnosceretur custos et magistra verbi revelati.
Ad hanc propterea solam et ad nullam aliam religionis communionem pertinent motiva omnia quae ad evidentem
credibilitatem fidei christianae tam multa et tam mira divinitus sunt disposita.
Quocirca sicut haec vera ecclesia Iesu Christi illis qui ad eam nondum pervenerunt est signum a deo ipso
levatum in nationes et perpetua admonitio ut quaerant et repertam amplectantur veritatem ita in eadem ecclesia
una sancta catholica et apostolica fideles docti et indocti fundamentis innituntur firmissimis ad plenam
credibilitatis certitudinem parati semper quantum ad singulos pro eorum conditione spectat ad satisfactionem
omni poscenti rationem de ea quae in ipsis est spe.
5

