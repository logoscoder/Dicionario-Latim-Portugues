1869-1870- Concilium Vaticanum I - 02 Schema De Doctrina Catholica

Concilium Uaticanum I: Schemata patrum examini proposita et capita addenda
Schema De Doctrina Catholica, pag. : 59, linea : 1 [*]
Pius episcopus servus servorum dei ad perpetuam rei memoriam sacro approbante concilio.
Apostolici muneris sollicitudo ut verbum aeternae veritatis et salutis illibatum conservetur ac perniciosi errores a
populo christiano depellantur eo nunc instantius nos urget quo ex libere grassantium opinionum perversitate
graviora undique dominico gregi imminent pericula.
Exierunt enim hoc tempore antichristi multi qui universam oppugnant revelationem divinam ipsa que omnis
religionis fundamenta subvertere ac genus humanum quantum in ipsis est a christianae fidei luce ad noctem
caecae infidelitatis reducere aperte conantur.
Alii vero doctrinis variis et peregrinis abducti naturam et gratiam scientiam humanam et fidem divinam misere
commiscentes verum sensum dogmatum quem tenet et docet ecclesia depravare et integritatem sinceritatem que
fidei in periculum adducere noscuntur.
Quare visum nobis est in spiritu sancto tum omnes fideles adversus apertam illam impietatem praemunire tum
contra occultius serpentes errores catholicam doctrinam proponere ac declarare in aedificationem corporis
Christi in quo edocti sumus sicut est veritas in Iesu.
Quis enim vero non ingemiscat inter ipsas nationes christianas homines qui evanuerunt in cogitationibus suis in
hoc tenebrarum ac turpitudinis profundum devenisse ut affirment et quod horrendum magis publice atque
impune docere permittantur praeter materiam materiae que transformationes aut explicationes nihil reale existere
aut unicam esse essentiam tum dei tum rerum omnium quae sunt hanc que essentiam necessaria continua que sui
manifestatione aut explicatione aut emanatione fieri omnia vel ex ea fieri omnia quae existunt ita ut in eadem
essentiae explicatione ipse deus fiat mundus aut mundus fiat deus.
Suae autem impietati in sententiis ipsis supperaddunt aliam in verbis quod monstra opinionum quae confinxerunt
sanctissimis nominibus mysteriorum christianae religionis obtegere consueverunt atque dum trinitatem
incarnationem redemptionem resurrectionem nominant id assequi student ut suis doctrinis aliquid christianum
subesse incautis persuadeant ac ipsa veneranda mysteria verae religionis ad perversissimos sensus detorqueant
atque depravent.
Impiam insipientiam in omnibus materialismi et pantheismi formis detestantes revocamus miseros ad elementa
fidei ac symboli nostri quo credimus ac profitemur unum esse deum creatorem caeli et terrae visibilium omnium
et invisibilium qui sua omnipotente virtute et liberrimo consilio simul ab initio temporis utramque de nihilo
condidit creaturam spiritualem et corporalem angelicam videlicet et mundanam ac deinde humanam quasi
communem ex spiritu et corpore constitutam.
Deus igitur cum sit una singularis simplex omnino et incommutabilis essentia aeternus et necessario existens
intellectu ac voluntate omni que perfectione infinitus profitendus est super omnia quae praeter ipsum sunt aut
concipi possunt infinite exaltatus.
Neque dubitandum est verum deum naturali ipsius humanae rationis lumine per ea quae facta sunt posse
cognosci quandoquidem testante spiritu sancto in libro sapientiae a magnitudine speciei et creaturae
cognoscibiliter poterit creator horum videri et Paulus apostolus docet gentiles in eo esse inexcusabiles quod cum
ex hac naturali manifestatione per creaturas deum cognovissent non sicut deum glorificaverunt aut gratias
egerunt quia quod notum est dei manifestum est in illis deus enim illis manifestavit.

1

