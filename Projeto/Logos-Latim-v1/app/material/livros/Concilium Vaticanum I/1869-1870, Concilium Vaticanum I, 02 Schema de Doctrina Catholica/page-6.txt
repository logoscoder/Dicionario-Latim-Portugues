Omnes igitur qui ineffabili dei misericordia in tutum hunc portum salvati iam sunt ex fluctibus humanarum
opinionum et errorum quibus miseri mortales extra ecclesiam circumferuntur meminerint gravissimae
admonitionis apostoli quomodo nos effugiemus si tantam neglexerimus salutem quae cum initium accepisset
enarrari per dominum ab iis qui audierunt in nos confirmata est contestante deo signis et portentis et variis
virtutibus et spiritus sancti distributionibus.
Super haec autem omnia fides eius que firmitas gratiae internae debetur in vanum namque laborat praedicando
aedificans fidem nisi eam dominus miserando intus aedificet.
Sicut gratia dei qui omnes homines vult salvos fieri et ad agnitionem veritatis venire ad hoc datur errantibus ut
eidem gratiae libere assentiendo et cooperando ab errore reducantur et convertantur ad veritatem ita per
supernaturalem gratiam internam in auxilio opportuno fortitudo credentium dominus est qui non deserit nisi
deseratur ut pie semper iuste que vivatur.
Quoniam enim fides divina non persuasio naturalis est sed virtus infusa per quam spiritus sancti gratia elevante
et confortante adhaeremus revelatae veritati ideo etiam firmitas assensus per eandem gratiam supernaturalis est
ut fides nostra non sit in sapientia hominum sed in virtute dei.
Unde hoc ipsum lumen fidei et adiutorium gratiae fideles qui docibiles dei et inhaerentes primae veritati fide
divina credunt immenso intervallo discernit ab iis qui errantes religioni falsae adhaerent ex opinionibus humanis
et ex illa sapientia de qua scriptum est perdam sapientiam sapientium et prudentiam prudentium reprobabo.
Quapropter haereticam esse declaramus et damnamus sententiam si quis dixerit parem esse conditionem fidelium
ac eorum qui ad fidem unice veram nondum pervenerunt ita ut fideles catholici licite possint fidem quam sub
ecclesiae magisterio iam susceperunt et crediderunt in reale dubium vocare et assensum suspendere donec
demonstrationem credibilitatis et veritatis secundum regulas humanae scientiae ipsi absolverint.
Sed periculose etiam errant nostrae aetatis homines illi qui libertatem scientiae ita praedicant ut in omnibus
naturalibus et rationalibus scientiis excolendis rationi vindicent plenam independentiam ab ipsa fide divina et ab
auctoritate ecclesiae cui custodia et infallibilis interpretatio totius revelatae veritatis divinitus commissa est.
Sicut apostoli eorum que usque ad consummationem saeculi successores acceperunt apostolatum ad obediendum
fidei in omnibus gentibus et ad loquendum dei sapientiam in doctrina spiritus ita etiam eorundem muneris est
proscribere falsi nominis scientiam quam quidam promittentes circa fidem exciderunt.
Licet enim naturalis quoque scientia a deo sit ut a veritate suprema et humanae rationis creatore atque ratio ipsa
nobilissimum sit donum ad veritates sibi proportionatas ex suis principiis recte perscrutandas et intelligendas
potest tamen eadem ratio humana fallibilis et infirma ut luctuosa experientia nimium testatur deduci ad sententias
infallibili doctrinae ecclesiae adversantes quae cum verum vero minime contradicat adeo que omnis assertio
veritati illuminatae fidei contraria omnino falsa sit iam non ad veram sed ad falsi nominis scientiam necessario
pertinent nec possunt habere nisi fallacem speciem veritatis.
Quare omnes filii ecclesiae eodem officio sanctissimo quo fidem sinceram constanter servare sanam que
doctrinam sequi tenentur obstringuntur etiam ut sententias catholicae doctrinae contrarias non pro fructu aut
consectariis genuinae scientiae sed omnino pro erroribus habeant eo modo quo infallibili ecclesiae iudicio fuerint
proscriptae fieri enim nequit ut veritas catholica animo fideli retineatur eadem que simul sub nomine
philosophiae scienter impugnetur sententiis contrariis velut legitime consequentibus ex principiis verae scientiae.
Hac autem obligatione non detrahitur quidquam sincero veritatis naturalis investigandae studio cum non
scientiae usus sed eiusdem solus abusus interdicatur nec veritatem indagare ac propriis rationis et scientiae
principiis demonstrare sed errorem solummodo eum que fidei adversantem vel ad illam labefactandam
accommodatum amplecti prohibeatur.

6

