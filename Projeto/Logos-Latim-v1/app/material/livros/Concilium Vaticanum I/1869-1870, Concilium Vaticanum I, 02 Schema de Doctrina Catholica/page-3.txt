pertinentium illum sacrae scripturae sensum verum habendum esse quem ab ecclesia infallibili verbi dei custode
ac interprete vel unanimi consensione patrum declaratum aut definitum esse constiterit.
Quamvis deus etiam per ea quae facta sunt humanae que rationis lumine sese manifestans iuxta monitum
apostoli glorificandus et propterea ei gratiae agendae sint voluit tamen ipse pro sua infinita bonitate sapientia et
misericordia ad aeternam hominum salutem se ipsum investigabiles que divitias suas ac dispensationem
sacramenti a saeculis absconditi revelare manifestatione alia supernaturali quae nobis fit per verbum dei non
quasi demonstratione ad videndum sed propositione per auctoritatem dei ad credendum.
Multifariam enim multis que modis olim deus loquens patribus in prophetis novissime locutus est nobis in filio.
Hanc vero supernaturalem revelationem declaramus necessariam esse hominibus non solum velut subsidium ad
facilius et universalius assequenda ea quae in manifestatione naturali iam continerentur et ex ea intelligi possent
sed eius necessitatem pro hominibus esse omnimodam secundum misericors consilium divinae dispensationis eo
quod infinita dei bonitas humanum genus voluit elevare ad supernaturalem ordinem et in hoc ordine ad
supernaturalium rerum cognitionem per fidem.
Praeterquam quod enim naturalis tantummodo cognitio fini supernaturali non responderet dogmata illa cum sint
supernaturalia in naturali dei manifestatione non continentur atque ideo humana ratio suo lumine ea assequi
nunquam potuisset.
Veruntamen in iis etiam quae de deo et de lege naturali humanae rationi per se impervia non sunt agnoscendum
est supernaturalis revelationis maximum beneficium siquidem pro praesenti humani generis conditione huic
supernaturali revelationi debetur harum quoque veritatum propositio omnibus accommodata ita ut ad earundem
cognitionem debito tempore sufficienti amplitudine firma certitudine et absque errorum admixtione perveniri
possit.
Porro ad temeritatem quorundam hominum nostrae aetatis cohibendam qui voluerunt plus sapere quam oportet
sapere et non ad sobrietatem perpetuo ecclesiae sensui et constanti doctrinae inhaerentes docemus et declaramus
inter veritates divinitus revelatas esse mysteria proprie dicta quae licet non sint contra rationem sunt tamen supra
rationem.
Quamvis enim fide praelucente ad eorum aliquam intelligentiam perveniatur haec tamen ipsa cognitio principiis
innititur revelatis nunquam vero ratio humana quantumvis exculta effici potest idonea ad existentiam et
veritatem mysteriorum huiusmodi suis viribus assequendam atque ex suis principiis demonstrandam.
Paulus sane apostolus praeter id quod notum est dei et manifestum etiam per ea quae facta sunt docet esse
profunda dei quae solus spiritus dei scrutatur nobis autem deus ipse revelavit per spiritum suum ut fide
credamus.
Et evangelista Ioannes de huiusmodi profundis dei scribit deum nemo vidit unquam unigenitus filius qui est in
sinu patris ipse enarravit hic que ipse unigenitus testatur nemo novit filium nisi pater neque patrem quis novit
nisi filius et cui voluerit filius revelare.
Quapropter reconditiora haec dogmata ex natura sua manent supra captum rationis etiam postquam revelata sunt
et fidei assensu credita ac pertinent ad dei sapientiam in mysterio quae abscondita est quoniam sic excedunt
omne quod solo lumine rationis cogitare aut sapere possumus sicut excedunt omne quod sumus.
Secundum hanc catholicam de mysteriis fidei doctrinam reprobamus et damnamus sententiam qua dicitur
rationem humanam rite excultam pertingere posse ad omnes veritates revelatas ex suis viribus suis que principiis
naturalibus intelligendas ac demonstrandas atque ideo easdem veritates omnes esse proprium obiectum humanae
philosophiae.
Revelationi divinae fides respondet virtus nimirum supernaturalis qua per divinam gratiam propter auctoritatem
dei loquentis credimus vera esse quae divinitus revelata sunt.
3

