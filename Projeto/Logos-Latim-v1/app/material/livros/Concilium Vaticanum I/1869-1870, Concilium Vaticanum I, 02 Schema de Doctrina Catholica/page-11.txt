Potestatis autem huiusmodi subiectum sunt pastores et doctores a Christo dati qui eam libere et a quavis saeculari
dominatione independenter exercent adeo que cum omni imperio regunt ecclesiam dei tum necessariis et
conscientiam quoque obligantibus legibus tum decretoriis iudiciis tum denique salutaribus poenis in sontes etiam
invitos nec solum in iis quae fidem et mores cultum et sanctificationem sed in iis etiam quae externam ecclesiae
disciplinam et administrationem respiciunt.
Unde ecclesia Christi perfecta societas credenda est.
Haec autem vera et tam felix Christi ecclesia alia non est praeter unam sanctam catholicam et apostolicam
Romanam.
Pastor aeternus et episcopus animarum nostrarum qui priusquam clarificaretur rogavit patrem ut credentes in
ipsum omnes unum essent sicut pater et filius unum sunt ad catholicae fidei et communionis unitatem in sua
ecclesia iugiter conservandam in beato Petro apostolo instituit perpetuum utriusque unitatis principium ac
visibile fundamentum dum iuxta evangelii testimonia Petro apostolo primatum iurisdictionis in universam dei
ecclesiam immediate et directe promisit atque contulit.
Ad unum namque Petrum Christus filius dei vivi dixit tu es Petrus et super hanc petram aedificabo ecclesiam
meam et portae inferi non praevalebunt adversus eam et tibi dabo claves regni caelorum et quodcumque ligaveris
super terram erit ligatum et in caelis et quodcumque solveris super terram erit solutum et in caelis.
Atque uni Simoni Petro contulit Iesus post suam resurrectionem summi pastoris et rectoris iurisdictionem in
totum ipsius ovile dicens pasce agnos meos.
Pasce oves meas.
Unde condemnamus atque reiicimus huic tam manifestae sacrarum scripturarum doctrinae ut ab ecclesia
catholica semper intellecta est contrarias eorum sententias qui constitutam a Christo domino in sua ecclesia
regiminis formam pervertentes negant solum Petrum prae omnibus apostolis sive seorsum singulis sive omnibus
simul vero proprio que iurisdictionis primatu fuisse a Christo instructum aut qui affirmant eundem primatum non
immediate directe que ipsi beato Petro sed ecclesiae et per hanc illi ut suo ministro delatum fuisse.
Quod autem in beato apostolo Petro princeps pastorum et pastor magnus ovium dominus Christus Iesus in
perpetuam salutem ac perenne bonum ecclesiae instituit id eodem auctore in ecclesia quae fundata super petram
ad finem saeculorum usque firmiter stabit iugiter durare necesse est.
Manet ergo dispositio veritatis et beatus Petrus suscepta ecclesiae gubernacula non reliquit.
Semper enim in suis successoribus episcopis sanctae Romanae sedis ab ipso primum fundatae eius que
consecratae sanguine vivit et praesidet et iudicium exercet ita ut quicumque in hac cathedra Petro succedit is
iuxta Christi ipsius institutionem primatum Petri in universam ecclesiam obtineat.
Hinc innovantes atque in omnibus sequentes tum praedecessorum nostrorum Romanorum pontificum decreta
tum praecedentium conciliorum generalium disertas perspicuas que definitiones docemus et declaramus
credendum ab omnibus Christi fidelibus esse hanc sanctam apostolicam sedem et Romanum pontificem in
universum orbem tenere primatum et ipsum pontificem Romanum successorem esse beati Petri principis
apostolorum et verum Christi vicarium totius que ecclesiae caput et omnium christianorum patrem doctorem et
iudicem supremum exsistere et ipsi in beato Petro pascendi regendi ac gubernandi universalem ecclesiam a
domino nostro Iesu Christo plenam potestatem traditam esse.
Et hanc quae propria est iurisdictionis potestas ordinariam esse et immediatam erga quam particularium
ecclesiarum pastores atque fideles tam seorsum singuli quam simul omnes officio hierarchicae subordinationis
verae que obedientiae obstringuntur ut custodita cum Romano pontifice tam communionis quam eiusdem fidei
professionis unitate ecclesia Christi sit unus grex sub uno summo pastore.
11

