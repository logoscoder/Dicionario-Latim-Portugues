bona superat salus animarum non auro vel argento sed pretioso sanguine Christi redemptarum et vitae aeternae
felicitas.
Quamvis igitur civilis societatis dispositio per se et directe non ad supernaturalem felicitatem sed ad temporale
communitatis bonum pertineat christianis tamen hominibus non in hoc solummodo sistendum est sed postulatur
ab eis ut temporali bono praeferant sempiternum atque ideo non minus in publicis rebus quam in privatis negotiis
finem inferiorem non ita respiciant ut finem hominis ultimum et necessarium ab oculis dimittant unde si quando
videantur utilia regno temporali quae bonis sublimioribus ecclesiae et aeternae saluti repugnent ea nunquam
habebunt pro veris bonis sed sincere consequi studebunt quod aiebat magnus ille Gregorius ut terrestre regnum
caelesti regno famuletur.
Spreta ecclesiae catholicae doctrina et auctoritate eius que circa humanam societatem iuribus conculcatis
subintroierunt nostris temporibus magistri mendaces qui non solum ecclesiae sed etiam omnis humani consortii
hostes dominationem contemnunt ita ut nulla lege nisi quam ipsi sponte susceperint obligari se posse dicant
omnem que sublimiorem potestatem ab ipsis independentem pro iniusto dominatu habeant quem pro lubitu
abiicere atque evertere liceat immo etiam contra manifestam dei legem affirmant omnes homines ex lege naturae
ita aequales iuribus esse ut tum privata possessionum proprietas tum alia quaevis unius prae reliquis praerogativa
iniusta censeri et abrogari debeat.
Alii autem falsam civilis societatis speciem ac formam animo suo effingentes statum politicum quem vocant
constituunt fontem omnis inter homines auctoritatis omnis que iuris ita ut ab eodem statu politico eius que lege
tum ius proprietatis privatae unice derivari tum societatem domesticam seu familiam suae exsistentiae totam
rationem mutuari omnia que parentum in filios iura dimanare ac pendere affirment tum in eius lege vel in
maioris numeri civium placitis et in publica ut dicunt opinione positam esse velint supremam normam
conscientiae et officiorum pro publicis et socialibus sive imperantium sive subditorum actionibus.
Quin et eo usque non paucos progressos esse videmus ut fortunatis eventibus vim iuris tribuentes audeant dicere
id quod ex lege morali esset iniustum si felicem habeat exitum eo ipso in publicis rebus ac negotiis ex lege
politica iustum evadere et honestum quasi vero lex moralis ad sociales et politicos actus non aeque ac ad privatos
sese porrigeret.
At haec humanae superbiae figmenta non alio tendunt quam ut incommutabilis sanctitas et iustitia aeterni dei
auferatur a recordatione filiorum hominum in eorum animis sensus extinguatur iusti et iniusti et inficiatur terra
ab habitatoribus suis quia transgressi sunt leges mutaverunt ius dissipaverunt foedus sempiternum.
Contra huiusmodi errores qui etiam inter catholicos populos serpere coeperunt omnibus in mentem revocandam
statuimus doctrinam catholicam ut ea integra et inviolata custodiatur.
Docemus igitur quod ab apostolo traditum semper docuit ecclesia omnem legitimam potestatem ideo que etiam
civilem deum habere auctorem.
Omnis anima scribit apostolus potestatibus sublimioribus subdita sit non est enim potestas nisi a deo quae autem
sunt a deo ordinatae sunt et ex eiusdem apostoli sententia qui hanc potestatem tenet dei minister est sive bonum
facientibus in bonum sive malum agentibus vindex in iram atque ideo subditorum obedientiam iure suo postulat.
Nemo itaque docere audeat licitum esse huic legitimae potestati vi resistere aut per detestandum facinus eam
coniurationibus ac rebellione evertere qui enim resistit potestati dei ordinationi resistit qui autem resistunt ipsi
sibi damnationem acquirunt.
Pari vero ratione docemus imperantibus in suae potestatis usu eandem normam divinae legis esse sequendam.
Lex enim moralis sive lumine rationis sive per supernaturalem revelationem manifestata sicut pro hominibus
actionibus que privatis ita non minus pro iis qui praesunt et pro publicorum munerum administratione actibus
que socialibus ac politicis posita est.
14

