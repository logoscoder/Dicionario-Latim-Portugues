Ad hanc vero mystici corporis unionem efficiendam Christus dominus sacrum regenerationis et renovationis
instituit lavacrum quo filii hominum tot nominibus inter se divisi maxime vero peccatis dilapsi ab omni
culparum sorde mundati membra essent ad invicem suo que divino capiti fide spe et caritate coniuncti uno eius
spiritu omnes vivificarentur ac caelestium gratiarum et charismatum dona cumulate reciperent.
Atque haec est quae ut fidelium mentibus obiiciatur alte que defixa haereat satis nunquam commendari potest
praecellens ecclesiae species cuius caput est Christus ex quo totum corpus compactum et connexum per omnem
iuncturam subministrationis secundum operationem in mensuram uniuscuiusque membri augmentum corporis
facit in aedificationem sui in caritate.
Hanc ecclesiam quam acquisivit sanguine suo et tanquam sponsam unice electam aeternum dilexit auctor fidei et
consummator Iesus ipse fundavit atque instituit et per apostolos suos eorum que successores iugiter usque ad
consummationem saeculi in universo mundo et ex omni creatura colligendam docendam moderandam que
praecepit ut una esset gens sancta unus populus acceptabilis sectator bonorum operum.
Neque enim evangelicae legis ea ratio est ut excluso quovis societatis vinculo veri adoratores singuli seorsum
patrem adorent in spiritu et veritate sed religionem suam ita societati a se institutae inhaerentem redemptor
noster voluit ut cum ea penitus conserta ac veluti concreta maneret et extra illam vera Christi religio nulla esset.
Docemus autem ac declaramus ecclesiae inesse omnes verae societatis qualitates.
Neque societas haec indefinita vel informis a Christo relicta est sed quemadmodum ab ipso suam existentiam
habet ita eiusdem voluntate ac lege suam exsistendi formam suam que constitutionem accepit.
Neque eadem membrum est sive pars alterius cuiuslibet societatis nec cum alia quavis confusa aut commiscenda
sed adeo in semetipsa perfecta ut dum ab omnibus humanis societatibus distinguitur supra eas tamen quam
maxime evehatur.
Ab inexhausto enim misericordiae dei patris fonte profecta per incarnati ipsius verbi ministerium operam que
fundata in spiritu sancto constituta est qui in apostolos primum largissime effusus abunde etiam iugiter
diffunditur in filios adoptionis ut iidem lumine eius collustrati una mentium fide et deo adhaereant et inter se
cohaereant ut pignus haereditatis in cordibus suis circumferentes carnis desideria ab eius quae in mundo est
concupiscentiae corruptione avellant et beata una communi que spe firmati concupiscant promissam aeternam
dei gloriam atque adeo per bona opera certam suam vocationem et electionem faciant.
Cum autem his bonorum divitiis in ecclesia homines per spiritum sanctum augeantur atque his eiusdem sancti
spiritus nexibus in unitate cohaereant ecclesia ipsa spiritualis societas est atque ordinis omnino supernaturalis.
Absit tamen ut quis credat ecclesiae membra nonnisi internis ac latentibus vinculis iungi et abditam inde
societatem ac prorsus invisibilem fieri.
Aeterna siquidem dei sapientia ac virtus voluit spiritualibus et invisibilibus vinculis quibus fideles supremo ac
invisibili ecclesiae capiti per spiritum sanctum adhaerent externa quoque ac visibilia respondere ut spiritualis illa
ac supernaturalis societas extrinsecus appareret et conspicua patesceret.
Hinc visibile magisterium a quo credenda interius exterius que profitenda fides publice proponitur visibile
quoque ministerium quod visibilia dei mysteria quibus interior sanctificatio hominibus et debitus deo cultus
comparatur munere publico moderatur ac curat visibile regimen quod membrorum inter se communionem
ordinat externam que omnem et publicam fidelium in ecclesia vitam disponit ac dirigit visibile demum totum
ecclesiae corpus ad quod non iusti tantum aut praedestinati pertinent sed etiam peccatores professione tamen
fidei et communione cum eo coniuncti.
Quibus fit ut Christi ecclesia in terris nec invisibilis nec latens sit sed in manifestatione posita veluti civitas
excelsa et illustris in monte quae abscondi non potest ac veluti lucerna super candelabrum quae sole iustitiae
illuminata mundum universum luce suae veritatis illustrat.
8

