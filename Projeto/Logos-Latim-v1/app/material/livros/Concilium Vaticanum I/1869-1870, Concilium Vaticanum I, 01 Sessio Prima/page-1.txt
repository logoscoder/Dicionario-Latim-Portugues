1869-1870- Concilium Vaticanum I - 01 Sessio Prima
Concilium Uaticanum I 1869-1870 (Conc. oecum. et gener. eccl. cathol.) sessio : 1, pag. : 802, linea : 2 [*]
Pius episcopus servus servorum Dei, sacro approbante concilio, ad perpetuam rei memoriam.
Reverendissimi patres, placet ne vobis ad laudem et gloriam sanctae et individuae Trinitatis, Patris et Filii et
Spiritus sancti, ad incrementum et exaltationem fidei et religionis catholicae, ad extirpationem grassantium
errorum, ad reformationem cleri populi que christiani, ad communem omnium pacem et concordiam sacrosancti
oecumenici concilii Vaticani initium fieri, et iam factum esse declarari?
Pius episcopus servus servorum Dei, sacro approbante concilio, ad perpetuam rei memoriam.
Reverendissimi patres, placet ne vobis proximam sacrosancti concilii oecumenici Vaticani sessionem haberi die
festo epiphaniae Domini, qui dies erit sextus mensis ianuarii anno Domini 1870?
Ego Pius ecclesiae catholicae episcopus firma fide credo et profiteor omnia et singula, quae continentur in
symbolo fidei, quo sancta Romana ecclesia utitur, videlicet: credo in unum Deum Patrem omnipotentem,
factorem caeli et terrae, visibilium omnium et invisibilium.
Et in unum dominum Iesum Christum Filium Dei unigenitum.
Et ex Patre natum ante omnia saecula.
Deum de Deo, lumen de lumine, Deum verum de Deo vero.
Genitum, non factum, consubstantialem Patri: per quem omnia facta sunt.
Qui propter nos homines et propter nostram salutem descendit de caelis.
Et incarnatus est de Spiritu sancto ex Maria virgine: et homo factus est.
Crucifixus etiam pro nobis, sub Pontio Pilato passus et sepultus est.
Et resurrexit tertia die, secundum scripturas.
Et ascendit in caelum, sedet ad dexteram Patris.
Et iterum venturus est cum gloria iudicare vivos et mortuos, cuius regni non erit finis.
Et in Spiritum sanctum, dominum et vivificantem: qui ex Patre Filio que procedit.
Qui cum Patre et Filio simul adoratur et conglorificatur: qui locutus est per prophetas.
Et unam, sanctam, catholicam et apostolicam ecclesiam.
Confiteor unum baptisma in remissionem peccatorum.
Et expecto resurretionem mortuorum.
1

