deo populorum mater et magistra constituta omnibus debitricem se novit ac lapsos erigere labantes sustinere
revertentes amplecti confirmare bonos et ad meliora provehere parata semper et intenta est.
Quapropter nullo tempore a dei veritate quae sanat omnia testanda et praedicanda quiescere potest sibi dictum
esse non ignorans spiritus meus qui est in te et verba mea quae posui in ore tuo non recedent de ore tuo amodo et
usque in sempiternum.
Nos itaque inhaerentes praedecessorum nostrorum vestigiis pro supremo nostro apostolico munere veritatem
catholicam docere ac tueri perversas que doctrinas reprobare nunquam intermisimus.
Nunc autem sedentibus nobis cum et iudicantibus universi orbis episcopis in hanc oecumenicam synodum
auctoritate nostra in spiritu sancto congregatis innixi dei verbo scripto et tradito prout ab ecclesia catholica
sancte custoditum et genuine expositum accepimus ex hac Petri cathedra in conspectu omnium salutarem Christi
doctrinam profiteri et declarare constituimus adversis erroribus potestate nobis a deo tradita proscriptis atque
damnatis.
Sancta catholica apostolica Romana ecclesia credit et confitetur unum esse deum verum et vivum creatorem ac
dominum caeli et terrae omnipotentem aeternum immensum incomprehensibilem intellectu ac voluntate omni
que perfectione infinitum qui cum sit una singularis simplex omnino et incommutabilis substantia spiritualis
praedicandus est re et essentia a mundo distinctus in se et ex se beatissimus et super omnia quae praeter ipsum
sunt et concipi possunt ineffabiliter excelsus.
Hic solus verus deus bonitate sua et omnipotenti virtute non ad augendam suam beatitudinem nec ad
acquirendam sed ad manifestandam perfectionem suam per bona quae creaturis impertitur liberrimo consilio
simul ab initio temporis utramque de nihilo condidit creaturam spiritualem et corporalem angelicam videlicet et
mundanam ac deinde humanam quasi communem ex spiritu et corpore constitutam.
Universa vero quae condidit deus providentia sua tuetur atque gubernat attingens a fine usque ad finem fortiter et
disponens omnia suaviter.
Omnia enim nuda et aperta sunt oculis eius ea etiam quae libera creaturarum actione futura sunt.
Eadem sancta mater ecclesia tenet et docet deum rerum omnium principium et finem naturali humanae rationis
lumine e rebus creatis certo cognosci posse invisibilia enim ipsius a creatura mundi per ea quae facta sunt
intellecta conspiciuntur attamen placuisse eius sapientiae et bonitati alia ea que supernaturali via se ipsum ac
aeterna voluntatis suae decreta humano generi revelare dicente apostolo multifariam multis que modis olim deus
loquens patribus in prophetis novissime diebus istis locutus est nobis in filio.
Huic divinae revelationi tribuendum quidem est ut ea quae in rebus divinis humanae rationi per se impervia non
sunt in praesenti quoque generis humani conditione ab omnibus expedite firma certitudine et nullo admixto
errore cognosci possint.
Non hac tamen de causa revelatio absolute necessaria dicenda est sed quia deus ex infinita bonitate sua ordinavit
hominem ad finem supernaturalem ad participanda scilicet bona divina quae humanae mentis intelligentiam
omnino superant siquidem oculus non vidit nec auris audivit nec in cor hominis ascendit quae praeparavit deus
iis qui diligunt illum.
Haec porro supernaturalis revelatio secundum universalis ecclesiae fidem a sancta Tridentina synodo declaratam
continetur in libris scriptis et sine scripto traditionibus quae ipsius Christi ore ab apostolis acceptae aut ipsis
apostolis spiritu sancto dictante quasi per manus traditae ad nos usque pervenerunt.
Qui quidem veteris et novi testamenti libri integri cum omnibus suis partibus prout in eiusdem concilii decreto
recensentur et in veteri vulgata Latina editione habentur pro sacris et canonicis suscipiendi sunt.

4

