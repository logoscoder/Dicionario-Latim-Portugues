Si quis dixerit fieri non posse aut non expedire ut per revelationem divinam homo de deo cultu que ei exhibendo
edoceatur a(nathema) s(it).
Si quis dixerit hominem ad cognitionem et perfectionem quae naturalem superet divinitus evehi non posse sed ex
se ipso ad omnis tandem veri et boni possessionem iugi profectu pertingere posse et debere a(nathema) s(it).
Si quis sacrae scripturae libros integros cum omnibus suis partibus prout illos sancta Tridentina synodus
recensuit pro sacris et canonicis non susceperit aut eos divinitus inspiratos esse negaverit a(nathema) s(it).
Si quis dixerit rationem humanam ita independentem esse ut fides ei a deo imperari non possit a(nathema) s(it).
Si quis dixerit fidem divinam a naturali de deo et rebus moralibus scientia non distingui ac propterea ad fidem
divinam non requiri ut revelata veritas propter auctoritatem dei revelantis credatur a(nathema) s(it).
Si quis dixerit revelationem divinam externis signis credibilem fieri non posse ideo que sola interna cuiusque
experientia aut inspiratione privata homines ad fidem moveri debere a(nathema) s(it).
Si quis dixerit miracula nulla fieri posse proinde que omnes de iis narrationes etiam in sacra scriptura contentas
inter fabulas vel mythos ablegandas esse aut miracula certo cognosci nunquam posse nec iis divinam religionis
christianae originem rite probari a(nathema) s(it).
Si quis dixerit assensum fidei christianae non esse liberum sed argumentis humanae rationis necessario produci
aut ad solam fidem vivam quae per charitatem operatur gratiam dei necessariam esse a(nathema) s(it).
Si quis dixerit parem esse conditionem fidelium atque eorum qui ad fidem unice veram nondum pervenerunt ita
ut catholici iustam causam habere possint fidem quam sub ecclesiae magisterio iam susceperunt assensu
suspenso in dubium vocandi donec demonstrationem scientificam credibilitatis et veritatis fidei suae absolverint
a(nathema) s(it).
Si quis dixerit in revelatione divina nulla vera et proprie dicta mysteria contineri sed universa fidei dogmata
posse per rationem rite excultam e naturalibus principiis intelligi et demonstrari a(nathema) s(it).
Si quis dixerit disciplinas humanas ea cum libertate tractandas esse ut earum assertiones etsi doctrinae revelatae
adversentur tanquam verae retineri neque ab ecclesia proscribi possint a(nathema) s(it).
Si quis dixerit fieri posse ut dogmatibus ab ecclesia propositis aliquando secundum progressum scientiae sensus
tribuendus sit alius ab eo quem intellexit et intelligit ecclesia a(nathema) s(it).
Itaque supremi pastoralis nostri officii debitum exequentes omnes Christi fideles maxime vero eos qui praesunt
vel docendi munere funguntur per viscera Iesu Christi obtestamur nec non eiusdem dei et salvatoris nostri
auctoritate iubemus ut ad hos errores a sancta ecclesia arcendos et eliminandos atque purissimae fidei lucem
pandendam studium et operam conferant.
Quoniam vero satis non est haereticam pravitatem devitare nisi ii quoque errores diligenter fugiantur qui ad illam
plus minus ve accedunt omnes officii monemus servandi etiam constitutiones et decreta quibus pravae eiusmodi
opiniones quae isthic diserte non enumerantur ab hac sancta sede proscriptae et prohibitae sunt.
Pius episcopus servus servorum dei sacro approbante concilio ad perpetuam rei memoriam.
Pastor aeternus et episcopus animarum nostrarum ut salutiferum redemptionis opus perenne redderet sanctam
aedificare ecclesiam decrevit in qua veluti in domo dei viventis fideles omnes unius fidei et charitatis vinculo
continerentur.

8

