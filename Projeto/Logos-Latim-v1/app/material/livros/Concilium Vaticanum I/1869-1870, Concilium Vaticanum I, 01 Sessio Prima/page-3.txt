Dei filius et generis humani redemptor dominus noster Iesus Christus ad patrem caelestem rediturus cum
ecclesia sua in terris militante omnibus diebus usque ad consummationem saeculi futurum se esse promisit.
Quare dilectae sponsae praesto esse adsistere docenti operanti benedicere periclitanti opem ferre nullo unquam
tempore destitit.
Haec vero salutaris eius providentia cum ex aliis beneficiis innumeris continenter apparuit tum iis manifestissime
comperta est fructibus qui orbi christiano e conciliis oecumenicis ac nominatim e Tridentino iniquis licet
temporibus celebrato amplissimi provenerunt.
Hinc enim sanctissima religionis dogmata pressius definita uberius que exposita errores damnati atque cohibiti
hinc ecclesiastica disciplina restituta firmius que sancita promotum in clero scientiae et pietatis studium parata
adolescentibus ad sacram militiam educandis collegia christiani denique populi mores et accuratiore fidelium
eruditione et frequentiore sacramentorum usu instaurati.
Hinc praeterea arctior membrorum cum visibili capite communio universo que corpori Christi mystico additus
vigor hinc religiosae multiplicatae familiae alia que christianae pietatis instituta hinc ille etiam assiduus et usque
ad sanguinis effusionem constans ardor in Christi regno late per orbem propagando.
Verumtamen haec alia que insignia emolumenta quae per ultimam maxime oecumenicam synodum divina
clementia ecclesiae largita est dum grato quo par est animo recolimus acerbum compescere haud possumus
dolorem ob mala gravissima inde potissimum orta quod eiusdem sacrosanctae synodi apud permultos vel
auctoritas contempta vel sapientissima neglecta fuere decreta.
Nemo enim ignorat haereses quas Tridentini patres proscripserunt dum reiecto divino ecclesiae magisterio res ad
religionem spectantes privati cuiusvis iudicio permitterentur in sectas paullatim dissolutas esse multiplices
quibus inter se dissentientibus et concertantibus omnis tandem in Christum fides apud non paucos labefactata est.
Itaque ipsa sacra biblia quae antea christianae doctrinae unicus fons et iudex asserebantur iam non pro divinis
haberi imo mythicis commentis accenseri coeperunt.
Tum nata est et late nimis per orbem vagata illa rationalismi seu naturalismi doctrina quae religioni christianae
utpote supernaturali instituto per omnia adversans summo studio molitur ut Christo qui solus dominus et salvator
noster est a mentibus humanis a vita et moribus populorum excluso merae quod vocant rationis vel naturae
regnum stabiliatur.
Relicta autem proiecta que christiana religione negato vero deo et Christo eius prolapsa tandem est multorum
mens in pantheismi materialismi atheismi barathrum ut iam ipsam rationalem naturam omnem que iusti recti que
normam negantes ima humanae societatis fundamenta diruere connitantur.
Hac porro impietate circumquaque grassante infeliciter contigit ut plures etiam e catholicae ecclesiae filiis a via
verae pietatis aberrarent in iis que diminutis paullatim veritatibus sensus catholicus attenuaretur.
Variis enim ac peregrinis doctrinis abducti naturam et gratiam scientiam humanam et fidem divinam perperam
commiscentes genuinum sensum dogmatum quem tenet ac docet sancta mater ecclesia depravare integritatem
que et sinceritatem fidei in periculum adducere comperiuntur.
Quibus omnibus perspectis fieri qui potest ut non commoveantur intima ecclesiae viscera.
Quemadmodum enim deus vult omnes homines salvos fieri et ad agnitionem veritatis venire quemadmodum
Christus venit ut salvum faceret quod perierat et filios dei qui erant dispersi congregaret in unum ita ecclesia a
3

