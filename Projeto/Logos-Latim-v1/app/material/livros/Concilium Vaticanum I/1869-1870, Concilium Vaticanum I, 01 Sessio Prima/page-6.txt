Quin etiam ecclesia per se ipsa ob suam nempe admirabilem propagationem eximiam sanctitatem et inexhaustam
in omnibus bonis foecunditatem ob catholicam unitatem invictam que stabilitatem magnum quoddam et
perpetuum est motivum credibilitatis et divinae suae legationis testimonium irrefragabile.
Quo fit ut ipsa veluti signum levatum in nationes et ad se invitet qui nondum crediderunt et filios suos certiores
faciat firmissimo niti fundamento fidem quam profitentur.
Cui quidem testimonio efficax subsidium accedit ex superna virtute.
Etenim benignissimus dominus et errantes gratia sua excitat atque adiuvat ut ad agnitionem veritatis venire
possint et eos quos de tenebris transtulit in admirabile lumen suum in hoc eodem lumine ut perseverent gratia sua
confirmat non deserens nisi deseratur.
Quocirca minime par est conditio eorum qui per caeleste fidei donum catholicae veritati adhaeserunt atque
eorum qui ducti opinionibus humanis falsam religionem sectantur illi enim qui fidem sub ecclesiae magisterio
susceperunt nullam unquam habere possunt iustam causam mutandi aut in dubium fidem eandem revocandi.
Quae cum ita sint gratias agentes deo patri qui dignos nos fecit in partem sortis sanctorum in lumine tantam ne
negligamus salutem sed aspicientes in auctorem fidei et consummatorem Iesum teneamus spei nostrae
confessionem indeclinabilem.
Hoc quoque perpetuus ecclesiae catholicae consensus tenuit et tenet duplicem esse ordinem cognitionis non
solum principio sed obiecto etiam distinctum principio quidem quia in altero naturali ratione in altero fide divina
cognoscimus obiecto autem quia praeter ea ad quae naturalis ratio pertingere potest credenda nobis proponuntur
mysteria in deo abscondita quae nisi revelata divinitus innotescere non possunt.
Quocirca apostolus qui a gentibus deum per ea quae facta sunt cognitum esse testatur disserens tamen de gratia
et veritate quae per Iesum Christum facta est pronuntiat loquimur dei sapientiam in mysterio quae abscondita est
quam praedestinavit deus ante saecula in gloriam nostram quam nemo principum huius saeculi cognovit.
Nobis autem revelavit deus per spiritum suum spiritus enim omnia scrutatur etiam profunda dei.
Et ipse unigenitus confitetur patri quia abscondit haec a sapientibus et prudentibus et revelavit ea parvulis.
Ac ratio quidem fide illustrata cum sedulo pie et sobrie quaerit aliquam deo dante mysteriorum intelligentiam
eam que fructuosissimam assequitur tum ex eorum quae naturaliter cognoscit analogia tum e mysteriorum
ipsorum nexu inter se et cum fine hominis ultimo nunquam tamen idonea redditur ad ea perspicienda instar
veritatum quae proprium ipsius obiectum constituunt.
Divina enim mysteria suapte natura intellectum creatum sic excedunt ut etiam revelatione tradita et fide suscepta
ipsius tamen fidei velamine contecta et quadam quasi caligine obvoluta maneant quamdiu in hac mortali vita
peregrinamur a domino per fidem enim ambulamus et non per speciem.
Verum etsi fides sit supra rationem nulla tamen unquam inter fidem et rationem vera dissensio esse potest cum
idem deus qui mysteria revelat et fidem infundit animo humano rationis lumen indiderit deus autem negare se
ipsum non possit nec verum vero unquam contradicere.
Inanis autem huius contradictionis species inde potissimum oritur quod vel fidei dogmata ad mentem ecclesiae
intellecta et exposita non fuerint vel opinionum commenta pro rationis effatis habeantur.
Omnem igitur assertionem veritati illuminatae fidei contrariam omnino falsam esse definimus.

6

