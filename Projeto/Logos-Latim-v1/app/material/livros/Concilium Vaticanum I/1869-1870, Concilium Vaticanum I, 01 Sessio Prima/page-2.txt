Et vitam venturi saeculi Amen.
Apostolicas et ecclesiasticas traditiones reliquas que eiusdem ecclesiae observationes et constitutiones
firmissime admitto et amplector.
Item sacram scripturam iuxta eum sensum, quem tenuit et tenet sancta mater ecclesia, cuius est iudicare de vero
sensu et interpretatione sacrarum scripturarum, admitto, nec eam unquam, nisi iuxta unanimem consensum
patrum, accipiam et interpretabor.
Profiteor quoque septem esse vere et proprie sacramenta novae legis a Iesu Christo domino nostro instituta,
atque ad salutem humani generis, licet non omnia singulis, necessaria, scilicet baptismum, confirmationem
eucharistiam, poenitentiam, extremam unctionem, ordinem et matrimonium, illa que gratiam conferre; et ex his
baptismum, confirmationem et ordinem sine sacrilegio reiterari non posse.
Receptos quoque et adprobatos ecclesiae catholicae ritus in supradictorum omnium sacramentorum solemni
administratione recipio et admitto.
Omnia et singula, quae de peccato originali et de iustificatione in sacrosancta Tridentina synodo definita et
declarata fuerunt, amplector et recipio.
Profiteor pariter in missa offerri Deo verum, proprium et propitiatorium sacrificium pro vivis et defunctis, atque
in sanctissimo eucharistiae sacramento esse vere, realiter et substantialiter corpus et sanguinem una cum anima
et divinitate domini nostri Iesu Christi, fieri que conversionem totius substantiae panis in corpus, et totius
substantiae vini in sanguinem, quam conversionem catholica ecclesia transubstantiationem appellat.
Fateor etiam sub altera tantum specie totum atque integrum Christum, verum que sacramentum sumi.
Constanter teneo purgatorium esse, animas que ibi detentas fidelium suffragiis iuvari.
Similiter et sanctos una cum Christo regnantes venerandos atque invocandos esse, eos que orationes Deo pro
nobis offerre, atque eorum reliquias esse venerandas.
Firmiter assero imagines Christi ac Deiparae semper virginis, necnon aliorum sanctorum habendas et retinendas
esse, atque eis debitum honorem ac venerationem impertiendam.
Indulgentiarum etiam potestatem a Christo in ecclesia relictam fuisse, illarum que usum christiano populo
maxime salutarem esse affirmo.
Sanctam, catholicam et apostolicam Romanam ecclesiam omnium ecclesiarum matrem et magistram agnosco.
Cetera item omnia a sacris canonibus et oecumenicis conciliis ac praecipue a sacrosancta Tridentina synodo
tradita, definita ac declarata indubitanter recipio atque profiteor; simul que contraria omnia, atque haereses
quascumque ab ecclesia damnatas et reiectas et anathematizatas ego pariter damno, reiicio et anathematizo.
Hanc veram catholicam fidem, extra quam nemo salvus esse potest, quam in praesenti sponte profiteor et
veraciter teneo, eamdem integram et immaculatam usque ad extremum vitae spiritum, constantissime, Deo
adiuvante, retinere et confiteri, atque ab omnibus, quantum in me erit, curaturum ego idem Pius spondeo, voveo
ac iuro.
Sic me Deus adiuvet et haec sancta Dei evangelia.
Pius episcopus servus servorum dei sacro approbante concilio ad perpetuam rei memoriam.
2

