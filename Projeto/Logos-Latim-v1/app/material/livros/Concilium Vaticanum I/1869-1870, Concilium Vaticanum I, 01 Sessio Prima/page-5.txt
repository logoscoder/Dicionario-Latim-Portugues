Eos vero ecclesia pro sacris et canonicis habet non ideo quod sola humana industria concinnati sua deinde
auctoritate sint approbati nec ideo dumtaxat quod revelationem sine errore contineant sed propterea quod spiritu
sancto inspirante conscripti deum habent auctorem atque ut tales ipsi ecclesiae traditi sunt.
Quoniam vero quae sancta Tridentina synodus de interpretatione divinae scripturae ad coercenda petulantia
ingenia salubriter decrevit a quibusdam hominibus prave exponuntur nos idem decretum renovantes hanc illius
mentem esse declaramus ut in rebus fidei et morum ad aedificationem doctrinae christianae pertinentium is pro
vero sensu sacrae scripturae habendus sit quem tenuit ac tenet sancta mater ecclesia cuius est iudicare de vero
sensu et interpretatione scripturarum sanctarum atque ideo nemini licere contra hunc sensum aut etiam contra
unanimem consensum patrum ipsam scripturam sacram interpretari.
Cum homo a deo tanquam creatore et domino suo totus dependeat et ratio creata increatae veritati penitus
subiecta sit plenum revelanti deo intellectus et voluntatis obsequium fide praestare tenemur.
Hanc vero fidem quae humanae salutis initium est ecclesia catholica profitetur virtutem esse supernaturalem qua
dei aspirante et adiuvante gratia ab eo revelata vera esse credimus non propter intrinsecam rerum veritatem
naturali rationis lumine perspectam sed propter auctoritatem ipsius dei revelantis qui nec falli nec fallere potest.
Est enim fides testante apostolo sperandarum substantia rerum argumentum non apparentium.
Ut nihilominus fidei nostrae obsequium rationi consentaneum esset voluit deus cum internis spiritus sancti
auxiliis externa iungi revelationis suae argumenta facta scilicet divina atque imprimis miracula et prophetias
quae cum dei omnipotentiam et infinitam scientiam luculenter commonstrent divinae revelationis signa sunt
certissima et omnium intelligentiae accomodata.
Quare tum Moyses et prophetae tum ipse maxime Christus dominus multa et manifestissima miracula et
prophetias ediderunt et de apostolis legimus illi autem profecti praedicaverunt ubique domino cooperante et
sermonem confirmante sequentibus signis.
Et rursum scriptum est habemus firmiorem propheticum sermonem cui bene facitis attendentes quasi lucernae
lucenti in caliginoso loco.
Licet autem fidei assensus nequaquam sit motus animi caecus nemo tamen evangelicae praedicationi consentire
potest sicut oportet ad salutem consequendam absque illuminatione et inspiratione spiritus sancti qui dat
omnibus suavitatem in consentiendo et credendo veritati.
Quare fides ipsa in se etiamsi per charitatem non operetur donum dei est et actus eius est opus ad salutem
pertinens quo homo liberam praestat ipsi deo obedientiam gratiae eius cui resistere posset consentiendo et
cooperando.
Porro fide divina et catholica ea omnia credenda sunt quae in verbo dei scripto vel tradito continentur et ab
ecclesia sive solemni iudicio sive ordinario et universali magisterio tamquam divinitus revelata credenda
proponuntur.
Quoniam vero sine fide impossibile est placere deo et ad filiorum eius consortium pervenire ideo nemini unquam
sine illa contigit iustificatio nec ullus nisi in ea perseveraverit usque in finem vitam aeternam assequetur.
Ut autem officio veram fidem amplectendi in ea que constanter perseverandi satisfacere possemus deus per
filium suum unigenitum ecclesiam instituit suae que institutionis manifestis notis instruxit ut ea tamquam custos
et magistra verbi revelati ab omnibus posset agnosci.
Ad solam enim catholicam ecclesiam ea pertinent omnia quae ad evidentem fidei christianae credibilitatem tam
multa et tam mira divinitus sunt disposita.
5

