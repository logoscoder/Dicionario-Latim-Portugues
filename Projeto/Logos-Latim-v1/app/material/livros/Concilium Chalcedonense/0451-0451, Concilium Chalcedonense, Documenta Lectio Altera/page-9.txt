Statuit ergo sancta synodus de reliquo nihil ab episcopis tale temptari, alioquin qui hoc adnisus fuerit, amissioni
gradus proprii subiacebit.
Quaecumque vero civitates litteris imperialibus metropolitani nominis honore subnixae sunt, honore
tantummodo perfruantur, et qui ecclesiam eius gubernat episcopus, salvis scilicet verae metropolis privilegiis
suis.
Peregrinos clericos et lectores in alia civitate praeter commendaticias litteras sui episcopi nusquam penitus
ministrare debere.
Quoniam in quibusdam provinciis concessum est lectoribus et psalmistis uxores accipere, statuit sancta synodus
non licere cuiquam ex his sectae alterius uxorem accipere.
Qui vero ex huiusmodi coniugio iam filios susceperunt, si quidem praeventi sunt, ut ex se genitos apud
haereticos baptizarent, offerre eos ecclesiae catholicae communioni conveniat, non baptizatos autem non posse
ulterius apud haereticos baptizari.
Sed neque copulari debet nuptura haeretico, Iudaeo vel pagano, nisi forte promittat se ad orthodoxam fidem
orthodoxe copulanda persona transferre.
Si quis autem hanc definitionem sanctae synodi transgressus fuerit, correptioni canonicae subiacebit.
Diaconissam non ordinandam ante annum quadragesimum et hanc cum summo libramine.
Si vero suscipiens manus inpositionem et aliquantum temporis in ministerio permanens semetipsam tradat ad
nuptias, gratiae Dei contumiliam faciens, anathematizetur huiusmodi cum eo, qui illi coniugitur.
Virginem quae se Deo domino consecravit, similiter et monachum, non licere nuptialia iura contrahere, quod si
hoc inventi fuerint perpetrantes, excommunicentur.
Confitentibus autem decrevimus, ut habeat auctoritatem eiusdem loci episcopus misericordiam humanitatem que
largiri.
Singularum ecclesiarum rusticas paroecias vel in possessionibus manere inconcussas illis episcopis, qui eas
retinere noscuntur, et maxime, si per tricennium eas absque vi obtinentes sub dispensatione rexerunt: quod si
intra tricennium facta de his vel fiat altercatio, licere eis, qui se laesos asserunt, apud sanctam synodum
provinciae de his movere certamen.
Quod si quis a metropolitano laeditur, apud primatem dioecesos aut apud Constantinopolitanam sedem iudicetur,
sicut superius dictum est.
Si qua vero civitas imperiali potestate novata est, aut si protinus innovetur civiles dispositiones et publicas, etiam
ecclesiasticarum paroeciarum ordines subsequantur.
Coniurationis et conspirationis crimen et ab exteris legibus est omnino prohibitum, multo magis hoc Dei
ecclesiam ne fiat, ammonere conveniet.
Si qui ergo clerici vel monachi reperti fuerint coniurantes aut conspirantes aut insidias ponentes episcopis aut
conclericis, a gradu proprio arceantur.
Pervenit ad aures nostras, quod in provinciis statuta episcoporum concilia minime celebrentur, et ex hoc plurima
neglegantur ecclesiasticarum causarum, quae correctionem deposcunt.
9

