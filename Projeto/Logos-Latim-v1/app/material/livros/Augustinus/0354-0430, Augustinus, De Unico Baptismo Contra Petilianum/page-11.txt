messem, ne, cum ante tempus colliguntur zizania, eradicetur simul et triticum 67; et commixti
optimis pascuis haedi agnique pascuntur, donec a pastore, qui errare non potest, segregentur 68; et
ex omni genere piscium retia complentur unitatis, donec ad iudicium littoris perducantur 69. Nisi
quod isti sua perversa falsaque sententia sibi praeiudicant, qui propter aliena peccata iuste se
dicunt ab orbis christiani communione separatos: per hanc enim absurdam insanamque opinionem
ipsi faciunt, ut eis quorumdam suorum peccata omnibus imputentur. Quod si iustum arbitrantur, rei
sunt omnes cuiuslibet apud se in uno homine inventi manifestissimi criminis: si autem hoc, sicut
iniustum est, iniustum esse cognoscunt, rei sunt omnes iniquissimae separationis.

In ipsa unitate dominicae areae, nec propter bonos laudandi sunt mali, nec
propter malos deserendi sunt boni.
18. 32. Iam vero quoniam in hoc sermone de unico magis Baptismo quaestio est, ut unde coepta
est nostra disputatio concludatur, sicut in ipsa unitate dominicae areae, nec propter bonos laudandi
sunt mali, nec propter malos deserendi sunt boni: sicut in uno homine nec propter illud quod in eo
integrum est, eius est accipienda perversitas; nec propter id quod in eo perversum est, negari
debet eius integritas: quia et in Iudaeorum iniquitate detinetur veritas resurrectionis mortuorum; et
in Gentilium iniquitate detinetur veritas unius Dei, qui condidit mundum; et in eorum iniquitate, qui
cum Christo quia non colligunt, spargunt 70, detinetur veritas qua in eius nomine pellunt spiritum
immundum; et in templorum sacrilegorum iniquitate inventa est veritas, qua colebant ignotum
Deum 71; et in daemonum iniquitate inventa est veritas, qua confessi sunt Christum 72. Sic et in
haereticorum iniquitate inventa veritas non neganda est, qua detinetur Baptismi sacramentum.

1 - Cf. Phil 3, 15.
2 - Cf. Rom 7, 12.
3 - Rom 1, 21-23.
4 - Rom 1, 25.
5 - Rom 1, 18.
6 - Act 17, 28.
7 - Cf. Cipriano, Quod idola dii non sint.
8 - Act 17, 23.
9 - Ibidem.
10 - 1 Cor 1, 12.
11 - 1 Cor 1, 13.
12 - Cf. Act 17, 23.
13 - Act 17, 23.
14 - Cf. Act 19, 1-5.
15 - Cf. Io 3, 29.
16 - Mt 12, 30.
17 - Mt 7, 21-23.

11

