20. Vigesimo loco, quoniam dixeras de Filio: Si aequalis Patri, utique talis: si talis, utique innatus;
ego respondens tibi: Sed dicis, inquam, de Filio: Si aequalis, utique talis; id est, ut quia non est
ingenitus, non videatur talis. Posses dicere non esse hominem quem genuit Adam, quia ipse Adam
non est genitus, sed factus a Deo. Si autem potuit Adam et non esse genitus, et tamen hoc
generare quod erat ipse; non vis ut potuerit Deus Deum aequalem sibi? Ad haec non miror nullum
te invenisse responsum: sed plane laudo nec respondere conatum. Atque utinam hoc ubique
fecisses! nusquam enim in sermonibus nostris quid recte responderes invenire potuisti, et tamen
pene ubique tacere noluisti. Sed cum in aliis tam multa dixeris, causae quae inter nos agitur non
necessaria, et tempus loquendo consumpseris; gratiae tibi agendae sunt, ubi nonnulla sic vidisti te
refutare non posse, ut ea malles summo silentio praeterire.

1 - Rom 10, 10.
2 - 1 Cor 8, 4.
3 - Deut 6, 4.
4 - Deut 6, 13.
5 - 2 Cor 5, 20-21.
6 - Rom 8, 3.
7 - Rom 6, 10.
8 - Gal 3, 13.
9 - Rom 6, 6.
10 - Deut 21, 23.
11 - Gen 3, 19.
12 - Io 6, 46.
13 - 1 Tim 6, 16.
14 - 1 Tim 6, 16.
15 - Phil 2, 6.
16 - Phil 2, 7.
17 - Phil 2, 5-7.
18 - Phil 2, 8-9.
19 - 1 Io 5, 20.
20 - Io 20, 17.
21 - Ps 21, 11.
22 - Ps 109, 3.
23 - Ps 21, 11.

9

