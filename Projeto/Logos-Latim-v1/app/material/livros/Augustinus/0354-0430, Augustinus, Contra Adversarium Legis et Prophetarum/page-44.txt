initio idonea, quantum existimo, iacta sunt fundamenta, quibus prudens et pius lector intellegat
non ideo subtrahendam carnem operibus Dei, quod spiritus natura sit potior, nec ideo mala esse
ista temporalia, quia merito eis praeponuntur aeterna, nec ideo bona terrestria detestanda, quia
sunt caelestia meliora, cum Deus creaverit omnia bona, magnus in magnis, sed non parvus in
parvis. Iam illud aliud, quod in eodem codice scribi coeperat, Adimanti opus est, illius discipuli
Manichaei, qui proprio nomine Addas dictus est, ubi de utroque Testamento velut inter se contraria
testimonia proferuntur versipelli dolositate, velut inde ostendatur utrumque ab uno Deo esse non
posse, sed alterum ab altero. Contra hoc autem malignum machinamentum iam olim scripsimus, ut
paulo ante commemoravi, et ipsum opusculum nostrum habere vos credo. Quamvis quaedam sint
perpauca in fine ipsius operis Adimanti, quibus non respondi, nescio quibus enim, ut fieri solet,
incurrentibus, quae magis videbantur urgere, illa interrupta sic remanserunt. Sed ut dixi, in fine
perpauca sunt, quae si Dominus voluerit, quantocius explicare curabo.
1 - 1 Tim 4, 7.
2 - 1 Tim 1, 4.
3 - Gal 4, 21-24.
4 - 1 Cor 10, 1-4.
5 - Cf. 1 Tim 1, 4.
6 - Isa 29, 13.
7 - Ex 20, 12.
8 - Ex 21, 17; Lev 20, 9; Deut 5, 16.
9 - Mc 7, 5-13.
10 - Cf. 1 Tim 1, 4; 4, 7.
11 - 1 Cor 9, 19-22.
12 - 1 Cor 2, 6.
13 - Cf. 1 Cor 9, 20.
14 - Cf. Col 3, 11.
15 - Cf. Gal 2, 9.
16 - Rom 11, 13.
17 - Rom 1, 1-3.
18 - Rom 11, 13-16.
19 - Rom 3, 1-3.
20 - Isa 59, 20, 21.
21 - Rom 11, 17-27.
22 - Cf. Mt 9, 34.
23 - Cf. 1 Cor 9, 22.

44

