peccato 181? Tunc ergo per eius misericordiam iusti plene perfecteque mandati fulgebunt in regno
Patris sui sicut sol 182.

Quando erit Ecclesia sine macula et ruga?
15. 35. Tunc plene atque perfecte bq erit Ecclesia non habens maculam aut rugam aut aliquid
huiusmodi 183, quia tunc etiam erit vere gloriosa. Cum enim non tantum ait, ut exhiberet sibi
Ecclesiam non habentem maculam aut rugam, sed addidit: gloriosam 184; satis significavit, quando
erit sine macula et ruga aut aliquid eiusmodi: tunc utique, quando gloriosa. Non enim modo in
tantis malis, in tantis scandalis, in tanta permixtione hominum pessimorum, in tantis
opprobriisimpiorum dicendum est eam esse gloriosam, quia reges ei serviunt, ubi est periculosior
maiorque temptatio, sed tunc potius gloriosa erit, quando fiet quod idem ait Apostolus: Cum
Christus apparuerit, vita vestra, tunc et vos cum ipso apparebitis in gloria 185. Cum enim Dominus
ipse secundum formam servi 186, per quam se Mediator coniunxit Ecclesiae, non fuerit glorificatus
nisi resurrectionis gloria - unde dictum est: Spiritus autem br non erat datus, quia Iesus nondum
fuerat glorificatus 187 - quomodo dicenda est ante resurrectionem suam Ecclesia eius esse gloriosa?
Mundat ergo eam nunc lavacro aquae in verbo 188 abluens peccata praeterita et pellens ab ea
dominationem malorum angelorum, deinde perficiens eius sanitates facit eam occorrere in illam
gloriosam sine macula et ruga; quos enim praedestinavit, illos et vocavit; et quos vocavit, ipsos et
iustificavit; quos autem iustificavit, illos et glorificavit 189. In hoc mysterio dictum arbitror: Ecce eicio
daemonia et sanitates perficio hodie et eras et tertia bs consummor 190, id est, perficior; dixit enim
hoc ex persona corporis sui, quod est Ecclesia, dies bt ponens pro distinctis ordinatisque
temporibus, quod et in sua resurrectione significavit in triduo.

Differentia inter rectum corde et mundum corde.
15. 36. Puto autem interesse inter rectum corde et mundum corde. Nam et rectus corde in ea quae
ante sunt extenditur, ea quae retro sunt obliviscens 191, ut recto cursu, id est recta fide atque
intentione perveniat, ubi habitet mundus corde. Sicut illa singula reddenda sunt singulis, ubi dictum
est: Quis ascendet in montem Domini? aut quis stabit in loco sancto eius? Innocens manibus et
mundus corde 192. - Innocens manibus ascendet et mundus corde stabit: illud in opere est, illud in
fine bu - et illic magis intellegendum quod dictum est: Bona est substantia, cui non est peccatum in
conscientia 193. Tunc enim erit vere bona substantia, id est, verae divitiae, cum transierit tota
paupertas, id est, consummata bv fuerit omnis infirmitas. Nunc vero avertat se homo a delicto, cum
proficiendo inde discedit et renovatur bz de die in diem 194 et dirigat manus in opere ca
misericordiae et ab omni delicto mundet cor suum 195, misereatur, ut quod restat per veniam
dimittatur cb. Hoc enim salubriter et sine vana inanique iactantia bene intellegitur in eo quod dixit
sanctus Ioannes: Si cor nostrum nos non reprehendat, fiduciam habemus ad Deum et quaecumque
petierimus accipiemus ab eo 196. Hoc enim videtur isto loco ammonuisse, ne cor nostrum nos in ipsa
oratione et petitione reprehendat, hoc est ne forte cum coeperimus dicere: Dimitte nobis, sicut et
nos dimittimus 197, compungamur non facere quod dicimus aut etiam non audeamus dicere quod
non facimus et fiduciam petendi amittamus.

Quomodo Iob sine ullo peccato fuerit in terra, cum verum sit testimonium: Non
est homo iustus in terra qui faciat bonum et non peccet.
16. 37. Item sibi opposuit testimonium Scripturarum, quod eis dici solet: Quia non est homo iustus
in terra, qui faciat bonum et non peccet 198, et quasi respondit aliis testimoniis, quia Dominus de
sancto Iob ait: Numquid considerasti servum meum Iob? Non enim est ei similis quisquam in terris,
homo sine querella, verus Dei cultor, abstinens se ab omni malo 199. Unde iam superius
disseruimus. Nec tamen iste cc ostendit nobis quomodo et Iob, si haec verba ita intellegenda sunt,
sine ullo peccato fuerit in terra et verum sit quod scriptum esse dixit: Non est homo iustus in terra,
qui faciat bonum et non peccet 200.

Aliud est esse sine peccato et aliud esse sine crimine.
17. 38. Item dicunt, inquit, "Quia non iustificabitur in conspectu tuo omnis vivens 201", et huic
testimonio quasi respondit ad nihil aliud, nisi ut Scripturae sanctae inter se cd litigare videantur,
quarum concordiam nos debemus ostendere. Ait enim: Quibus respondendum est, quod de sancto
Zacharia et Elisabeth ce Evangelista testatur dicens: "Erant autem Zacharias et Elisabeth uxor eius
iusti ambo in conspectu Domini et incedentes in omnibus mandatis et iustificationibus Domini sine

11

