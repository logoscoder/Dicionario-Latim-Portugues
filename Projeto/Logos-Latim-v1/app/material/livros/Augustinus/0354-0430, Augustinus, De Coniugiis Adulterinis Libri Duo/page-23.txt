quaestibus occupati, iuvenes adulescentulas deserunt, et vix aliquando senes ad aniculas
revertuntur) eo ipso evidentius convincuntur non esse impossibile, quod se non posse causantur. Si
enim hoc non posset infirmitas hominum, multo minus id posset sexus infirmior feminarum.

Clericorum continentiae exemplum proponitur.
20. 22. Unde istos, qui virilem non putant excellentiam nisi peccandi licentiam, quando terremus,
ne adulterinis coniugiis haerendo pereant in aeternum, solemus eis proponere etiam continentiam
clericorum, qui plerumque ad eamdem sarcinam subeundam capiuntur inviti eamque susceptam
usque ad debitum finem, Domino adiuvante, perducunt. Dicimus ergo eis: Quid? Si et vos ad hoc
subeundum populorum violentia caperemini, nonne susceptum caste custodiretis officium, repente
conversi ad impetrandas vires a Domino, de quibus numquam antea cogitastis? Sed illos, inquiunt,
honor plurimum consolatur. Respondemus: Et vos timor multo amplius moderetur bl. Si enim hoc
multi Dei ministri repente atque inopinate impositum susceperunt, sperantes se illustrius in Christi
hereditate fulgere, quanto magis vos adulteria cavendo, vivere continenter debetis, metuentes non
in regno Dei minus lucere, sed in gehenna ignis ardere? Haec atque huiusmodi eis, ut possumus,
dicimus, qui quoquo modo a se discedentibus vel propter adulterium dimissis coniugibus suis alias
volunt ducere et, cum prohibentur, infirmitatem nobis carnis opponunt. Sed iam liber etiam iste
claudendus est et rogandus Deus, ut aut eos temptari non sinat separationibus coniugum aut ita
sinat, ut timor periclitantis salutis fiat illis amplioris sive probatioris occasio castitatis.
1 - 1 Cor 7, 10-11.
2 - 1 Cor 7, 39.
3 - Rom 7, 3.
4 - 1 Cor 7, 39.
5 - Ibidem.
6 - Rom 7, 3.
7 - 1 Cor 7, 39.
8 - Rom 7, 2-3.
9 - 1 Cor 7, 39.
10 - Ibidem.
11 - Cf. 2 Reg 3, 14.
12 - Io 8, 11.
13 - Io 8, 7.
14 - Cf. Io 8, 7-11.
15 - Eph 5, 23.
16 - ULPIANUS, De adult. 13, 3.
17 - 1 Cor 7, 39.
18 - Mc 10, 11-12.
19 - Lc 16, 18.

23

