38. (9, 4) Et conduxit in ipsis Abimelech viros; inipsis dixit pro: " ex ipsis ", id est ex argenti pondo
septuaginta conduxit viros.
39. (9, 4) Viros inanes et perturbatos. Inanes posuit pro levibus, quibus sunt contrarii graves, unde
dicitur: in populo gravi laudabo te 3.
40. (9, 5) Et intravit in domum patris sui in Ephratha et interfecit fratres suos filios Ierobaal
septuaginta viros super lapidem unum. Quia iam superius septuaginta dixerat filios Ierobaal, id est
Gedeon, et nunc eos septuaginta dicit occisos, quamvis minus occisi fuerint duo; id est ipse qui
occidit et Ioatham iunior qui latuit, de quo adiungens dicit: Et remansit Ioatham filius Ierobaal
iunior, quoniam abscondit se. Ac per hoc universum numerum posuit pro paene universo.
41. (9, 23) Et spreverunt viri Sicimorum in domo Abimelech. Non dixit: " spreverunt domum
Abimelech ".
42. (9, 34) Et insidiati sunt super Sicimam quattuor principia; id est quattuor partes. Iam istam
locutionem etiam superius notavimus 4.
43. (9, 43) Et accepit populum et divisit eum in tria principia: accepit dixit de illo populo, qui cum
illo erat; et hic tria principia pro tribus partibus posuit.
44. (9, 55) Et abierunt vir in locum suum; id est: unusquisque.
45. (11, 8) Et eris nobis in caput omnibus habitantibus Galaad; non dixit: " eris nobis caput "; sic
enim solet loqui Scriptura. Unde est: Esto mihi in Deum protectorem et in domum refugii 5, et multa
huiusmodi.
46. (11, 34) Et haec unica ei, et non est ei praeter ipsam filius aut filia; hoc est, quod dictum est:
unica ei, sed propter affectum repetita sententia est.
47. (13, 2) Et non est ei praeter ipsam filius aut filia; non est ei pro: " non erat ei " dictum est;
praeterita quippe narrantur.
48. (13, 2) Et uxor eius sterilis et non pariebat; cum potuisset sufficere quod dictum est: sterilis.
49. (13, 8) Et precatus est Manue Dominum et dixit: In me, Domine, homo Dei, quem misisti, veniat
nunc iterum ad nos; in me ita dictum est, ut subaudiatur: " intende ".
50. (15, 8) Et percussit eos tibiam super femur. Haec locutio inusitata est, tamen locutio est, non
aliquis in corpore vulneris locus, sicut in Quaestionibus exposui 6; hoc est: percussit eos ad
admirationem, ad stuporem.
51. (15, 10) Et dixerunt vir Iuda: Quare ascendistis super nos; singularem posuit pro plurali;
dixerunt enim viri Iuda, non unus vir.
52. (15, 12) Ne forte occurratis in me vos; pro eo, quod est: occidatis me. Et haec locutio in
Quaestionibus 7 exposita est.
53. (15, 13-14) Et reduxerunt eum de petra, et venit usque ad Maxillam; locus est sic appellatus
postea ex eo facto, quod ibi gessit ipse Samson, quando maxilla asini pugnans mille prostravit. Hoc
ergo per prolepsim dictum est, quia post illa omnia gesta haec historia conscripta est.
54. (15, 14) Sicut stuppa cum olefecerit ignem; metaphora ab animali ad inanimale; non enim
stuppa sensum habet olfactus sed ita dictum est, ac si diceretur: cum ignem senserit. Quamvis et
hoc quod dixi: " senserit " ad eamdem metaphoram pertineat; sed ad celeritatem intellegendam
pertinet quod dictum est: olefecerit.
55. (15, 15) Et extendit manum suam et accepit eam; et si non diceret: extendit manum suam,
utique extenta manu acceptam intellegeremus.

46

