186. (44, 9) Et nos autem erimus servi domino nostro. Etiam hic
graeci habent, hoc est "
pueri ", quod tam assidue Scriptura pro servis ponit, ut difficile inveniatur non isto nomine appellare
servos.
187. (44, 34) Quomodo autem ascendam ad patrem, cum puer non sit nobiscum? Ut non videam
mala quae invenient patrem meum! Magis consuetudo loquendi exigebat dici: " Ut videam mala
quae invenient patrem meum "; hoc est: " Quomodo ascendam ut videam? ". Novo itaque loquendi
more id quod dixit, " quomodo " pro eo dixit, ac si dixisset: " Non ". Sic enim usitatus ordo iste
verborum est: " Non ascendam ad patrem, cum puer non sit nobiscum, ut non videam mala quae
invenient patrem meum ".
188. (45, 2-3) Quando flevit Ioseph, cum recognosceretur a fratribus suis, ait Scriptura: Audierunt
autem omnes Aegyptii, et auditum est in domo Pharaonis. Deinde sequitur quod narrabat: Dixit
autem Ioseph ad fratres suos; prius itaque Scriptura dixit quod postea factum est; hoc enim famae
celeritate accidit, ut omnibus Aegyptiis notum fieret; et postea reversa est narratio ad id quod
dicebatur brevi recapitulatione.
189. (45, 16) Et divulgata est vox in domo Pharaonis, dicentes: Venerunt fratres Ioseph; dicentes,
posuit pro " dicentium ", vox enim dicentium divulgata est: Venerunt fratres Ioseph.
190. (46, 2) At ille respondit: " Quid est: dicens? ". Ordo est: " At ille respondit dicens: Quid est? ".
191. (46, 4) Deus ad Iacob dicit: Et ego descendam tecum in Aegyptum, et ego ascendere te
faciam in finem; sic habent graeci, quod latini habent: et ego deducam te in finem.
192. (46, 28) Iudam autem misit ante se ad Ioseph, ut veniret sibi obviam iuxta Heroum civitatem;
nescio utrum Heroum nomen facile in Scripturis reperiatur.
193. (46, 31-32) In verbis Ioseph, quibus ait ad fratres suos: Ascendens nuntiabo Pharaoni et dicam
ei: Fratres mei et domus patris mei, qui erant in terra Chanaan, venerunt ad me; viri autem sunt
pastores (viri enim pecorum nutritores erant), et iumenta et oves et omnia sua adduxerunt, quod
interpositum est: viri enim pecorum nutritores erant, ex persona sua scriptor interposuit, et redit ad
verba Ioseph, adiungendo: et iumenta et omnia sua adduxerunt, ut ordo sit in verbis Ioseph: viri
autem sunt pastores, et iumenta et oves et omnia sua adduxerunt.
194. (47, 8) Dixit autem Pharao ad Iacob: " Quot anni dierum vitae tuae? ", subauditur: " sunt ".
195. (47, 9) Pusilli et maligni fuerunt dies annorum vitae meae. Pusilli, pro: " paucis " positum est,
neque enim vitae alicuius quam ceterorum dies possunt esse horarum spatio breviores. Hoc autem
Iacob ex comparatione dixit vitae maiorum suorum; nam utique centum triginta annos, quos ille
iam agebat, nemo nunc vivit.
196. (47, 12) Triticum secundum corpus, id est: secundum numerum corporum; per corpus enim
numerum corporum, per numerum corporum numerum hominum significat.
197. (47, 13) Invaluerat autem fames valde, et defecit terra Aegypti; terram posuit pro hominibus
qui erant in terra.
198. (47, 15) Venerunt autem omnes Aegyptii ad Ioseph dicentes: Da nobis panes; per panes
triticum significat, locutione per id quod efficitur, id quod efficit.
199. (47, 20) Et facta est terra Pharaoni; non ait: " Pharaonis ". Amat sic loqui Scriptura; sicut in
Psalmo dictum est: Et custodivi legem tuam; haec facta est mihi, quoniam iustificationes tuas
exquisivi13; de lege Dei dixit: haec facta est mihi, id est: " in meam utilitatem ".
200. (47, 22) Praeter terram sacerdotum tantum non possedit Ioseph; quasi dixisset: " Praeter
terram sacerdotum tantum, omnem terram possedit Ioseph ".
201. (47, 26) Et posuit illis Ioseph in praeceptum usque in hodiernum diem in terra Aegypti, ut
praestent quintas Pharaoni; hinc intellegitur Pharaonis nomen potestatis fuisse regalis, quod dixit:

12

