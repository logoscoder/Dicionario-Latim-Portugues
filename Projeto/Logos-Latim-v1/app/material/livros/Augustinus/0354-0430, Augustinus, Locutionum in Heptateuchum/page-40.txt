61. (28, 49) Gentem cuius non audies vocem eius. Et hoc notandum est, quod et cuius dixit et eius,
sicut loqui Scripturae solent, et id, quod ait: cuius non audies vocem pro eo, quod est: " cuius
linguam non intelleges ".
62. (28, 54-55) Mollis in te et tenera valde fascinabit oculo suo fratrem suum et uxorem quae est in
sinu eius et qui sunt reliqui filii quicumque relicti fuerint illi, ita ut det uni ex eis a carnibus filiorum
suorum de quibuscumque edet eo, quod non derelictum sit ei quidquam in angustia et tribulatione,
qua tribulabunt te inimici tui in omnibus civitatibus tuis. Notandum est, quemadmodum hic dictum
sit: fascinabit eum pro: " invidebit ei " tamquam ad hoc derelicto, ut necesse sit, ei dare de carnibus
filiorum, quas cogit necessitas in cibum sumi a parentibus. Nam et in Proverbiis, quod latini codices
habent: Non cenabis cum viro invido 8, graecus habet:
;
autem fascinus
dicitur.
63. (28, 63) Et erit sicut laetatus est Dominus in vobis bene facere vobis. Graecus habet: bene
facere vos, nec videtur esse saltem graeca locutio. Accusativus tamen pro dativo positus
intellegitur; unde maluerunt latini interpretes dicere: vobis quam: " vos ".
64. (29, 2) Vos vidistis omnia, quae fecit Dominus Deus vester in terra Aegypti coram vobis
Pharaoni et omnibus servis eius et omni terrae illius, tentationes magnas, quas viderunt oculi tui;
notandum illas plagas etiam tentationes vocari.
65. (30, 4) Si fuerit dispersio tua a summo caeli usque ad summum caeli, inde congregabit te
Dominus Deus tuus. Mirum, si non hoc dicit: a summo caeli usque ad summum caeli, quod solet
etiam dicere: " a summo terrae usque ad summum terrae "; fortasse propterea, quia secundum id,
quod et iste aer caelum dicitur, coniungitur terrae.
66. (30, 12-13) Non in caelo est, dicens: Quis ascendet in caelum et accipiet nobis illud, et
audientes illud faciemus? Neque trans mare est, dicens: Quis transfretabit nobis trans mare et
accipiet nobis illud, et audientes illud faciemus? Dicens pro eo posuit, quod est: " ut dicas ", nova
locutio.
67. (31, 8) Et Dominus qui comitatur tibi tecum.
68. (31, 16) Et dixit Dominus ad Moysen: Ecce tu dormies cum patribus tuis; hoc verbo eius
mortem significavit.
69. (31, 27) Amaricantes eratis quae ad Deum; id est amaricabatis ea, quae Dei sunt.
70. (31, 29) Scio enim, quia post obitum meum iniquitate iniquitatem facietis; uno verbo autem
graece dicitur: iniquitatem facietis, quod est:
.
71. (31, 29) Et occurrent vobis mala novissimum dierum; sic enim habet graecus pro: in novissimis
diebus aut: in novissimo dierum.
72. (32, 6) Nonne hic ipse pater tuus possedit te et fecit te et creavit te? Ordo notandus est; prius
enim videtur dicere debuisse: creavit te et fecit te, et deinde: possedit te, quomodo enim
intellegitur posse possideri qui non est?
73. (32, 14) Cum adipe renum tritici. Haec metaphora nimis inusitata est, ut renes tritici
intellegantur velut interiora tritici, unde farina eicitur; enim et adipem dixit, nam hoc nomine etiam
farinam solent Graeci dicere; hoc enim habet graecus in Exodo, ubi scriptum est: Elevantes farinam
super humeros suos 9, graecus quippe interpres
posuit, quod sunt adipes.
74. (32, 20) Filii in quibus non est fides in eis; usitata Scripturis locutio.
75. (32, 36) Quoniam iudicabit Dominus populum suum et in servis suis consolabitur; pro: " servos
suos consolabitur ", nisi forte ipsum consolari dicit translato verbo velut ab indignatione et
offensione, qua eum offendunt mali. Sic autem eius consolatio accipienda est, non ex more
hominum; sicut nec ira et zelus et cetera talia.

40

