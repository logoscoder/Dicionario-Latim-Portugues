47. (14, 13) Adveniens autem eorum qui evaserunt quidam, nuntiavit Abraham transfluviali, ipse
autem habitabat ad quercum Mambre, Amorrhis fratris Eschol, et fratris Aunan; qui erant coniurati
Abraham; obscurum hyperbaton. Ordo est enim: " Adveniens eorum qui evaserunt quidam Amorrhis
fratris Eschol et fratris Aunan, qui erant coniurati, nuntiavit Abraham transfluviali; ipse autem
habitabat ad quercum ". Hoc hyperbaton obscurius fit etiam per ellipsin; cum enim dictum esset:
quidam Amorrhis fratris Eschol et fratris Aunan, non dictum est: quid fratris, sed intellegitur: " filius
"; sicut cum dicitur: Iacobus Alphaei, quamvis non dicatur: filius, nihil aliud intellegitur, et multae
sunt tales locutiones Scripturarum ubi " filius " tacetur et intellegitur.
48. (14, 22) Quod habent quidam latini codices: Et dixit Abraham ad regem Sodomorum: " Extendo
manum meam ad Deum altissimum, qui creavit caelum et terram ". Si a sparto usque ad corrigiam
calceamenti; fefellit interpretem, quod graecus habet:
, quod latine " filum " intellegitur, et
ista Scripturarum locutio est.
49. (14, 22-23) Extendo manum meam ad Deum altissimum, qui creavit caelum et terram, si
accipiam de omnibus tuis; si enim pro eo dixit: Extendo manum meam ad Deum altissimum, ac si
diceret: " iuro ", non est in latino usitata locutio, nisi ita dicatur: " Extendo manum meam ad Deum
altissimum, me non accipere de omnibus tuis ".
50. (15, 13) Sciendo scies, quia peregrinum erit semen tuum in terra; locutio quidem Scripturarum
est usitatissima, sed graeci habent: Sciens scies, quod pene tantumdem est.
51. (16, 3) Et dedit eam Abraham viro suo ipsi uxorem, plus habet: ipsi.
52. (16, 5) Cum autem vidit se conceptum habere, spreta sum coram illa. Graeci habent hoc loco
participium, quod latina lingua non habet, hoc est:
, sed tamquam si diceretur: " Videns
autem se conceptum habere, spreta sum coram illa "; quasi solecismus sonat; sic etiam per illud
participium quod dictum est:
, pro quo nos dicimus: " Videns ".
53. (17, 6) Quod latini habent: Augeam te nimis valde, graeci habent: valde, valde.
54. (17, 8) Et dabo tibi et semini tuo post te terram in qua habitas, omnem terram Chanaan in
possessionem aeternam, videndum utrum locutio sit quod dicit: aeternam, graeci habent:
et quod ait: et semini tuo post te, ibi enim voluit intellegi quod dixerat: tibi.

;

55. (17, 9) Tu autem testamentum meum conservabis, et semen tuum post te in progenies suas;
conservabis, pro " conserva "; promissivum pro imperativo modo posuit.
56. (17, 12) Et puer octo dierum circumcidetur vestrum, omne masculinum; pro " omnis masculus
", quasi posset circumcidi nisi masculus.
57. (17, 17) Et procidit Abraham in faciem, et dixit in animo suo dicens: Si mihi centum annos
habenti nascetur, et si Sara annorum nonaginta pariet! Admirantis esse istam locutionem, non
dubitantis, dubitandum non est.
58. (17, 24) Abraham autem erat annorum nonaginta novem cum circumcisus est carnem praeputii
sui; non dixit: " Carne ", aut: " In carne ".
59. (18, 7) Et in boves accucurrit Abraham; non dixit: " Ad boves ".
60. (18, 11) Abraham autem et Sara seniores progressi in diebus, quod graeci habent: progressi
dierum.
61. (18, 20) Dixit autem Dominus: " Clamor Sodomorum et Gomorrhae impletus est, et delicta
eorum magna valde ". Clamorem Scriptura solet ponere pro tanta impudentia et libertate
iniquitatis, ut nec verecundia, nec timore abscondatur.
62. (18, 28) Et dixit: " Quia non perdam si invenero ibi quadraginta quinque ", superfluum videtur:
quia, et ideo in codicibus nonnullis latinis non legitur.

4

