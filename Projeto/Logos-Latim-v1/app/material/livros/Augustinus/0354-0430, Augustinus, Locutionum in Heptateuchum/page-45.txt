20. (4, 18) Et cooperuit eum in pelle sua, non dixit: " pelle ", aut: " de pelle "; sic enim habet
graecus:
.
21. (4, 20) Et erit si quis venerit ad te et dixerit: Est hic vir? Et dices: Non est. Detracta
coniunctione consequentem habet sensum: si quis venerit ad te et dixerit: Est hic vir? Dices: Non
est.
22. (4, 24) Et pergebat manus filiorum Israel pergens; solita et frequentata locutio est.
23. (4, 24) Et indurabatur in Iabin regem Chanaan; novo modo positum est hoc verbum:
indurabatur, pro eo, quod est fortis efficiebatur et praevalidus.
24. (4, 26) Perforavit caput eius et percussit; id est percussit caput eius et perforavit.
25. (4, 31) Sic pereant omnes inimici tui, Domine; et diligentes eum sicut ortus solis in potentia
eius; non dixit: " diligentes te ", cum utique de Domino vellet intellegi.
26. (6, 3) Et factum est quando seminavit vir Israel; non unum hominem significat, sed ipsam
gentem.
27. (6, 3) Ascendebat Madian et Amalech et filii orientis et ascendebant super eum; ista repetitio
verbi non videtur habere solitam elegantiam vel affectum.
28. (6, 9) Et liberavi vos de manu Aegypti; per manum potestatem significat, per Aegyptum
Aegyptios.
29. (6, 13) Et dixit ad eum Gedeon: In me, Domine, mi; subintellegitur: intende, hoc est: in me
intende. Et est ista locutio Scripturis familiarissima.
30. (6, 13) Et si est Dominus nobiscum, et ut quid invenerunt nos omnia mala ista? Plus habet
coniunctionem et, sicut solet loqui Scriptura; quae si detrahatur, plena sententia est: Et si est
Dominus nobiscum, ut quid invenerunt nos omnia mala ista? Quamvis et superior coniunctio possit
salva sententia detrahi, ut, cum dixisset: in me, Domine mi, deinde subsequeretur: Si est Dominus
nobiscum, ut quid invenerunt nos omnia mala ista? Magis enim hoc exigit nostrae locutionis
consuetudo.
31. (6, 25) Et vitulum annorum septem. Hic manifestum est quomodo vitulos appellet Scriptura;
bos enim annorum septem secundum consuetudinem locutionis nostrae non est utique vitulus,
secundum hanc ergo locutionem dictum est de Samegar, quod occiderit sescentos viros praeter
vitulos boum 2, hoc est: praeter boves.
32. (6, 34) Et cecinit in cornea; subauditur: tuba; graecus enim non habet tuba, sed tantum cornea.
33. (7, 12) Camelis eorum non erat numerus, et erant sicut arena quae est ad labium maris. In
multitudinem constat
dictum. Haec autem translatio, ubi labium maris posuit pro: litore,
assidua est in Scripturis, sed rara est in latinis codicibus, quia plerique litus interpretati sunt magis
quid significaret labium volentes ponere quam ipsum labium. Nam litus si vellent Septuaginta
interpretes dicere, non deesset linguae graecae quod diceret.
34. (7, 16) Et divisit trecentos viros per tria principia; pro partibus principia posuit.
35. (8, 1) Et dixerunt ad Gedeon vir Ephraem; id est viri de tribu Ephraem.
36. (8, 1) Quid verbum hoc fecisti nobis, ut non vocares nos cum exires pugnare in Madian?
Verbum pro facto posuit.
37. (9, 4) Et dederunt septuaginta argenti; subauditur: " pondo ", vel tale aliquid; interpretatio ex
hebraeo: " septuaginta pondo " habet.

45

