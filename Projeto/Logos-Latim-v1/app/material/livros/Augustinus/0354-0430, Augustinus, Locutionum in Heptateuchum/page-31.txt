41. (14, 10) Et ait omnis synagoga lapidare eos in lapidibus. Non dictum est: " lapidibus ", cum
ipsum lapidare posset usitata locutione sufficere.
42. (14, 11) Et quousque non credunt mihi in omnibus signis quibus feci in ipsis? Non ait: " quae
feci in ipsis ".
43. (14, 24) Puer autem meus Chaleb, quoniam spiritus alius in eo et assecutus est me, et inducam
eum in terram. Usitatum esset, si non haberet: et.
44.(14, 24) Et inducam eum in terram, in quam intravit illuc. Sufficeret usitata locutione: " in quam
intravit ".
45. (14, 26) Et ait Dominus ad Moysen et Aaron dicens. Hoc illatum est, cum Dominus et superius
loqueretur. Facit hoc saepe Scriptura; cum aliquid aliud vult dicere, iterum inducit loquentem, qui
iam loquebatur.
46. (14, 29) Quotquot murmuraverunt super me. Non ait: " de me ", aut: " adversus me ".
47. (14, 31) Et hereditate possidebunt terram, quam vos abscessistis ab ea. Usitatum esset: " a qua
vos abscessistis "; nunc vero et quam abscessistis dictum est non more et additum est: " ab ea ",
sicut Scripturae loqui solent. Sicut est: penitusque sonantes accestis scopulos 2, id est: accessistis
scopulos, non ait: ad scopulos; et: devenere locos 3, non ait: " ad locos ". Ita quam abscessistis, non
ait: " a qua abscessistis ".
48. (14, 35) Ego Dominus locutus sum: Nisi ita fecero synagogae malignae isti. Quaerendum est
sane quid sit quod graece positum est
sunt: nisi.

nostri enim interpretes hoc paene ubique interpretati

49. (15, 18) In terram in quam ego induco vos illuc.
50. (15, 27-28) Si autem anima una peccaverit non sponte, offeret capram unam anniculam pro
peccato. Et exorabit sacerdos pro anima invita et quae peccaverit nolenter ante Dominum exorare
pro eo; et remittetur ei. In hac sententia et illa locutio notanda erat, quod ait: Et exorabit sacerdos,
et postea dixit: exorare (utrumque enim simul ita dici posset: exorabit exorare), et illa, quod a
feminino genere incipiens ad masculinum clausit. Cum enim dixisset: Si anima una peccaverit,
conclusit dicens: Exorare pro eo; ubi intellegitur: " pro eo homine ". Nam et quod adiunxit: et
dimittetur ei, in latino quidem non apparet, quia hoc pronomen generis omnis est; sed in graeco
masculinum elucet, ubi habet
, quod hic positum est: ei. Quod vero hic dictum est: pro anima
invita, intellegitur: quae invita peccaverit, non quod nolit pro se offerri. Hoc enim etiam
consequenter exposuit, cum ait: et quae peccaverit nolenter. Et ideo invita positum est, quia latine
non potuit exprimi, quod graece dictum est:
; non enim potuit dicere: " nolentata ",
vel quid aliud ab eo quod nolens fecerit.
51. (15, 30) Et anima quaecumque fecerit in manu superbiae, subauditur: " peccatum ". Notandum
etiam quod ait: manu superbiae, manum ponens pro opere sive potestate.
52. (15, 35) Morte moriatur homo; lapidate eum lapidibus omnis synagoga. Et morte moriatur et
lapidate lapidibus et lapidate omnis synagoga locutiones sunt inusitatae nobis.
53. (16, 17) Et accipite singuli turibulum suum.
54. (16, 33) Et descenderunt ipsi et omnia quae sunt eis. Praesens posuit pro praeterito, sunt pro "
erant " vel " fuerunt ".
55. (16, 34) Et omnis Israel qui in circuitu eorum fugerunt a voce eorum. Subauditur: " erat "; id est:
omnis Israel qui erat in circuitu eorum.
56. (16, 37) Quoniam sanctificaverunt turibula peccatorum horum in animabus suis. Non dixit: quia
sanctificaverunt turibula peccatores hi in animabus suis; sed quasi quaereretur, quorum turibula,

31

