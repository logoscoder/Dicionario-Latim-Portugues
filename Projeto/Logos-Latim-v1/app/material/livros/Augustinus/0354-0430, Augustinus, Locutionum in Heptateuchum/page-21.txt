108. (23, 20-21) Ecce ego mitto angelum meum ante faciem tuam, ut servet te in via, ut inducat te
in terram, quam paravi tibi. Attende tibi et exaudi eum, angelum suum iubet Deus exaudiri a
populo non utique petentem, sed iubentem.
109. (23, 28) Et mittam vespas ante te et eiciet Amorraeos; a plurali ad singularem numerum se
convertit. Intellegitur autem: eiciet Amorraeos vespa, sicut rana, sicut locusta, non quod una sit,
sed quod per singularem pluralis numerus intellegitur.
110. (23, 30) Per partes eiciam illos a te.
111. (23, 32-33) Non dispones illis et diis eorum pactum; et non consident in terra tua, ne peccare
te faciant ad me; non dixit: " in me ", idem tamen significat.
112. (24, 3) Respondit autem omnis populus voce una dicentes.
113. (24, 10) Et viderunt locum ubi steterat ibi Deus Israel. Ubi steterat posset sufficere, sed
hebraicae dicuntur istae locutiones.
114. (25, 13) Et inaurabis illa auro. Similis est locutio: lapidibus lapidabitur.
115. (25, 20) Cyathos in quibus immolabunt in eis.
116. (26, 10) Duas bases columnae uni in ambas partes eius et duas bases columnae uni in ambas
partes eius. Ne de omnibus diceret, de duabus dicit more suo geminando, sicut puteos puteos,
acervos acervos, generationes et generationes, et similia.
117. (26, 29) Et columnas inaurabis auro et inaurabis seras auro.
118. (27, 6) Et inaerabis ea aeramento, talis locutio est: " inaurabis auro ".
119. (27, 21) Extra velum quod est super testamentum. De lucerna accendenda cum diceret, hoc
ait, id est quod foris accenderetur, ubi est sanctum, non intra velamen, quod est super
testamentum, hoc est Sanctum sanctorum. Ergo super non sic ait, tamquam esset tectum vel
camera vel firmamentum caeli vel arcae cooperculum, sed etiam quod vice parietis oppositum
esset, super dixit; sicut dicimus superiorem discumbere aut stare non utique alterum portari ab
altero.
120. (27, 21) Legitimum sempiternum in progenies vestras; eo modo sempiternum, quo multa
superius diximus.
121. (28, 29) Et sumet Aaron nomina filiorum Israel super rationale iudicii super pectus introeunti
in sanctum.Consequens erat, ut diceret: Introiens in sanctum, hoc est: " sumet Aaron introiens ",
quod aliqui latini soloecismum vitantes interpretati sunt. Sed quia et graecus introeunti habet et
latini aliqui consonant, locutionem potius notandam credidi quam corrigendam.
122. (28, 24) Et pones super rationale iudicii fimbrias catenata. Et hic latini nonnulli soloecismum
caventes fimbrias catenatas interpretati sunt; graecus autem habet:
.
Hanc solemus dicere absolutam locutionem cum generi masculino vel feminino neutrum infertur,
quemadmodum si dicamus: iustitiae terrenae non sunt stabilia.
123. (28, 35) Et Aaron cum coeperit fungi sacerdotio, audietur vox eius intranti in sanctum in
conspectu Domini et exeunti. Vocem eius ex tintinnabulis dixit, qui magis sonus est eius. Intranti et
exeunti pro: " intrantis et exeuntis " posuit dativum pro genitivo.
124. (29, 13) Et duos renes et adipem quae super eos, subauditur: est, quod nonnulli interpretes
addiderunt.
125. (29, 26) Et separabis illud separatione.

21

