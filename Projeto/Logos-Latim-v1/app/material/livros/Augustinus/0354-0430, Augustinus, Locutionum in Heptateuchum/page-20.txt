appellaverit illud: Dominus meum refugium? Istum autem Iothor legimus sacerdotem fuisse
Madiam, id est gentis Madiam. Mirum est autem, si eius adventu coepit sacrificare Moyses et non
potius ipse Iothor, qui iam sacerdos erat.
93. (18, 18) Grave tibi verbum hoc. Subauditur " est ".
94. (18, 20) Et demonstrabis illis vias, in quibus ambulabunt in eis.
95. (18, 26) Verbum autem grave referebant super Moysen; sic enim habet graecus, quod latini
interpretati sunt: ad Moysen. Illa sane locutione ipsa etiam cura significatur, qua dictum est: super
Moysen, velut onus ei significaretur impositum. Verbum autem grave dictum est pro quaestione
gravi. Unde sequitur: Omne autem verbum leve iudicabant ipsi.
96. (20, 24) Quod graecus habet
, supernominavero, aut: annominavero expressius
dicitur; quod usitatius cognominavero nonnulli interpretati sunt. Sed non habet necessariam
significationem cognominavero; propinquius autem dicitur cognominavero quam " nominavero ".
Nam et hoc aliqui interpretes dixerunt.
97. (20, 24) Et veniam ad te et benedicam te. Cum superius pluraliter loqueretur: Facietis et
immolabitis, dicit: Veniam ad te, tamquam ipsi Israel, id est populo.
98. (21, 1-2) Et hae iustificationes, quas appones coram illis. Si emeris servum Hebraeum, et
cetera. Notanda locutio, quemadmodum, cum illud dictum est ad Moysen, hoc est: hae sunt
iustificationes, quas appones coram illis, tam ad ipsum populum cetera dicuntur quam ad Moysen:
Si emeris servum Hebraeum, non enim hoc Moysi dictum est, sed, quod populo diceret, tantum ipsi
populo dicebat.
99. (21, 6) Pertundet ei dominus auriculam de subula et serviet ei in sempiternum vel in aeternum,
quod graecus habet
.Ecce quemadmodum Scriptura multis locis dicit secundum hoc
verbum graecum: sempiternum, vel: aeternum, ubi non intellegitur illa aeternitas, secundum quam
nobis aeterna promittitur vel secundum quam a contrario igne aeterno mali cremabuntur! Neque
enim servus iste, qui vivere in aeternum non posset, posset servire in aeternum; sed intellegitur
aeternum dictum, cuius temporis finis non est. Aut certe aliquid hoc sacramento significatur
aeternum.
100. (21, 13) Dabo tibi locum, in quem fugiat ibi, qui occiderit.
101. (21, 20) Si quis percusserit servum suum aut ancillam suam in virga; quod est: " de virga ".
102. (21, 28) Lapidibus lapidabitur taurus; quasi possit lapidari nisi lapidibus. Differt aliquid ista
locutio ab illa, qua diceret more Scripturarum: lapidatione lapidabitur, sed tamen similis est.
103. (21, 29) Si autem taurus cornipeta erat ante hesternam et nudiustertianam; pro tempore
praeterito posuit partem pro toto, quantumcumque illud fuisset, more Scripturarum.
104. (21, 33-34) Si quis autem aperuerit lacum aut exciderit lacum et non operuerit eum et
ceciderit illuc vitulus aut asinus, dominus laci reddet. Et haec locutio a parte totum intellegenda est;
non enim, si equus ceciderit in lacum aut ovis, ideo non reddet, quia hoc scriptum non est.
105. (21, 34) Quod autem mortuum fuerit, ipsi erit, pro: " ipsius erit ".
106. (22, 5) Si autem depaverit quis agrum aut vineam et admiserit pecus suum depascere agrum
alium, id est: " alienum ".
107. (22, 26) Si autem pignus acceperis vestem proximi, ante solis occasum reddes ei. Genus pro
specie posuit; sic enim dictum est, ac si de omni veste pignus dederit, cum de illo specialiter se
dicere ex consequentibus Scriptura testetur, qui non habet nisi eam vestem, unde se nocte
cooperiat.

20

