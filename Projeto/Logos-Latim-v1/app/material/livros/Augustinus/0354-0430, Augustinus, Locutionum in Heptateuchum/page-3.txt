29. (9, 12) Hoc signum testamenti quod ego ponam inter medium meum et vestrum; quod est: "
inter me et vos ".
30. (10, 9) Hic erat gigans venator contra Dominum Deum, incertum est utrum possit accipi "
coram Domino Deo "; quia sic solet intellegi quod graece dicitur:
.
31. (10, 14) Unde exiit inde Philisthiim, cum sufficeret: Unde exiit Philisthiim.
32. (11, 1) Et erat omnis terra labium unum; quod usitate nos dicimus: " lingua una ".
33.* (11, 1) Et erat omnis terra labium unum; notandum, omnem terram appellatam omnes
homines, qui tunc erant, quamvis nondum in omni terra.
34. (11, 3) Et facti sunt illis lateres pro lapide; graecus habet: Et facti sunt illis lateres in lapidem;
quod si latine diceretur, locutio minus intellegeretur.
35. (11, 4) Venite, aedificemus nobis civitatem et turrem, cuius caput erit usque ad caelum;
secundum hyperbolen dictum est, si locutionis genus hic accipiendum est; si autem usque ad
caelum, proprie dictum accipitur, inter quaestiones consideretur.
36. (11, 10) Quod quidam latini codices habent: Sem filius Noe erat annorum centum cum genuit
Arphaxad, graeci habent: Sem filius centum annorum cum genuit Arphaxad, ubi ellipsis est, quia
deest erat. Sed quod non habent: filius Noe, sed filius tantum, nova locutio est.
37. (11, 30) Et erat Sara sterilis, et non generabat, cum posset sufficere: Et erat Sara sterilis.
38. (12, 12) Erit ergo cum te viderint Aegyptii, dicent: Quia uxor illius haec, genere locutionis
adiunctum est: Quia, nam sufficere potuit: uxor illius haec.
39. (12, 14) Quod ait Scriptura: Factum est autem statim ut intravit Abraham in Aegyptum,
sufficeret: Statim autem ut intravit Abraham in Aegyptum.
40. (12, 18) Quid hoc fecisti mihi, quia non annuntiasti mihi quia uxor tua est? Cum sufficeret: non
annuntiasti. Et ipsum annuntiasti, more Scripturarum dictum est; nam latini habent plerique: non
dixisti.
41. (13, 1) Ascendit autem Abraham de Aegypto, ipse et uxor eius et omnia eius, et Loth cum eo in
desertum; subauditur: " ascenderunt "; nec tamen proprie dicitur ascendisse cum eo, quod habebat
exanime, sicut aurum et argentum et omnis supellex; ac per hoc intellegitur hic locutio, quae
vocatur graece:
.
42. (13, 7) Et facta est rixa inter medium pastorum pecorum Abraham et pecorum Loth, unde latini
codices paene omnes non transtulerunt istam locutionem, sed ita loquuntur ut consuetudo nostra
habet, et nobis deinceps eam notare non placuit; ipsa est enim per omnia in graeca scriptura, ubi
tale aliquid dicitur.
43. (13, 8) Quoniam homines fratres nos sumus, Abraham dixit ad Loth; unde intellegitur morem
esse Scripturae ita loqui, ut fratres appellentur unius cognationis, etiamsi gradu sanguinis differant,
ut alter sit in superiore, alter in inferiore, sicut hoc loco; nam patruus eius erat Abraham.
44. (14, 1) Factum est autem in regno Amarphal regis Sennaar; secundum nostrae locutionis
consuetudinem sic incipere sufficeret: in regno autem Amarphal, ergo quod ait Scriptura: Factum
est autem, more suo locuta est.
45. (14, 5) Quarto decimo autem anno Chodollogomor et reges qui cum eo, subauditur: " erant ";
unde a quibusdam latinis etiam additum est.
46. (14, 6) Et Chorraeos qui in montibus Seir; subauditur: " erant ".

3

