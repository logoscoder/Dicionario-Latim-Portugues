servum tuum in pace 11. Verum tamen
dimissione dictum sonat; non enim dixit:

habet in graeco, quod magis a resolutione quam a
, quod sine dubio est: " dimittis ".

70. (20, 30) Et fleverunt Aaron triginta dies omnis domus Israel. Non dixit: flevit, nec dixit: tota vel
universa, sed: omnis, quasi plures essent; sicuti est: " omnis homo ", quod de omnibus dicitur,
longe utique aliud quam totus homo, quod de uno dicitur. Sed assidue ponit Scriptura omne pro
toto.
71. (21, 5) Et detrahebat populus ad Deum et adversus Moysen. Non dixit: de Deo, sed: ad Deum.
Quamvis hanc locutionem quidam transferre nolentes: detrahebant de Deo transtulerunt.
72. (21, 7) Ora ergo ad Dominum ut auferat a nobis serpentem. Sicut et in Exodo dictum est: "
ranam " 12 singularem pro plurali.
73. (21, 9) Et factum est quando momordit serpens hominem, et aspexit in aeneum serpentem, et
vivebat. Non solum hoc habet ista locutio, quod vertit modum verbi et ab specie perfecta praeteriti
temporis ad imperfectam clausit, sed etiam quod plus habet: et.
74. (21, 11) Et elevantes ex Obot castra collocaverunt in Acalgai trans in eremo. Hoc est: in
ulteriore eremo.
75. (22, 23) Et percussit asinam in virga. Non dixit: " virga ", sed: in virga.
76. (23, 11) In maledictionem inimicorum meorum vocavi te, et ecce benedixisti benedictionem,
non dixit: " benedictione ", sed, tamquam diceret: " ecce dixisti benedictionem ".
77. (23, 12) Quaecumque miserit Deus in os meum, hoc observabo loqui. Non dixit: " haec
observabo ".
78. (23, 13) Veni mecum adhuc in locum alium de quo non videbis eum inde.
79. (25, 4) Et ait Dominus ad Moysen: Accipe duces populi et ostenta eos Domino contra solem, et
avertetur ira animationis Domini ab Israel. Cum Dominus loqueretur, non dixit: et ostenta eos " mihi
", et avertetur ira " mea " ab Israel.
80. (25, 15) Domus familiae est Madian. De muliere hoc dixit, quae cum adultero Israelita percussa
est. Quibus verbis, quantum puto, intellegi voluit nobilem fuisse, ut diceret eam: Domus familiae.
Sic iam vulgo ad insigne divitiarum et pater familias et mater familias dicitur.
81. (26, 1) Et locutus est Dominus ad Moysen et Eleazar sacerdotem dicens: Accipe principium
totius synagogae filiorum Israel a viginti annis et supra. Notandum quid appellaverit: principium,
robur scilicet aetatis in populo.
82. (27, 20-21) Ut exaudiant eum filii Israel, et: in ore eius exibunt, et: in ore eius introibunt, id est:
cum iusserit.
83. (27, 22) Et fecit Moyses secundum quae praecepit illi Dominus; et assumens Iesum statuit eum
ante Eleazarum sacerdotem et cetera, ubi hoc notandum fuit, quia, cum iam dixisset: et fecit
Moyses secundum quae praecepit illi Dominus, eadem ipsa repetit.
84. (27, 23) Et commendavit eum secundum quae praecepit Dominus Moysi. Non ait: secundum
quae praecepit " illi " Dominus.
85. (28, 13) Decimam decimam similaginis consparsam in oleo agno uni; id est: singulas decimas
singulis agnis. Quod enim ait: decimam decimam, significavit quod repetendae sint decimae per
agnos singulos.
86. (28, 16-17) Et in mense primo quarta decima mensis huius dies festus, septem dies azyma
edetis. Notandum diem festum per plures dies celebrari et tamen diem festum dici, non dies festos
ipsius festivitatis celebrationem, quotquot dies tenuerit.

33

