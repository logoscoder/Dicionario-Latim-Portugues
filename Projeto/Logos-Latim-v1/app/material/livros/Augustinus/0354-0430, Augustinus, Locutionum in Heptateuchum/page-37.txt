intellegendum est singulari posito pro plurali; sicut serpentem, ranam, et locustam pro serpentibus
et ranis et locustis scriptum legimus.
15. (4, 34) Secundum omnia, quae fecit Dominus Deus vester in Aegypto coram te vidente; nihil
minus est, et si non addatur: vidente.
16. (5, 5) Et ego stabam inter Dominum et vos in tempore illo annuntiare vobis verba Domini,
quoniam timuistis a facie ignis et non ascendistis in montem, dicens: Ego sum Dominus Deus tuus,
et cetera; dicens posuit pro: " cum diceret ".
17. (5, 14) Et advena, qui incolit in te; populo dictum accipiendum est, non quasi uni homini, quia in
populo incolit advena.
18. (5, 15) Propter hoc constituit tibi Dominus Deus tuus ut observes diem sabbati et sanctificare
eum. Si: " et " non haberet, non videretur inusitata locutio: " Ut observes diem sabbati sanctificare
eum "; aut certe si ita esset: " Ut observes diem sabbati et sanctifices eum "; aut ita: " Propter hoc
constituit tibi Dominus Deus tuus observare diem sabbati et sanctificare eum ". Nunc vero: ut
observes diem sabbati et sanctificare eum inusitata et notanda locutio est.
19. (6, 13) Attende tibi, ne dilatetur cor tuum et obliviscaris Domini Dei tui; notandum etiam in
malo dici posse dilatationem cordis; exsultatio quippe in dilatatione intellegitur, cui contrariae sunt
angustiae, id est tristitia. Utrumque autem potest et in bono et in malo accipi.
20. (6, 20) Et erit cum interrogaverit te filius tuus cras dicens; " cras " posuit pro futuro quocumque
tempore.
21. (7, 1) Septem gentes magnas et multas; quomodo ergo multas, si septem? Sed multas dixit
multitudinem habentes.
22. (7, 2) Non dispones ad eos testamentum, cum de gentibus diceret: " testamentum " ergo pro
pacto posuit.
23. (7, 3-4) Et filiam eius non sumes filio tuo; discedere enim faciet filium tuum a me et serviet diis
aliis et irascetur indignatione Dominus in vos; non ait: " irascar ", sed tamquam de alio diceret.
24. (9, 1) Civitates magnas et muratas usque in caelum;

dictum.

25. (9, 4) Ne dicas in corde tuo: Cum consumpserit Dominus Deus tuus gentes istas ante faciem
tuam, dicens: Propter iustitias meas induxit me Dominus hereditare terram bonam istam. Ordo est:
Ne dicas in corde tuo dicens.
26. (9, 28) Ne quando dicant inhabitantes terram unde eduxisti nos inde; more Scripturae additum
est: inde.
27. (11, 3) Quae fecit virtutem Aegyptiorum. Hoc interpretes quidam latini minus intellegentes
noluerunt dicere virtutem, sed virtuti, vel exercitui, quoniam id, quod ait Graecus
, nonnulli
exercitum intellexerunt; sed elegans locutio est: quae fecit virtutem eorum intellegendum est, quid
eam fecit, quoniam ad nihil eam redegit. Sed quia pluraliter dictum est, ideo suboscurum est.
28. (11, 6) Quos aperiens terra os suum deglutivit eos et domos eorum et tabernacula eorum. Duae
locutiones hic notandae sunt, quod et additum est: eos, cum sufficere potuisset, quod et ait
superius: quos, et: domos eorum cum dixisset, addidit: et tabernacula eorum, quasi alias in eremo
haberent domos nisi tabernacula. Sed nimirum domos intellegi voluit homines ad eos pertinentes,
sicut ipsi populo dicitur: Et nunc tu, domus Iacob 3. Nec ista locutio aliena est a latina lingua; nam et
Romani dicti sunt domus Assaraci 4, quod ex Assaraco Troiano originem ducerent.
29. (11, 7) Quoniam oculi vestri videbant omnia opera Domini magna, quae fecit in vobis hodie.
Cum de his operibus diceret, quae per eremum facta sunt eo tempore, quo ibi circumducebantur
per quadraginta annos, tamen hodie dixit, quod intellegi voluit hoc tempore, quotquot ibi annos
idem tempus habere potuisset.

37

