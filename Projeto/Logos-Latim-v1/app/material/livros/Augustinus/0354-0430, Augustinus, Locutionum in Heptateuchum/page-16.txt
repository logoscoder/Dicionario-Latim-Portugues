30. (6, 30) Ecce ego gracili voce sum, et quomodo exaudiet me Pharao? Notandum quod exaudiet
dixit, non: audiet.
31. (7, 6) Fecit autem Moyses et Aaron, sicut praecepit illis Dominus, ita fecerunt; quid deesset, si
non diceretur: ita fecerunt?
32. (7, 9) Si loquetur vobis Pharao dicens: Date nobis signum aut portentum, et dices Aaron fratri
tuo: Sume virgam, nonne locutionis nostrae consuetudo poscebat et quaedam eius integritas, ut ita
diceretur: Si loquetur vobis Pharao dicens: Date nobis signum aut portentum, dices Aaron fratri tuo:
Sume virgam? Quid ergo ibi additum est: et, nisi aliqua proprietate locutionis hebraicae? Nam
neque graeca esse perhibetur.
33. (7, 11) Non mihi videntur satis commode interpretati latini

Pharaonis, ut dicerent:

sapientes;
enim sapientes dicuntur. Potuit autem latinus interpres sophistas dicere, quoniam
non est quemadmodum id latine dicatur; et ideo isto verbo iam utimur pro latino, sicut
philosophiam dicimus non solum graece, verum etiam latine: sophistas appellarunt latinarum
litterarum eloquentissimi auctores.
34. (7, 12) Et absorbuit virga Aaron virgas illorum; ac si diceret: draco Aaron.
35. (7, 15) Quod dictum est de Pharaone: Ecce, ipse exit ad aquam; graecus habet: super aquam.
36. (7, 16) Dimitte populum meum ut serviat mihi in deserto, et ecce non exaudisti usque adhuc;
quoties dicitur: exaudisti, cum homini dicatur?
37. (7, 22) Fecerunt autem similiter et incantatores Aegyptiorum veneficiis suis. Et induratum est
cor Pharaonis, et non exaudivit eos, sicut dixit Dominus; quia in usu Scripturae est: exaudivit, cum
etiam de homine loquitur.
38. (8, 1) Dimitte populum meum ut serviant mihi; non: " ut serviat ", qui loquendi modus non fere
invenitur nisi ubi res ipsa singularis pluribus constat. Populus enim singulari nomine dicitur, sed
constat ex multis. Sic etiam est: Omnis terra adorent te 5; quia omnis terra dictum est, pro "
hominibus qui sunt in terra ".
39. (8, 2) Ecce ego ferio omnes fines tuos ranis; sic enim habet graecus elegantissima locutione, ut
ranae ipsae, plaga intellegatur, qua feritur terra Aegypti.
40. (8, 3-4) Et eructabit flumen ranas, et ascendentes intrabunt in domos tuas et in promptuaria
cubiculorum tuorum super lectos tuos, et in domos servorum tuorum, et populi tui, et in conspersis
tuis, et in clibanis tuis; et super te et super populum tuum et super servos tuos ascendent ranae.
Notandum quod in domos etc. cum dixisset, accusativum casum tenuit; et super lectos etc., ubi
dixit: super, accusativum similiter servavit; in conspersis autem et in clibanis ad ablativum se
transtulit; nam et graecus mutavit praepositionem, quam non mutat latinus. Ille enim habet:
in domos; in consparsis autem
ubi mirum si non etiam sensus est,
non locutio, ut in conspersionibus et in clibanis exortas ranas forsitan velit intellegi, non extrinsecus
ascendisse vel irruisse, et quia eas fluvium eructaturum praedicit, inde implere omnia.
41. (8, 6) Et extendit Aaron manum super aquas Aegypti et eduxit ranas, et educta est rana et
operuit terram; repetitio a plurali ad singularem numerum traiecta est; nam utique rana, pro
multitudine ranarum positum est; nescio quo autem modo per loquendi consuetudinem imbutis
sensibus hominum, saepe plus videtur quod singulariter, quam quod pluraliter dicitur; nam plus
accipitur cum dicitur, verbi causa, est illic miles, quam sunt illic milites; est illic piscis, quam sunt
illic pisces.
42. (8, 14) Et colligebant eas acervos acervos; haec repetitio multitudinem acervorum significat, et
Scripturis est familiaris.
43. (8, 16) Quod habent latini: Extende manu virgam tuam, et percute terra; non: percute terram;
graecus habet: aggerem terrae, si tamen hoc verbo recte interpretatur quod dictum est:
.

16

