4 LOCUTIONES DE EXODO

1. (1, 12) Et invalescebant valde valde.
2. (1, 21) Quid est quod dictum est de obstetricibus: Et fecerunt sibi domos, quoniam timuerunt
Deum? Praedictum est enim: Benefaciebat Deus cum obstetricibus 1. Et ad hoc videtur pertinere,
quod fecerunt sibi domos timendo Deum, tamquam beneficia Dei ad hoc eis profuerunt ut facerent
sibi domos. Numquid antea non eas habuisse domos intellegendum est? An ad divitias hoc verbum
pertinet, vel potius ad aliquas rei familiaris idoneas facultates? Huic enim simile videtur, quod ait
etiam Iacob post quattuordecim annos servitutis suae socero suo volenti eum adhuc apud se
tenere: Nunc ergo quando faciam et ego mihi domum? 2 Dixerat enim quod creverint pecora Laban
sub illo; sicut et ipse Laban confessus fuerat dicens: Benedixit me Deus in introitu tuo 3; cum ergo
dicit: Quando faciam et ego mihi domum? Subintellegitur: " Sicut et tu ". Hoc videtur enim valere
quod ait: et ego, ut ad ipsam domum faciendam videatur pertinere quod consequenter ad Laban
merces ipsa statuenda proponitur.
3. (1, 22) Et omne femininum vivificate illud, sic enim habent graeci; latini non habent: illud.
4. (2, 1-2) Erat autem quidam de tribu Levi, et sumpsit sibi de filiabus Levi; intellegitur uxorem,
quod quidam latini interpretes etiam addendum putaverunt; sequitur autem: Et habuit eam, et
concepit.
5. (2, 3) Quid sit: thibin, ideo difficile est nosse, quia nec graecus interpres ex hebraeo, nec latinus
ex graeco vertit hoc nomen, sed sic transtulit ut invenit.
6. (2, 14) Timuit autem Moyses et dixit: Si sic divulgatum est verbum hoc. Duo sunt in hac locutione
attendenda; primo, quia pendet sententia, et sic dimissa est; deinde, quia verbum pro facto posuit.
7. (2, 25) Et respexit filios Israel, et innotuit illis; pro eo positum est: innotuit, quod egit in eis ea
quibus Dei curam erga se intellegerent.
8. (3, 7) Videns vidi vexationem populi mei, qui est in Aegypto.
9. (3, 11-12) Et dixit Moyses ad Deum: Quis sum, quia ibo ad Pharaonem regem Aegypti, et quia
educam filios Israel de terra Aegypti? Dixit autem: Quoniam ero tecum, sic habet graecus; latinus
autem: Et quis ego, dixit, et non dixit: quia ibo, et quia educam, sed: ut eam, et educam. Et quod in
graeco habet: Dixit autem, quia ero tecum, intellegitur utique quod dixerit ad Moysen; totum autem
hoc latinus addidit, et ait: Dixit autem Deus ad Moysen.
10. (3, 16) Deus dicit quod dicat Moyses filiis Israel: Visitans visitavi vos, et quaecumque
contigerunt vobis in Aegypto; graecus habet: Visitatione visitavi vos.
11. (3, 18) Deus dicit ad Moysen de filiis Israel: Et audient vocem tuam; graecus habet: Et
exaudient vocem tuam, quia et exauditio dicitur hominis.
12. (3, 22) Quod habet latinus: Poscet mulier a vicina, et ab inquilina sua vasa argentea et aurea et
vestem; graecus habet: a cohabitatrice sua, hoc est:
, quod latini aliqui interpretati sunt: a
cancellaria sua.
13. (4, 1) Moyses dicit: Quid si non crediderint mihi, neque exaudierint vocem meam; quod latinus:
audierint interpretatus est.
14. (4, 4) Extende manum, et apprehende caudam, graecus habet; latinus autem: manum tuam et
caudam eius, interpretatus est.
15. (4, 4) Et extendens manum apprehendit caudam, et facta est virga in manu eius.

14

