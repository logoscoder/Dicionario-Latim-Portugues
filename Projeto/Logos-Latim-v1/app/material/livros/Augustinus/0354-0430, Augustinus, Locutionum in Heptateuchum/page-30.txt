20. (9, 13) Et homo, homo quicumque mundus fuerit et in viam longinquam non est et defuerit
facere pascha. Exterminabitur anima illa de populo suo. Ergo homo, homo lucutio est, ac si diceret:
" Quicumque homo ", ille vel ille.
21. (9, 17) Et cum ascendisset nubes a tabernaculo, et postea promovebant filii Israel. Poterat
plenum esse: Et cum ascendisset nubes a tabernaculo, promovebant filii Israel.
22. (10, 14) Et promovebant ordo castrorum filiorum Iuda primi.
23. (10, 17) Et promovebunt filii Gerson et filii Merari. Futuri temporis verbum posuit, cum rem
gestam praeteritam narret sicut in superioribus cum de nube loqueretur 1, ad cuius motum vel
stationem castra promovebant vel consistebant, atque ita deinceps in plurium promotionibus hoc
verbo utitur.
24. (10, 29) Et dixit Moyses Hobet filio Raguel Madianitae genero Moysi, non ait: " genero suo ".
25. (10, 30) Et dixit ad eum: Non ibo, sed ad terram meam et ad progeniem meam, subauditur: "
ibo ".
26. (11, 4) Et promiscuus qui erat in eis concupiverunt concupiscentiam. Singularem posuit pro
plurali, ut promiscuus diceret, non: promiscui; et tamen pluralem reddidit, cum ait: concupiverunt.
27. (11, 6) Nunc autem anima nostra arida, nihil praeter in manna oculi nostri. Desunt verba: " est
", et: " sunt "; plenum quippe esset: anima nostra arida est, nihil praeter in manna sunt oculi nostri.
Nam quidam interpretes sic transtulerunt et addiderunt verba, quae non sunt in graeco.
28. (11, 8) Et molebant illud in mola.
29. (11, 21) Sescenta millia peditum in quibus sum in eis.
30. (11, 25) Et abstulit de spiritu qui super ipsum. Subauditur aut: " erat ", aut: " erit ". Sed hanc
locutionem, quae dicitur ellipsis, graeco eloquio familiarissimam et, quantum puto, etiam hebraeo
latinos interpretes transferre piguit, cum et in latina lingua frequentetur quamvis minus quam in
graeca.
31. (11, 33) Et percussit Dominus populum plagam magnam valde; notanda fuit locutio: percussit
plagam, non: " percussit plaga ", quod est usitatum.
32. (12, 3) Et homo Moyses lenis valde, subauditur: " erat ".
33. (12, 9) Et ira animationis Domini super eos. Subauditur: " facta est ".
34. (12, 10) Et ecce Maria leprosa sicut nix; et hic subauditur: " facta est ".
35. (13, 20) Et quae terra in qua isti insident super eam; et quae civitates in quibus isti habitant in
ipsis.
36. (13, 25) Locum ipsum quem nominaverunt vallem Botrui, cum superius dixisset: venerunt in
vallem Botrui. Dictum est ergo per anticipationem, non quia iam hoc vocabatur, quando venerunt,
sed cum scriberetur hic liber, iam vocabatur.
37. (13, 32) Quoniam fortior nobis est magis. Usitata esset locutio si non haberet: magis.
38. (13, 33) Et protulerunt pavorem terrae quam exploraverunt eam.
39. (13, 33) Terram quam transivimus eam explorare, terra comedens qui habitant super eam est.
Dicendum autem fuit usitate: Terram quam transivimus explorare.
40. (14, 7) Terra quam exploravimus eam bona est valde valde.

30

