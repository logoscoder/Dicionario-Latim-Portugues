14. (6, 6) Quod scriptum est in quibusdam latinis codicibus: Et paenituit, et dixit Deus: " Deleam
hominem, quem feci a facie terrae "; in graeco invenitur:
, quod magis: recogitavit, quam:
paenituit significare perhibetur; quod verbum etiam nonnulli latini codices habent.
15. (6, 14) Quod habent latini codices plurimi: Nidos facies in arcam; cum latina locutio sit non: in
arcam, sed: " in arca "; graeci nec: " in arcam " nec " in arca " habent, sed: Nidos facies arcam;
quod intellegitur: ut ipsa arca nidi essent.
16. (6, 16) Quod habent plerique codices: Facies ostium arcae a latere; nonnulli habent: ex
transverso; sic enim voluerunt interpretari quod graece dicitur:

.

17. (7, 4) Quod scriptum est: Adhuc enim septem dies, ego inducam diluvium aquae super terram,
quod nonnulli latini codices habent, in graeco invenitur: ego inducam pluviamsuper terram; graeca
locutio genitivum casum habet, non accusativum, ut si hoc in latinum exprimamus, ita dicatur: "
Adhuc enim septem dierum inducam pluviam super terram ".
18. (7, 5) Quod scriptum est: Et fecit Noe omnia quaecumque praecepit illi Dominus Deus, sic fecit,
locutio est similis ei quod in conditione creaturae posteaquam dicitur: Et sic est factum, additur: Et
fecit Deus 3.
19. (7, 4) Quod scriptum est: Delebo omnem suscitationem, non creationem dictam notandum est:
enim graece scriptum est, quod nomen etiam resurrectionis assidue ponitur in scripturis
graecis, cum posset
dici, ut suscitatio sit
, resurrectio
. Quo
verbo et Apostolus usus est: Si quo modo occurram in resurrectione mortuorum 4; ibi enim Graeci
non:

, sed:

habent.

20. (7, 14) Quod scriptum est: Et omnes bestiae secundum genus, et omnia pecora secundum
genus, et omne repens quod movetur super terram secundum genus, et omne volatile secundum
genus intrarunt ad Noe in arcam, bina ab omni carne, in quo est spiritus vitae; non refertur: in quo,
nisi: genus subaudias, id est, in quo genere; nam si: carne subaudiremus, in qua fuerat, dicendum;
quod solus interpres Symmachus dixit.
21. (7, 23) Quod iterum dictum est: Et deleta est omnis suscitatio, notandum locutionis esse pro
eo, ac si diceret: " conditionem vel creaturam carnis ".
22. (7, 23) Cum dixisset: Et deleta est omnis suscitatio quae erat super faciem omnis terrae, ab
homine usque ad pecudem et repentium et volatilium caeli, deinde addidit: Et deleta sunt de terra;
locutionem illam esse repetitionis, qua familiariter utatur Scriptura, notandum est.
23. (8, 6-7) Quod scriptum est: Dimisit corvum videre si cessavit aqua, et exiens reversus non est,
donec siccavit aqua a terra, locutio est usitata in Scripturis, quae iam nunc incipiat adverti; non
enim postea reversus est, quia dictum est non reversum donec siccavit aqua.
24. (8, 9. 11) Quod scriptum est: Et extendit manum suam, accepit eam, et induxit eam ad
semetipsum in arcam, locutio est, quam propterea hebraeam puto, quia et punicae linguae
familiarissima est, in qua multa invenimus hebraeis verbis consonantia; nam utique sufficeret: Et
extendit manum, etsi non adderet: suam. Tale est etiam quod paulo post dicit: Habebat olivae folia,
surculum in ore suo.
25. (8, 12) Et non apposuit reverti ad eum amplius, locutio est familiarissima in Scripturis.
26. (8, 21) Quod scriptum est: Et non adiciam adhuc maledicere super terram, simile est superiori:
Et non apposuit reverti ad eum.
27. (8, 21) Et non adiciam percutere omnem carnem vivam, ipsa locutio est.
28. (9, 5) Etenim sanguinem vestrum animarum vestrarum; cum sufficeret aut: sanguinem
vestrum, aut: sanguinem animarum vestrarum.

2

