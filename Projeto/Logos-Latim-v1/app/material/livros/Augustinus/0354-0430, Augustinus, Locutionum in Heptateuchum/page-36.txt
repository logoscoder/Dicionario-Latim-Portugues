126. (35, 11) Refugia erunt vobis fugere illo homicidam; quod usitate dici potest: " ut fugiat illo
homicida ".
127. (35, 15) Et incolae qui in vobis istae civitates in refugium. Singulari numero positum est:
incolae, id est: huic incolae qui in vobis, quoniam minus habet: " est ". Non enim ait: " qui in vobis
est ", notissima locutione, sed rariore in lingua latina quam in graeca.

9 LIBER QUINTUS

10

LOCUTIONES DE DEUTERONOMIO

1. (1, 7) Usque ad flumen magnum, flumen Euphratem. Non dixit: Usque ad flumen magnum
Euphratem.
2. (1, 17) Et iudicium quod durum fuerit a vobis, afferetis illud ad me. Non dixit: Quod durum fuerit
vobis, sed: a vobis, id est ita durum ut a vobis iudicari non possit.
3. (1, 35) Si videbit aliquis virorum istorum terram optimam hanc, quam iuravi patribus eorum
praeter Chaleb filius Iephone; hic videbit eam. Et in libro Numerorum istam locutionem notavimus 1,
quia non dixit: praeter Chaleb filium Iephone, sed: filius.
4. (2, 7) Dominus enim Deus vester benedixit te in omni opere manuum tuarum. Non ait: Benedixit
vos in omni opere manuum vestrarum, cum praedixisset: vester, non: tuus.
5. (2, 24) Nunc ergo surgite et promovete et pertransite vos vallem Arnon; ecce tradidi in manus
tuas Seon regem Esebon. Non dixit: " in manus vestras ", sed a plurali ad singularem transiit.
6. (4, 7) Quoniam quae est gens magna cui est ei Deus appropians illis? Duo sunt hic notanda: vel
quod ait: cui est ei, vel quod non ait: " appropians illi ", sed: appropians illis.
7. (4, 12) Et similitudinem non vidistis sed vocem, cum vox non possit videri; sed generaliter hoc
verbum posuit, tamquam ad omnem corporis sensum videre pertineat.
8. (4, 5. 14) In quam vos ingredimini illo hereditare eam; plenum esset, etiamsi non additum esset
illo.
9. (4, 20) Et eduxit vos de fornace ferrea ex Aegypto; fornacem ferream duram tribulationem
intellegi voluit. Secundum hoc et de Ioseph dictum est in Psalmis: Ferrum pertransit animam eius 2.
10. (4, 22) Et non transeo Iordanem hunc, quasi et alius sit Iordanes. Ex hac locutione arbitror
saepe dici etiam hunc mundum, quasi alius sit.
11. (4, 25) Si autem genueris filios et filios filiorum tuorum; notanda locutio est, ubi et avos
nepotes dicit gignere.
12. (4, 29) Et quaeretis ibi Dominum Deum vestrum et invenietis eum, quando exquiretis eum ex
toto corde tuo et ex tota anima tua in tribulatione tua; non dixit: " in toto corde vestro et in tota
anima vestra in tribulatione vestra ".
13. (4, 32) Interrogate dies priores, qui fuerunt priores te; non homines sed dies intellegendum est.
Similiter et hoc notandum, quod etiam superius, cum dixerit: interrogate pluraliter, priores te intulit
singulariter, non: " priores vobis ".
14. (4, 34) Si et tentavit Deus ingressus accipere sibi gentem de media gente; tentavit pro eo,
quod est voluit, positum est. An quid aliud? Quod autem ait: de media gente, de mediis gentibus

36

