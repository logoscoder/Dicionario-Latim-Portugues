1 LIBER PRIMUS

2 LOCUTIONES DE GENESI

Locutiones Scripturarum, quae videntur secundum proprietates, quae idiomata graece vocantur,
linguae hebraicae vel graecae.
1. (1, 14) Et dividant inter medium diei, et inter medium noctis.
2. (1, 20. 26) Volatilia volantia super terram secundum firmamentum caeli. Quaeritur quomodo
accipiendum sit: secundum firmamentum. Sic etiam: Faciamus hominem secundum imaginem et
secundum similitudinem; quod multi latini codices habent: ad imaginem et similitudinem.
3. (1, 28) Implete terram, et dominamini eius. Latina enim locutio est: dominamini ei.
4. (2, 5) Et homo non erat operari terram; quod latini codices habent: qui operaretur terram.
5. (2, 8) Plantavit Deus paradisum secundum Orientem; quod latini habent: ad Orientem.
6. (2, 9) Quod habent multi latini codices: Et lignum sciendi bonum et malum, vel: lignum scientiae
boni et mali, vel: lignum sciendi boni et mali; et si quae sunt aliae varietates de hac re interpretum,
graecus habet: et lignum ad sciendum cognoscibile boni et mali; quod nescio utrum locutionis sit,
et non magis certum sensum aliquem insinuet.
7. (2, 16) Quod habent latini codices: Ex omni ligno, quod est in paradiso, escae edes; non: in
paradiso escae, distinguendum est, sed: escae edes; nam esca edes dici admittit latina locutio,
quoniam pro dativo casu graeco, ablativum vel quem appellant septimum, in huiusmodi
locutionibus solent ponere. Aut certe ordo verborum est: Ex omni ligno escae.
8. (3, 1) Serpens erat prudentissimus omnium bestiarum, quod multi latini habent; in graeco enim
scriptum est

, non

.

9. (3, 7) Quod scriptum est de Adam et Eva: Aperti sunt oculi eorum; cum absurde credatur eos in
paradiso caecos, vel oculis clausis prius oberrasse, locutionis est, qua etiam de Agar scriptum est:
Aperuit oculos suos, et vidit puteum 1; neque enim clausis prius oculis sedebat; et quod in fractione
panis aperti sunt oculi eorum qui cognoverunt Dominum post resurrectionem 2; neque enim per
viam cum illo clausis oculis ambulabant.
10. (3, 15) Quod habent multi codices: Et inimicitiam ponam inter te et mulierem; graeci habent: in
medio tui et in medio mulieris, quod locutionis est; nam tantumdem valet quantum cum dicitur:
inter te et mulierem. Hoc et in eo quod sequitur: in medio seminis tui, et in medio seminis eius.
11. (3, 17) Quod habent multi latini codices: Quia audisti vocem mulieris tuae, et edisti de ligno de
quo praeceperam tibi, de eo solo non edere; graeci habent: edisti de ligno de quo praeceperam tibi,
eo solo non edere ex eo; alii autem interpretes graeci habent: manducasti, vel: edisti; ut ita sit
sensus secundum ipsos: Quia audisti vocem mulieris tuae, et edisti de ligno de quo praeceperam
tibi eo solo non edere, ex eo edisti.
12. (4, 2) Et apposuit parere fratrem eius Abel; locutio est frequens in Scripturis: apposuit dicere.
13. (4, 8) Et factum est, dum essent in campo, insurrexit Cain super Abel, et occidit eum, locutio
est; nam etsi non haberet: Et factum est, posset integer sensus esse: et cum essent in campo.

1

