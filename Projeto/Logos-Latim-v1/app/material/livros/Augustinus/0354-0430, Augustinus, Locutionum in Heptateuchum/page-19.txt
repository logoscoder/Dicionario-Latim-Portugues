75. (14, 31) Vidit autem Israel manum magnam, quae fecit Dominus Aegyptiis.
76. (15, 1) Tunc cantavit Moyses et filii Israel canticum hoc Domino, et dixerunt dicere; sic enim
habet graecus:

.

77. (15, 22) Et non inveniebant aquam, ut biberent; poterat non habere: ut biberent.
78. (15, 24) Et murmuravit populus adversus Moysen dicentes, non " dicens "; sed: dicentes; ex
pluribus enim populus constat.
79. (16, 1) Et venerunt omnis synagoga filiorum Israel in eremo; non dixit: " venit ", quia synagoga
ex pluribus constat.
80. (16, 2) Murmurabant omnis synagoga filiorum Israel adversus Moysen et Aaron; eadem est et
ista locutio.
81. (16, 4) Dixit autem Dominus ad Moysen: Ecce ego pluam vobis panes de caelo; manna
pluiturus panes promisit. Locutio est, qua panis pro alimento ponitur; amat autem Scriptura
pluraliter magis panes quam singulariter dicere.
82. (16, 7) Mane videbitis, inquit, gloriam [Domini], dum exaudiet murmurationem vestram super
Deum, id est quia murmuratis super Deum; quod tantum valet, ac si diceret: adversus Deum.
Deinde notandum novo modo hic exauditionem dictam non precantium sed murmurantium, cum
reprehendat utique Scriptura murmurationem. Tamquam hoc dixerit, quod cognoverit Deus
murmurationem eorum, et ipsam Dei cognitionem dixit exauditionem.
83. (16, 9. 12) Accedite ante Deum; exaudivit enim murmur vestrum; iterum exauditionem non
precum significat et petitionum sed etiam murmuris malorum; hoc et postea dicit Deus: exaudivi
murmur filiorum Israel.
84. (16, 14) Et ecce in facie eremi minutum tamquam coriandrum. Cum totiens Deus dicat: faciem
terrae sicut hic: faciem eremi, mirum est, unde homines ita errent, cum faciem audierint, ut aliquid
tale opinentur, qualis hominis facies est vel alicuius animantis.
85. (16, 16) Secundum numerum animarum vestrarum; unusquisque cum commanentibus
vobiscum colligite. Quam saepe Scriptura animas homines appellat (a parte totum) non facile
autem carnes pro hominibus, sed carnem, sicuti est: Non timebo, quid mihi faciat caro, quod
apertius in eodem psalmo ait: Quid mihi faciet homo 13. Non tamen diceret: secundum numerum
carnium vestrarum, sicut dixit: secundum numerum animarum vestrarum.
86. (16, 21) Et collegerunt illud mane mane; quomodo puteos puteos, acervos acervos, sic dictum
est: mane mane.
87. (16, 29) Nullus vestrum egrediatur unusquisque de loco suo die septimo; quod interpositum
est: unusquisque, potuit et non dici.
88. (17, 1) Non erat autem populo aqua bibere, id est: ad bibendum.
89. (17, 2) Et maledicebat populus ad Moysen; id est maledictis agebat Moysen, hoc est
maledicebant illi; nam hoc in consequentibus ipse dixit: Quid maledicitis mihi?
90. (17, 3) Et murmurabat populus ad Moysen dicentes.
91. (17, 5) Et virgam, in qua percussisti flumen, accipe in manu tua. In qua percussisti dixit pro eo,
quod dicimus: " de qua percussisti ", et est ista locutio creberrima in Scripturis.
92. (18, 12) Et sumpsit Iotor socer Moysi holocaustomata et sacrificia Deo; sumpsit pro eo, quod
est: obtulit. An forte sensus est, non locutio, ut ea sumpsisse intellegatur, quae Moyses obtulisset,
quamquam Moyses non legatur superius sacrificasse nec Aaron nec quisquam Hebraeorum, qui
educti sunt de terra Aegypti, sed tantum superius scriptum est, quod altare constituerit Moyses et

19

