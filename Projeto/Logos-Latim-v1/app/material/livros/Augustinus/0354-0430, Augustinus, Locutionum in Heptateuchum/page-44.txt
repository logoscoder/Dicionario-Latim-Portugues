4. (2, 10) Et omnis generatio appositi sunt ad patres suos. Notanda locutio est, quod non ait: "
apposita est ", quia plures erant.
5. (2, 14) Tradidit eos in manu praedantium; non dixit: " in manum ", quod videtur latina locutio
postulare.
6. (2, 18) Et cum suscitavit Dominus eis iudices, et erat Dominus cum iudice; solita locutione plus
est hic: et, nam plenum esset: Et cum suscitavit Dominus eis iudices, erat Dominus cum iudice,
notandum est etiam hoc, quod a plurali ad singularem transiens non ait: "cum iudicibus ", sed: cum
iudice, id est cum unoquoque iudice.
7. (2, 19) Et factum est, cum moreretur iudex, et revertebantur et iterum corrumpebant super
patres suos. Recta locutio ita esse poterat secundum consuetudinem sermonis nostri; et fiebat,
cum moreretur iudex, et revertebantur et iterum corrumpebant super patres suos. Si: et non
haberet, plenum esset: Cum moreretur iudex, revertebantur et iterum corrumpebant super patres
suos, id est plus quam patres eorum.
8. (2, 20) Propter quod tanta dereliquit gens haec testamentum meum. Tanta dixit pro: " tantum ",
id est tam multum, nomen pro adverbio, quod etiam in latinis locutionibus maxime poeticis
invenitur.
9. (2, 20) Et non obaudierunt vocis meae; graeca magis locutio est.
10. (3, 10) Factus est super eum Spiritus Domini. Cum Spiritus Domini utique factus non sit, sed
super eum factus est, ita dictum est, ac si diceretur: factum est, ut esset super eum. Ex qua
locutione et in Evangelio legitur: Ante me factus est 1, id est factum est, ut esset ante me; quod alio
modo diceretur: " praelatus est mihi ".
11. (3, 21) Et sumpsit Aod gladium de super femore suo dextro. Sic interpretari potuit, quod
graecus habet:
; nam locutio minus latina est.
12. (3, 17) Erat autem Eglom vir exilis valde. Hoc
dictum, id est locutione contraria
sequentia indicant; quando enim percussus est, dictum est, quod concluserint adipes vulnus, quia
non eductus est gladius de ventre eius.
13. (3, 31) Et percussit alienigenas in sescentos viros; non ait: " alienigenarum sescentos viros ",
aut certe: " alienigenas in sescentis viris ".
14. (4, 6) Nonne praecepit Dominus Deus Israel tibi: Et perges in montem Thabor? Non ait: " ut
pergas ", quod videtur esse consequens, sed inusitata locutione: Nonne praecepit tibi; et perges, ut
subaudiamus verbum, quod supra positum est, et sit: Nonne perges? Aut solita locutione plus
habet: et; nam ista coniunctione detracta sensus currit: Nonne mandavit Dominus Deus Israel tibi:
Perges in montem Thabor et accipies tecum decem millia virorum? et cetera.
15. (4, 8) Quoniam nescio diem, in quo Dominus prosperat angelum mecum; utrum prosperat actus
angeli eius. Qui mecum est, an prospera mihi facit per angelum?
16. (4, 13) Omnes currus suos nongentos currus ferreos. Ubilibet distinguatur, elegans repetitio:
utrum, " omnes currus suos ", et deinde sequatur: " nongentos currus ferreos ", an: omnes currus
suos nongentos, et deinde inferatur: currus ferreos.
17. (4, 15) Et pavefecit Dominus Sisaram et omnes currus eius et omnia castra eius in ore gladii in
conspectu Barach. Quomodo pavefecit currus, nisi eos intellegas, qui erant in curribus?
18. (4, 15) Et pavefecit Dominus Sisaram et omnes currus eius et omnia castra eius in ore gladii in
conspectu Barach. Pavefecit in ore gladii, ac si diceret: Interfecit in ore gladii; pavefecit ergo, cum
caederentur gladio.
19. (4, 16) Et descendit Sisara de super curru suo; ita dici latine potuit, quod est graece

.

44

