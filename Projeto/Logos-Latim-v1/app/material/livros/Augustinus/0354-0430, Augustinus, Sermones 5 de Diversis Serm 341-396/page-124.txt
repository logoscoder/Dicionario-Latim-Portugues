1. Audivit Caritas vestra, cum sanctum Evangelium legeretur, Dominum et Salvatorem nostrum
Iesum Christum post resurrectionem suam clausis ostiis introisse ad discipulos suos. Magnum
miraculum: sed mirari desinis, si Deum cogitaveris. Mirum enim esset, si solus homo hoc fecisset.
Refer ad omnipotentiam, non ad phantasiam. Ostiis clausis intravit. Respondeo tibi, ut scias quia
vera caro fuerat, cicatrices tangendas monstravit 1. Sed sicut non est, inquis, naturae corporalis per
ianuam clausam intrare, sic non est naturae corporalis super fluctus maris ambulare. Intravit per
clausa ostia, responde mihi, da mihi soliditatem carnis. Ambulavit super aquas maris, da mihi et tu
pondus carnis. Vis nosse hoc omnipotentiae fuisse? Et Petro dedit 2. Qui quod voluit, dedit; quod
proprium erat, sibi servavit. Ille enim vivens per clausas ianuas intravit, qui nascendo integritatem
matris non violavit. Ergo, fratres, admirati credamus, credentes obaudiamus, obaudientes
speremus promissa, si facimus iussa: quia ut faciamus iussa, ipse adiuvat, a quo speramus
promissa.

52

SERMO 376

DOMINICA IN OCTAVIS PASCHAE

Ianuis clausis intrare signum est Dei omnipotentiae.
1. Audivit Caritas vestra, cum sanctum Evangelium legeretur, Dominum et Salvatorem nostrum
Iesum Christum post resurrectionem suam clausis ostiis introisse ad discipulos suos. Magnum
miraculum: sed mirari desinis, si Deum cogitaveris. Mirum enim esset, si solus homo hoc fecisset.
Refer ad omnipotentiam, non ad phantasiam. Ostiis clausis intravit. Respondeo tibi, ut scias quia
vera caro fuerat, cicatrices tangendas monstravit 1. Sed sicut non est, inquis, naturae corporalis per
ianuam clausam intrare, sic non est naturae corporalis super fluctus maris ambulare. Intravit per
clausa ostia, responde mihi, da mihi soliditatem carnis. Ambulavit super aquas maris, da mihi et tu
pondus carnis. Vis nosse hoc omnipotentiae fuisse? Et Petro dedit 2. Qui quod voluit, dedit; quod
proprium erat, sibi servavit. Ille enim vivens per clausas ianuas intravit, qui nascendo integritatem
matris non violavit. Ergo, fratres, admirati credamus, credentes obaudiamus, obaudientes
speremus promissa, si facimus iussa: quia ut faciamus iussa, ipse adiuvat, a quo speramus
promissa.

53

SERMO 376/A

DOMINICA IN OCTAVIS PASCHAE

Revelatio capitum in octavis infantium est indicium libertatis.
1. [2. 2.] Hodie octavae dicuntur infantium, revelanda sunt capita eorum, quod est indicium
libertatis. Habet enim libertatem ista spiritalis nativitas: proprie autem carnis nativitas servitutem.
Duae sunt utique hominis nativitates, nasci et renasci. Nascimur ad laborem, renascimur ad
quietem: nascimur ad miserias, renascimur ad aeternam felicitatem. Nam illi pueri, infantes,
parvuli, lactentes, maternis uberibus inhaerentes, et quantum in eos gratiae conferatur nescientes,
ut ipsi videtis, quia infantes vocantur, et ipsi habent octavas hodie: et isti senes, iuvenes,
adolescentuli, omnes infantes. Una quippe illorum infantia pertinet ad vetustatem, altera ad
novitatem. Nam quos videtis recentes a partu, veteres nascuntur. Vetus homo noster dictus est
Adam, ex quo nascimur: novus homo Christus, per quem renascimur. Isti ergo et novi sunt, et renati
sunt ad aliam vitam, et est in illis, si dici potest, quando nascuntur, nova vetustas.

Exhortatio ne baptizati imitentur malos christianos qui bonis permixti sunt.

124

