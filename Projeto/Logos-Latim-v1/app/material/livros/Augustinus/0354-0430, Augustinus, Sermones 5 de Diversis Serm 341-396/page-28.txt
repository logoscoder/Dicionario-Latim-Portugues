3. 4. Timeat autem Christianus, antequam perfecta caritas foras mittat timorem: credat et
intellegat se peregrinari a Domino, quamdiu vivit in corpore quod corrumpitur et aggravat animam.
Tanto minor sit timor, quanto patria quo tendimus propior. Maior enim timor debet esse
peregrinantium, minor propinquantium, nullus pervenientium. Sic et timor perducit ad caritatem, et
perfecta caritas foras mittit timorem. Timeat autem christianus, non eos qui corpus occidunt, et
postea non habent quid faciant; sed eum qui habet potestatem et corpus et animam in gehennam
ignis occidere 10. Est autem alius timor Domini, castus, permanens in saeculum saeculi 11. Non ergo
eum perfecta caritas foras mittit, alioquin non permaneret in saeculum saeculi: nec frustra, cum
dictum esset: Timor Domini, additum est: castus; atque ita coniunctum est: Parmanens in saeculum
saeculi. Quare, nisi quia ille timor, quem foras caritas mittit, propterea pungit animam, ne amittatur
aliquid, quod in creatura diligitur, vel ipsa salus et requies corporalis, aut aliquid tale post mortem?
Propterea enim timentur et apud inferos poenae et dolores ac tormenta gehennarum. Cum vero
cavet anima, ne Deus illam desertus deserat, timor est castus permanens in saeculum saeculi. De
quo latius dicerem, nisi sermo iam longior et meis senilibus viribus, et vestrae fortasse satietati
parcere cogeret.

13

SERMO 348/A

DE HAERESI PELAGIANA EX SERMONE AD POPULUM

Pelagiani detorquere conantur dominicae orationis petitiones.
1. Illa duo: Dimitte nobis debita nostra, sicut et nos dimittimus debitoribus nostris et: Ne nos
inferas in tentationem 1 quando Pelagianis obiciuntur, quid eos putatis respondere? Horrui, fratres
mei, quando audivi. Ego quidem non audivi auribus meis, sed sanctus frater et coepiscopus meus
Urbanus noster, qui hic presbyter fuit et modo est Siccensis episcopus, cum remeasset ab urbe
Roma et ibi cum quodam talia sentiente confligeret vel se conflixisse referret, cum urgueretur
pondere orationis dominicae - urguebat enim eum et dicebat: - quid eum putatis respondisse?
inquit inquit .

Ipsis Christi verbis pelagiana haeresis confutatur.
2. Videtis, fratres, quam maligna haeresis. Videtis, quemadmodum omnes horretis. Cavete, ne
capiamini. Novi enim calliditates et tergiversationes hominum impiorum aversorum a /CSEL 900/
veritate et, quia iam in suas sententias acciderunt, vinci nolentium; videte, obsecro vos. Ecce enim
invenit quod diceret, ideo nos dicere: Ne nos inferas in tentationem 2, ne aliquid nobis contingat
quod non habemus in potestate secundum corporis tentationem. Inde ergo dicebat Dominus:
Vigilate et orate, ne intretis in tentationem 3? Hoc dicebat: Vigilate et orate, ne pedem frangatis aut
ne caput doleatis aut ne in damnum incurratis? Non hoc dicebat. Sed quid dicebat? Quod Petro
dixit: Rogavi pro te, ne deficiat fides tua 4. Rogavi, inquit, pro te, dicit Deus homini, dominus servo,
magister discipulo, medicus aegroto: Rogavi pro te. Quid ne deficiat? quid? manus tua, pes tuus,
oculus tuus, lingua tua, aliqua paralysis, id est dissolutio membrorum? Non, sed ne deficiat fides
tua. Secundum istos in potestate habemus, ne deficiat fides nostra.

Proferuntur et oration es quae christianae sunt consuetudinis, et quidam Pauli
locus.
3. Quare pro nobis rogatur Deus, ut concedat rogare nobis quod isti dicunt nos non debere a
sempiterna maiestate, sed habere in potestate. Benedictiones, fratres mei, benedictiones nostras,
quas super vos facimus, evacuant, exinaniunt, elidunt. Audistis me, credo, fratres mei, quando dico:
conversi ad Dominum benedicamus nomen eius, det nobis perseverare in mandatis suis, ambulare
in via recta eruditionis suae, placere illi in omni opere bono et cetera talia. Prorsus, inquiunt, hoc
totum in potestate nostra est constitutum. Ergo nos inaniter talia vobis optamus. Defendamus nos
et vos, ne et nos sine causa benedicamus et vos sine causa amen subscribatis. Fratres mei, amen
vestrum subscriptio vestra est, consensio vestra est, /CSEL 901/ adstipulatio vestra est. Ne forte
aliqui ipsorum et nos condemnent et vos, defendamus nos de apostolo Paulo, videamus, si talia
optavit plebi suae - audite quid dixerit - qualia oramus super vos. Audite, quid dixerit quodam loco.

28

