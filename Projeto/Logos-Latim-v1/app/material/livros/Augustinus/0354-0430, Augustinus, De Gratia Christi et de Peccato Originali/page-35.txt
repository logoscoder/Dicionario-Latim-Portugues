muliere, id est, per illam corporum commixtionem, nemo videatur expers esse delicti. Qui autem
expers delicti, expers est etiam huiusmodi conceptionis". Item cum exponeret Evangelium
secundum Lucam: "Non enim virilis coitus", inquit, "vulvae virginalis secreta reseravit, sed
immaculatum semen inviolabili utero Spiritus sanctus infudit. Solus enim per omnia ex natis de
femina sanctus Dominus Iesus, qui terrenae contagia corruptelae immaculati partus novitate non
senserit, et coelesti maiestate depulerit" 121.

Contra Ambrosium se sensisse paeniteat Pelagium.
41. 48. His tamen verbis hominis Dei, quem tanto praeconio ipse laudavit Pelagius, contradicit, et
dicit, "sicut sine virtute, ita nos sine vitio procreari". Quid igitur restat, nisi aut istum Pelagius suum
damnet errorem, aut eum sic Ambrosium laudasse poeniteat? Sed quia ista secundum catholicam
fidem beatus Ambrosius, ut episcopus catholicus, est locutus; sequitur ut ab hac via fidei devius
merito Pelagius cum Coelestio discipulo suo catholicae Ecclesiae sit auctoritate damnatus, nisi eum
non Ambrosium laudasse, sed contra Ambrosium sensisse poeniteat. Scio vos ea quae ad
aedificationem vel confirmationem fidei conscribuntur, insatiabiliter legere: verumtamen hic liber,
quantumlibet sit ad hoc utilis, iam tandem aliquando finiendus est.

1 - PELAG., Libellus fidei 7.
2 - PAULIN. Mediol., Libellus minor.
3 - PAULIN. Mediol., Libellus minor.
4 - Cf. Io 3, 5.
5 - CELEST., Libellus fidei Romae.
6 - PELAG., Libellus fidei 7.
7 - CELEST., Libellus fidei Romae.
8 - CELEST., Libellus fidei Romae.
9 - Cf. AUG., Contra duas epp. Pelag. 2, 3, 5-4, 6.
10 - Cf. AUG., Epp. 181-183: NBA 22, 902-927.
11 - CELEST., Libellus fidei Romae; Cf. PAULIN. Mediol., Libellus Zosimo episc.:
12 - Cf. Zosim., Ep. " Magnum pondus ".
13 - Cf. Rom 1, 8.
14 - Cf. AUG., Ep. 177, 2: NBA 22, 859 s.
15 - Cf. AUG., Ep. 183, 3-4: NBA 22, 925 s.
16 - Cf. De gest. Pel. 6, 16.
17 - Cf. AUG., Epp. 156-157: NBA 22, 581-637.
18 - Cf. AUG., Ep. 157: NBA 22, 582-637.
19 - Cf. De gest. Pel. 11, 24.

35

