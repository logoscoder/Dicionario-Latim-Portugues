tamquam factus quod non eras dignus, dic, scribe ad Timotheum, et denuntia diem istum. Ego
enim, inquit, iam immolor 22. Modo lectum est de epistola Pauli, hic lectum est quod modo dico: ego
enim, inquit, iam immolor. Imminet mihi immolatio: occisio enim sanctorum, Deo est sacrificium.
Ego enim iam immolor, et tempus resolutionis meae instat. Bonum certamen certavi, cursum
consummavi, fidem servavi; de cetero superest mihi corona iustitiae, quam reddet mihi Dominus in
illa die iustus iudex 23. Reddet meritis, qui donat merita. Factus est Apostolus, qui non erat dignus:
et non coronabitur dignus? Ibi enim, quando accepit gratiam, non debitam, sed gratuitam: Non
sum, inquit, dignus vocari Apostolus, sed gratia Dei sum quod sum. Modo autem debitum exigit:
Bonum certamen certavi, cursum consummavi, fidem servavi; de cetero autem superest mihi
corona iustitiae, corona iustitiae debetur mihi. Et ut scias quia debetur: Quam reddet mihi. Non
dixit, dat mihi, aut, donat I mihi, sed, reddet mihi Dominus in illa die iustus iudex. Misericors donavit
mihi, iustus reddet mihi. Video, beate Paule, quibus corona debetur, mentis tuis; sed respiciens
quod fuisti agnosco, Dei dona sunt ipsa merita tua. Dixisti: Bonum certamen certavi; sed tu ipse
dixisti: Gratias Deo, qui dat nobis victoriam per Dominum nostrum Iesum Christum 24. Bonum ergo
certamen certasti, sed Christo donante vicisti. Dixisti: Cursum consummavi; sed tu ipse dixisti, non
volentis, neque currentis, sed miserentis est Dei 25. Dixisti: Fidem servavi; sed tu ipse dixisti:
Misericordiam consecutus sum, ut fidelis essem 26. Videmus ergo Dei dona esse merita tua, et ideo
gaudemus de corona tua. Et si laudibus beatorum Apostolorum, quorum sollemnitatem celebramus,
impar fui, tamen expectationi caritatis vestrae, quantum coronator eorum dignatus est, non defui.

35

SERMO 299/C

TRACTATUS DE NATALE SANCTORUM APOSTOLORUM PETRI ET PAULI

Apostolorum Petrus primus, Paulus novissimus. Petrus solus amore usque ad
periculum secutus est Dominum.
1. Beati apostoli Petrus et Paulus diversis temporibus sunt vocati, et uno die coronati. Petrum
Dominus vocavit ante omnes, Paulum post omnes. Apostolorum Petrus primus, Paulus novissimus:
adduxit eos ad unum diem primus et novissimus. Pulcherrima integritas perseverat, quando cum
primis extrema concordant. Apostolus Petrus titubavit in mari: Petrus solus titubavit, sed solus in
mari ambulavit. Solus timone negavit Dominum, sed solus amore usque ad periculum secutus est
Dominum. Fuit ibi et beatus Ioannes, sed de amicitia sacerdotum principis praesumebat; erat enim
amicus Ioannes principis sacerdotum, ad cuius domum ductus est Dominus. Petrus amore secutus
est: trepidavit infirmitas, sed flevit caritas, et veniam accepit infirmitas. Paulus autem, primo
Saulus, etiam inimicus Christi fuit; Christianos acerrime persecutus est. Quando primus martyr
Stephanus sanctus passus est, ibi erat; quando lapidabatur, omnium lapidantium vestimenta
servabat. Parum enim illi videbatur, si suis tantum manibus lapidaret; in omnium manibus erat,
quorum indumenta servabat. Post haec occiso beatissimo Stephano et primo coronato - quia et
nomen eius graeco vocabulo coronam indicat - iste inimicus acerrimus litteras accepit a principibus
sacerdotum, ut quoscumque inveniret istam viam sectantes, vinctos ad supplicia perduceret. Ivit
ergo Damascum furens, anhelans caedes, sanguinem sitiens. Qui habitabat in caelis, secundum
psalmum, irridebat eum, et Dominus subsannabat eum 1. Quid anhelas saevus, quod eris cito ipse
passurus? Quam minimum fuit Domino Christo salvum facere inimicum, una desuper voce
prosternere persecutorem, erigere praedicatorem! Saule, inquit, Saule, adhuc Saule, quid me
persequeris? 2

Cantatus erat Ps 18.
2. Quanta dignatio, fratres mei! In voce Domini nos agnoscamus. Quis Christum iam persequi
posset, ad dexteram Patris in caelo sedentem? Sed ibi caput regnabat, hic adhuc membra
laborabant. Ipse nos doctor gentium beatus apostolus Paulus docuit, ad Christum quid sumus: Vos
autem, inquit, estis corpus Christi et membra 3. Totus ergo Christus, caput et membra. Videte in
nostro corpore, accipite similitudinem. Si forte in turba affligaris, et aliquis tibi pedem calcet, caput
pro pede clamat. Et quid est quod clamat? Calcas me. Saule, Saule, quid me persequeris? 4 Quando
enim Saulus evangelistas persequebatur, per quos Dominus toto orbe ferebatur, pedes Christi ab
eo calcabantur; in illis enim Christus ibat ad gentes, in illis Christus usquequaque currebat. Pes
futurus pedes Christi calcabat: Evangelium Domini per orbem terrarum portaturus hominibus,
calcabat quod futurus ipse erat. Quam speciosi pedes, Propheta dicit, doctor ipse commemorat,
eorum qui annuntiant pacem, qui annuntiant bona! 5 Hoc etiam in psalmo cantavimus: In omnem
terram exivit sonus eorum 6. Vis videre quo Christus per istos pedes pervenerit? Et in fines orbis
terrae verba eorum 7.

86

