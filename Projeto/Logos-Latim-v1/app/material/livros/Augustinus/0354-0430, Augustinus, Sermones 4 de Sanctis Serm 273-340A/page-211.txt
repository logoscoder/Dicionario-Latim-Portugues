recolentes cuius sanguine redempti fuerimus, velut portum securitatis tranquillitate huius
cogitationis intramus; et in hoc proprio laborantes officio, in communi requiescimus beneficio. Si
ergo plus me delectat, quod vobiscum emptus sum, quam quod vobis praepositus sum, tunc, ut
Dominus praecepit, ero abundantius vester servus, ne ingratus sim pretio, quo vester merui esse
conservus.

Quomodo gratis pascit, et tamen mercedem quaerit.
2. Amare quippe debeo Redemptorem, et scio quid Petro dixerit: Petre, amas me? Pasce oves
meas 3. Hoc semel, hoc iterum, hoc tertio. Interrogabatur amor, et imperabatur labor: quia ubi
maior est amor, minor est labor. Quid retribuam Domino pro omnibus quae retribuit mihi? 4 Si
dicam hoc me retribuere, quod pasco oves eius, etiam hoc facio non ego, sed gratia Dei mecum 5.
Ubi ergo retributor inveniar, cum ubique praeveniar? Et tamen, quia gratis amamus, quia oves eius
pascimus, mercedem quaerimus. Quomodo fiet istud? quomodo convenit: Gratis amo ut pascam;
et: Mercedem posco quia pasco? Nullo modo fieret hoc, nullo modo merces quaereretur ab eo qui
gratis amatur, nisi merces esset ipse qui amatur. Nam si hoc retribuimus, pro eo quod nos redemit,
quia eius pascimus oves, pro eo ipso quid retribuimus, quod nos fecit esse pastores? Mali namque
pastores, quod a nobis absit, nostra malitia sumus; boni vero, quod ab illo nobis adsit, nisi eius
gratia esse non possumus.

Ministerium episcopi adiuvent fideles orando et obtemperando.
3. Unde et vos, fratres mei, praecipientes rogamus, ne in vacuum gratiam Dei suscipiatis 6. Facite
nostrum ministerium fructuosum. Dei agricultura estis 7: extrinsecus accipite plantatorem atque
rigatorem, intrinsecus vero incrementi datorem 8. Corripiendi sunt inquieti, pusillanimes consolandi,
infirmi suscipiendi 9, contradicentes redarguendi, insidiantes cavendi, imperiti docendi, desidiosi
excitandi, contentiosi cohibendi, superbientes reprimendi, desperantes erigendi, litigantes pacandi,
inopes adiuvandi, oppressi liberandi, boni approbandi, mali tolerandi, omnes amandi. In hac tanta
et tam multiplici ac varia rerum diversarum actione adiuvate nos et orando et obtemperando; ut
nos vobis non tam praeesse quam prodesse delectet.

Episcopum et fideles pro se invicem orare oportet.
4. Sicut enim nobis hoc expedit, ut pro salute vestra Dei misericordiam studeamus exorare, ita et
vos oportet pro nobis ad Dominum preces fundere. Nec hoc incongruum iudicemus, quod
Apostolum fecisse cognoscimus; nam in tantum se apud Deum commendari orationibus cupiebat,
ut ipse omni populo supplicaret dicens: Orate pro nobis 10. Et ideo hoc debemus loqui, quod et nos
ipsos exhortari et vos possit instruere. Sicut enim nobis cum grandi timore ac sollicitudine
cogitandum est, qualiter pontificatus officium sine reprehensione possimus implere; ita et a vobis
observandum est, ut ad omnia quae vobis fuerint imperata, humilem studeatis habere
oboedientiam. Oremus ergo pariter, dilectissimi, ut episcopatus meus et mihi prosit et vobis; mihi
enim proderit, si facienda dicam; vobis, si audita faciatis. Si enim et nos pro vobis et vos pro nobis
cum perfecto caritatis amore indesinenter oraverimus, ad aeternam beatitudinem, auxiliante
Domino, feliciter veniemus. Quod ipse praestare dignetur, qui vivit et regnat in saecula saeculorum.
Amen.

108 SERMO 340/A
DE ORDINATIONE EPISCOPI

Episcopus servus debet esse multorum.
1. Hodie Caritati vestrae, ex quo nos Deus dignatus est perducere ad vos, tertius redditur sermo;
sed praeterito biduo hoc audistis, quod ad vos maxime pertineat; hodie quippe vobis in dono et
misericordia Dei episcopus ordinatur; hoc itaque debemus loqui, quo et nos ipsos exhortemur, et
ipsum informemus, et vos instruamus. Debet enim, qui praeest populo, prius intellegere se servum
esse multorum. Et hoc non dedignetur: non, inquam, dedignetur servus esse multorum; quia servire
nobis non dedignatus est Dominus dominorum. Ex faece quippe carnali subrepserat discipulus
Domini Iesu Christi Apostolis nostris quaedam appetitio sublimitatis, et fumus elationis ire coeperat
in oculis eorum. Nam, sicut scriptum in Evangelio legimus: Nata est inter eos contentio, quisnam
eorum esset maior 1. Dominus autem medicus praesens repressit eorum tumorem. At ubi vidit quo

211

