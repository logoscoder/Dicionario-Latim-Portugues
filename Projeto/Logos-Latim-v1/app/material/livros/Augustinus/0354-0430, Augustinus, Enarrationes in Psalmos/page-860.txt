eloquium tuum eripe me. Accipiendo quippe intellectum eripitur, qui per seipsum non intellegendo
decipitur.

A Deo iustificatur impius et veritatem discit iustus.
3. [v 171.] Eructabunt, inquit, labia mea hymnum, cum docueris me iustificationes tuas. Novimus
quemadmodum doceat eos Deus qui sunt docibiles Deo. Omnis enim qui audivit a Patre et didicit,
venit ad eum qui iustificat impium 3: ut non solum memoria retinendo, verum etiam faciendo
custodiat iustificationes Dei. Sic enim qui gloriatur, non in seipso, sed in Domino gloriatur 4,
hymnusque eructatur.
4. [v 172.] Sed iam quia didicit et laudavit doctorem Deum, deinde vult docere. Pronuntiabit, inquit,
lingua mea eloquia tua, quia omnia mandata tua iustitia. Cum haec se pronuntiaturum dicit, utique
minister fit verbi. Quamvis enim Deus doceat intrinsecus; tamen fides ex auditu est: et quomodo
audiunt sine praedicante 5? Neque enim quia Deus dat incrementum 6, ideo non est plantandum et
rigandum.

Christum Dei salutem iusti antiqui concupierunt.
5. [vv 173.174.] Scit autem quae pericula secutura sint a contradicentibus et persequentibus, cum
fuerit pronuntiator eloquiorum Dei: propter quod adiunxit: Fiat manus tua, ut salvum me faciat;
quia mandata tua elegi. Ut non timerem, nec solum cor meum teneret, sed lingua etiam
pronuntiaret eloquia tua; mandata tua elegi, timoremque amore compressi. Fiat ergo manus tua, ut
salvum me de manu facias aliena. Sic autem Deus salvos martyres fecit, cum eos in anima non
permisit occidi: nam secundum carnem vana salus hominis 7. Potest et sic accipi. Fiat manus tua, ut
manus Dei Christus intellegatur; iuxta illud Isaiae: Et brachium Domini cui revelatum est 8? Non
enim erat factus Unigenitus, cum per eum facta sint omnia 9; sed factus est ex semine David 10, ut
esset Iesus, id est Salvator, qui iam erat Creator. Sed cum familiare sit Scripturae: Fiat manus tua;
et: Facta est manus Domini 11: nescio utrum possit hic sensus in eis locis omnibus obtineri. Sane ubi
audimus quod sequitur: Concupivi salutare tuum, Domine; etiam nolentibus omnibus inimicis,
salutare Dei nobis Christus occurrat: ipsum se concupisse iusti antiqui veracissime confitentur,
ipsum concupivit Ecclesia venturum de visceribus matris, ipsum concupiscit Ecclesia venturum a
dextera Patris. Subiungitur autem huic sententiae: Et lex tua meditatio mea est: quia lex perhibet
testimonium Christo.
6. [v 175.] Sed in hac fide, cum corde creditur ad iustitiam, ore autem confessio fit ad salutem 12;
fremant gentes, populi meditentur inania 13, occidatur certe caro dum praedicat te: Vivet anima
mea, et laudabit te, et iudicia tua adiuvabunt me. Iudicia quippe illa sunt, quae tempus erat ut
inciperent a domo Domini 14. Sed adiuvabunt me, inquit. Et quis non videat quantum adiuverit
Ecclesiam sanguis Ecclesiae? quanta ex illa semente seges toto orbe surrexerit?

De ove deperdita.
7. [v 176.] Novissime prorsus aperit se, et quae persona per totum Psalmum loquebatur, ostendit.
Erravi, inquit, sicut ovis perdita; quaere servum tuum, quia mandata tua non sum oblitus. Nonnulli
codices non habent quaere, sed vivifica. Una quippe syllaba interest, qua inter se in graeco distant
et
; unde et ipsi codices graeci variant. Sed quodlibet horum sit, ovis perdita
quaeratur, ovis perdita vivificetur, propter quam pastor eius nonaginta novem dimisit in montibus,
et eam quaerens 15, Iudaicis laceratus est vepribus. Sed adhuc quaeritur, adhuc quaeratur, ex parte
inventa adhuc quaeratur. Ex ea namque parte, qua dicit iste: Mandata tua non sum oblitus, inventa
est; sed per eos qui mandata Dei eligunt, colligunt, diligunt, adhuc quaeritur, et per sui pastoris
sanguinem fusum atque dispersum, in omnibus gentibus invenitur.

Expositio concluditur.
8. Ut potui, quantum a Domino adiutus sum, psalmum istum magnum pertractavi et exposui. Quod
profecto melius sapientiores doctioresque fecerunt, sive facturi sunt; nec ideo tamen ei nostrum
deesse debuit ministerium, maxime id de me flagitantibus fratribus, quibus sum debitor huius
officii. Quod autem de alphabeto hebraeo, ubi octoni versus singulis subiacent litteris, atque ita

860

