operuisti, in deserto egentibus manna pluisti, deducens eos in manu Moysi et Aaron; et expulerunt
te a se, ut in mari esset via tua, et vestigia tua non cognoscerent.

96

IN PSALMUM 77
ENARRATIO

Parabolae et

, quid?

1. [v 1.] Psalmus iste ea continet quae in veteri populo acta narrantur: recentior autem et posterior
populus admonetur ut caveat ne sit ingratus beneficiis Dei, eiusque in se provocet iracundiam cuius
obedienter et fideliter debet suscipere gratiam: Ne fiant, inquit, sicut patres eorum generatio prava
et amaricans; generatio quae cor non direxit suum, et non est creditus cum Deo spiritus eius 1.
Haec est igitur psalmi huius intentio, haec utilitas, hic uberrimus fructus. Sed cum omnia videantur
perspicua et aperta dici atque narrari, primitus movet atque intentos facit titulus eius. Neque enim
frustra inscribitur: Intellectus Asaph; nisi quia fortasse non quod superficies sonat, sed interius
aliquid intellegentem quaerunt ista lectorem. Deinde narraturus et commemoraturus haec omnia,
quae videntur auditore quam expositore potius indigere: Aperiam, inquit, in parabolis os meum,
eloquar propositiones ab initio 2. Quis non hic de somno excitetur? Quis audeat velut manifestas
legendo percurrere parabolas et propositiones, quae nominibus suis indicant altius se perscrutari
oportere? Parabola quippe alicuius rei similitudinem prae se gerit; quod licet sit vocabulum
graecum, iam tamen pro latino usurpatur. Et notum est quod in parabolis, quae dicuntur rerum
similitudines rebus de quibus agitur comparantur. Propositiones autem quae graece appellantur
, quaestiones sunt, habentes aliquid quod disputatione solvendum sit. Quis ergo
parabolas et propositiones transitorie legat? quis non his auditis vigilantia mentis intendat, ut ad
earum fructum intellegendo perveniat?

Sacramenta regni, V.T. occulta, in Novo revelatur, Sacramentorum efficacia.
2. Attendite, inquit, populus meus, legem meam. Quem hic credamus loqui nisi Deum? Ipse enim
legem dedit populo suo, quem liberatum ex Aegypto congregavit, quae congregatio proprie
Synagoga nuncupatur, quod interpretatur Asaph. Utrum ergo ita dictum est: Intellectus Asaph, quod
ipse Asaph intellexerit; an figurate intellegendum, quod eadem Synagoga, hoc est, idem populus
intellexerit, cui dicitur: Attendite, populus meus, legem meam? Quid est ergo quod eumdem
populum per prophetam increpat, dicens: Israel autem me non agnovit, et populus meus non
intellexit 3? Sed profecto erant etiam in illo populo qui intellegerent, habentes fidem quae postea
revelata est non ad Legis litteram, sed ad gratiam Spiritus pertinentem. Non enim sine ipsa fide
fuerunt, qui eius in Christo futuram revelationem praevidere et praenuntiare potuerunt; cum et illa
vetera sacramenta, significantia fuerint futurorum. An soli Prophetae habebant hanc fidem, non et
populus? Imo vero etiam qui Prophetas fideliter audiebant, eadem adiuvabantur gratia, ut
intellegerent quod audiebant. Sed utique sacramentum regni coelorum velabatur in Veteri
Testamento, quod plenitudine temporis revelaretur in Novo. Nolo enim vos ait Apostolus, ignorare,
fratres, quia patres nostri omnes sub nube fuerunt, et omnes per mare transierunt, et omnes per
Moysen baptizati sunt in nube et in mari, et omnes eumdem cibum spiritalem manducaverunt, et
omnes eumdem potum spiritalem biberunt: bibebant enim de spiritali consequente eos petra; petra
autem erat Christus 4. Idem itaque in mysterio cibus et potus illorum qui noster; sed significatione
idem, non specie; quia idem ipse Christus illis in petra figuratus, nobis in carne manifestatus. Sed
non, inquit, in omnibus illis beneplacitum est Deo 5. Omnes quidem eumdem cibum spiritalem
manducaverunt, et eumdem potum spiritalem biberunt, id est, spiritale aliquid significantem; sed
non in omnibus illis beneplacitum est Deo. Cum dicit: Non in omnibus, erant ergo ibi aliqui in quibus
beneplacitum est Deo; et cum essent omnia communia sacramenta, non communis erat omnibus
gratia, quae sacramentorum virtus est. Sicut et nunc iam revelata fide quae tunc velabatur,
omnibus in nomine Patris, et Filii, et Spiritus sancti baptizatis 6, commune est lavacrum
regenerationis; sed ipsa gratia cuius ipsa sunt Sacramenta, qua membra corporis Christi cum suo
capite regenerata sunt, non communis est omnibus. Nam et haeretici habent eumdem Baptismum,
et falsi fratres in communione catholici nominis. Ergo et hic recte dicitur: Sed non in omnibus illis
beneplacitum est Deo.

Iudaeorum synagoga et Christianorum Ecclesia. V.T. figurae earumque res.
514

