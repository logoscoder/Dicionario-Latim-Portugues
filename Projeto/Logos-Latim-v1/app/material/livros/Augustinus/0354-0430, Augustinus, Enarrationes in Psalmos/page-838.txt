intellegi voluit, a quibus sibi narratas dicit
, id est exercitationes delectabiles verbis:
Sed non, inquit, sicut lex tua, Domine; quia me in ea veritas, non verba delectant.
6. [v 86.] Denique adiungit: Omnia mandata tua veritas: iniuste persecuti sunt me, adiuva me. Et
pendet totus de superioribus sensus: Quot sunt dies servi tui? quando facies de persequentibus me
iudicium? 17 Ut enim persequantur me, narraverunt mihi sermonum suorum delectationes: sed eis
praeposui legem tuam, quae ideo plus me delectavit, quia omnia mandata tua veritas; non sicut
illorum abundat sermonibus vanitas. Ac per hoc iniuste persecuti sunt me, quia non in me persecuti
sunt nisi veritatem. Ergo adiuva me, ut certem pro veritate usque ad mortem; quia et hoc tuum
mandatum est, et ideo et hoc veritas est.
7. [v 87.] Hoc cum faceret Ecclesia, passa est quod adiunxit: Paulo minus consummaverunt me in
terra: multa scilicet strage martyrum facta, dum confitentur et praedicant veritatem. Sed quia non
frustra dictum est: Adiuva me; Ego autem, inquit, non dereliqui mandata tua.

Martyrum patientia admirabilis.
8. [v 88.] Atque ut posset perseverare usque in finem: Secundum misericordiam, inquit, tuam
vivifica me, et custodiam testimonia oris tui: quae graecus habet: Martyria. Quod tacendum non
fuit, propter dulcissimum martyrum nomen, qui procul dubio quando tanta persequentium
crudelitas saeviebat, ut Ecclesia paulo minus consummaretur in terra, nullo modo Dei martyria
custodirent, nisi fieret eis quod hic oratum est: Secundum misericordiam tuam vivifica me. Vivificati
sunt enim, ne amando vitam, negarent vitam, et negando vitam, amitterent vitam: ac sic qui pro
vita veritatem deserere noluerunt, moriendo pro veritate vixerunt.

165 IN EUMDEM PSALMUM 118
Sermo 21
1. [v 89.] Homo qui loquitur in isto psalmo, tamquam taederet eum mutabilitatis hominum, unde
vita ista tentationibus plena est, inter tribulationes suas, propter quas supra dixerat: Iniqui
persecuti sunt me, et: Paulo minus consummaverunt me in terra 1; inflammatus desiderio coelestis
Ierusalem; in superna suspexit, et dixit: In aeternum, Domine, verbum tuum permanet in coelo: hoc
est, in Angelis tuis custodientibus aeternam sine desertione militiam.

Fundamentum autem Christus est (1 Cor 3, 11).
2. [v 90.] Sequens autem versus post coelum, pertinet consequenter ad terram. Unus enim versus
est eorum octo qui ad istam litteram pertinent. Singulis quippe litteris hebraeis subduntur octoni,
donec psalmi huius prolixitas terminetur. In generationem et generationem veritas tua; fundasti
terram, et permanet. Post coelum ergo terram contuitu fidelis mentis aspiciens, invenit in ea
generationes quae in coelo non sunt, et ait: In generationem et generationem veritas tua: sive
omnes generationes ista repetitione significans, a quibus nunquam defuit veritas Dei in sanctis
eius, modo paucioribus, modo pluribus, ut se temporum varietas habuit vel habebit; sive duas
quasdam generationes intellegi volens, unam scilicet ad Legem et Prophetas, alteram vero ad
Evangelium pertinentem. Cur autem nunquam etiam istis generationibus veritas desit, velut
aperiens causam; Fundasti, inquit, terram et permanet: eos qui in terra sunt, terram nuncupans.
Fundamentum autem aliud nemo potest ponere praeter id quod positum est, quod est Christus
Iesus 2. Neque enim et illius generationis ad Legem Prophetasque pertinentis fundamentum non
erat Christus, testimonium habens a Lege et Prophetis 3. Aut vero Moyses et Prophetae filii
deputandi sunt in servitutem generantis ancillae fuisse, non liberae, quae est mater nostra 4; cui:
Mater Sion, dicet homo; et homo factus est in ea, et ipse fundavit eam Altissimus 5? Ipse est enim
et apud Patrem altissimus, et propter nos in ista matre factus humillimus; quoniam qui Deus erat
super eam, homo factus est in ea. Hoc itaque fundamento, Domine, fundasti terram, et permanet:
quia in tali fundamento constabilita, non inclinabitur in saeculum saeculi 6; in eis utique permanens
quibus es vitam daturus aeternam. Quos autem ancilla peperit, ad vetus testamentum pertinentes,
in cuius tamen figuris latebat novum, nihil aliud sapiendo quam promissa terrena, non permanent.
Servus enim non manet in domo in aeternum, filius autem manet in aeternum 7.

838

