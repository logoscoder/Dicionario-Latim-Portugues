arrogando iustitiam; sed qua quisque humiliatur aliqua tribulatione vel deiectione, quam meruit
eius superbia, aut exercetur probaturque patientia: unde paulo post dicit hic psalmus: Priusquam
humilarer, ego deliqui. Et illud in libro Sapientiae: In dolore sustine, et in humilitate tua patientiam
habe; quoniam in igne probatur aurum et argentum, homines vero acceptabiles in camino
humiliationis 7. Quod ait acceptabiles, ibi spem dedit quae consolaretur in humilitate. Et Dominus
Iesus hanc humilitatem cum discipulis praediceret a persecutoribus esse venturam, non eos sine
spe reliquit; sed hanc etiam, qua consolarentur, dedit dicens: In vestra patientia possidebitis
animas vestras 8: de ipso quoque corpore quod ab inimicis posset occidi, et quasi penitus interire:
Capillus, inquit, capitis vestri non peribit 9. Haec spes data est corpori Christi, quod est Ecclesia, qua
consolaretur in humilitate sua. Propter quam spem dicit et apostolus Paulus: Si autem quod non
videmus speramus, per patientiam exspectamus 10. Sed aeternorum est spes ista praemiorum: est
et alia spes quae in humilitate tribulationis plurimum consolatur, quae sanctis data est in verbo Dei
adiutorium gratiae pollicentis, ne quisque deficiat. De qua spe dicit Apostolus: Fidelis Deus qui non
permittet vos tentari super id quod potestis; sed faciet cum tentatione etiam exitum, ut possitis
sustinere 11. Hanc spem dedit etiam Salvator ore suo, quando ait: Hac nocte postulavit satanas
vexare vos sicut triticum; et ego rogavi pro te, Petre, ne deficiat fides tua 12. Hanc spem dedit et in
oratione quam docuit, ubi monuit ut dicamus: Ne nos inferas in tentationem 13: quodammodo enim
promisit se daturum suis periclitantibus, quod dici voluit ab orantibus. Et nimirum de hac spe magis
iste psalmus intellegendus est dicere: Haec me consolata est in humilitate mea, quoniam verbum
tuum vivificavit me. Quod expressius interpretati sunt qui non verbum, sed eloquium posuerunt:
graecus enim
habet, quod est eloquium; non
quod est verbum.

Persecutorum impietas et Martyrum constantia recensetur.
3. [v 51.] Sequitur autem: Superbi inique agebant usque valde; a lege autem tua non declinavi.
Superbos intellegi voluit persecutores piorum; et ideo subiecit: A lege autem tua non declinavi, quia
hoc eum facere illorum persecutio compellebat. Quos usque valde inique dicit egisse, quia non
solum erant impii, verum etiam pios impios esse cogebant. In hac humilitate, hoc est, in hac
tribulatione spes consolata est, quae data est in verbo Dei pollicentis adiutorium, ne deficiat fides
martyrum; et praesentia Spiritus sui vires impertientis laborantibus, ut evadentes de muscipula
venantium dicerent: Nisi quia Dominus erat in nobis, fortasse vivos absorbuissent nos 14.

Qui natura eramus filii irae per Mediatorem reconciliati sumus.
4. An forte quod ait: Haec me consolata est in humilitate mea, illam dicit humilitatem qua homo est
deiectus et proiectus in mortem, ex peccato illo quod valde infeliciter in paradisi felicitate
commissum est 15? In hac quippe humilitate, in qua homo vanitati similis factus est et dies eius
sicut umbra praetereunt 16, omnes filii irae sunt, nisi per Mediatorem reconcilientur Deo, qui
praedestinati sunt in aeternam salutem ante mundi constitutionem 17: in quo Mediatore et antiqui
iusti spem habebant, quando eum in carne venturum prophetiae spiritu praevidebant. Quod ergo
verbum ad eos fiebat de illo, etiam hoc bene hic intellegitur verbum, si et ipsorum accipimus istam
vocem; de quo verbo dictum est: Memento verbi tui servo tuo, in quo spem dedisti mihi. Haec me
consolata est in humilitate mea; hoc est, in ista mortalitate mea: quia eloquium tuum vivificavit
me; ut spem vitae haberem proiectus in mortem. Superbi inique agebant usque valde: quando
quidem eorum superbiam nec humilitas mortalitatis edomuit. A lege autem tua non declinavi: quod
me facere cogebant superbi.
5. [v 52.] Memor fui iudiciorum tuorum a saeculo, Domine, et consolatus sum: vel, sicut alii codices
habent, et exhortatus sum; id est, exhortationem accepi. Utrumque enim potuit interpretari de
verbo graeco, quod est
. A saeculo ergo ex quo genus humanum sumpsit exordium,
memor fui iudiciorum tuorum super vasa irae, quae perfecta sunt in perditionem: et consolatus
sum, quia per haec quoque ostendisti divitias gloriae tuae in vasa misericordiae tuae 18.

Christus caelestis Samaritanus.
6. [vv 53.54.] Taedium detinuit me a peccatoribus relinquentibus legem tuam. Cantabiles erant
mihi iustificationes tuae in loco incolatus mei: vel, sicut alii codices habent, in loco peregrinationis
meae. Ipsa est illa humilitas in loco mortalitatis peregrinantis hominis de paradiso et de illa superna
Ierusalem, unde quidam descendens in Iericho incidit in latrones 19: sed propter misericordiam quae
per illum Samaritanum cum illo facta est 20, cantabiles illi erant iustificationes Dei in loco

827

