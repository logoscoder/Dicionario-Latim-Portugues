positum inveniamus in Litteris sacris, et ponamus in sermonibus nostris. Nam et hic: Tu praecepisti
mandata tua custodiri nimis, nonnisi Valde intellegimus, si recte intellegimus: et: Nimis te diligo, si
alicui carissimo dicimus, non utique plus quam oportet, sed valde nos diligere intellegi volumus.
Denique illa graeca sententia non habet hoc verbum, quod hic legitur: ibi enim est
, quod est
nimis; hic est autem
, quod est Valde. Sed aliquando, ut diximus: Nimis pro eo quod est
Valde et dictum invenimus, et dicimus: unde nonnulli etiam latini codices non habent: Tu
praecepisti mandata tua custodiri nimis: sed, valde. Valde itaque praecepit hoc Deus, et valde
oportet Dei custodiri mandata.

Nisi gratia adiuvet, Dei Lex non impletur.
2. Sed humilis pietas vel pia humilitas, et fides non immemor gratiae, quid adiungat attendite:
Utinam, inquit, dirigantur viae meae ad custodiendas iustificationes tuas. Praecepisti quidem tu,
sed utinam quod praecepisti fiat mihi. Ubi audis Utinam, vocem optantis agnosce; at agnita voce
optantis, depone superbiam praesumentis. Quis enim se dicat optare quod sic habet in arbitrii
potestate, ut nullo indigens adiumento id possit efficere? Ergo si optat homo quod praecipit Deus;
ut det ipse quod praecipit, rogandus est Deus. A quo enim optandum est, nisi ab illo, a quo Patre
luminum omne datum optimum et omne donum perfectum, sancta Scriptura teste, descendit 4?
Propter eos autem qui putant hoc solo nos ad faciendam iustitiam divinitus adiuvari, quod Dei
praecepta nobis in notitiam proferuntur, ut ea cognita, iam sine ulla Dei gratia, solis nostrae
voluntatis viribus impleantur; non optat hic dirigi vias suas ad custodiendas iustificationes Dei, nisi
iam eius acceptis ipso praecipiente mandatis. Ad hoc enim pertinet quod praemisit: Tu praecepisti
mandata tua custodiri nimis. Tamquam diceret: Iam legem accepi, iam novi; tu enim praecepisti
mandata tua custodiri nimis: et mandata tua sancta, et iusta, et bona; sed peccatum per bonum
mihi operatur mortem 5, nisi adiuvet tua gratia. Utinam ergo dirigantur viae meae ad custodiendas
iustificationes tuas.

Ne simus Legis auditores sed factores (Iac 1, 23).
3. Tunc non confundar, dum inspicio in omnia mandata tua. Mandata Dei sive cum leguntur, sive
cum memoria recoluntur, tamquam speculum intuendum est, secundum Apostolum Iacobum
dicentem: Si quis est auditor verbi et non factor, hic comparabitur viro consideranti vultum
nativitatis suae in speculo; consideravit enim se, et abiit, et statim oblitus est qualis fuerit: qui
autem perspexerit in legem perfectam libertatis, et permanserit, non auditor obliviosus factus, sed
factor operis, hic beatus in facto suo erit 6. Talem se iste vult esse, ut inspiciat tamquam in speculo
mandata Dei, et non confundatur; quia non auditor eorum tantum vult esse, sed factor. Propterea
optat dirigi vias suas ad custodiendas iustificationes Dei. Unde dirigi, nisi gratia Dei? Alioquin legem
Dei habebit, non ubi gratuletur, sed ubi confundatur, si voluerit mandata inspicere, quae non facit.
4. [v 7.] Confitebor, inquit, tibi, Domine, in directione cordis, in eo quod didicerim iudicia iustitiae
tuae. Non est peccatorum confessio ista, sed laudis: sicut ait etiam ipse in quo peccatum nullum
erat: Confitebor tibi, Pater, Domine coeli et terrae 7; et sicut scriptum est in libro Ecclesiastico: Haec
dicetis in confessione: Opera Domini universa quoniam bona valde 8. Confitebor, inquit, tibi in
directione cordis. Utique si dirigantur viae meae, confitebor tibi, quoniam tu fecisti, et tua laus est
ista, non mea. Tunc enim confitebor in eo quod didicerim iudicia iustitiae tuae, si directum cor
habebo, directis videlicet viis meis ad custodiendas iustificationes tuas. Nam quid mihi proderit
quod ea didicerim, si corde perverso vias abibo pravas? non enim laetabor in eis, sed accusabor ab
eis.

Nemo a Deo relinquitur, nisi de se praesumens.
5. [v 8.] Deinde adiungit: Iustificationes tuas custodiam. Quae omnia ex illo utique connectuntur,
quod ait: Utinam dirigantur viae meae ad custodiendas iustificationes tuas: tunc non confundar,
dum inspicio in omnia mandata tua; et confitebor tibi in directione cordis, et iustificationes tuas
custodiam. Sed quid est quod sequitur? Ne derelinquas me usque valde; vel, sicut nonnulli codices
habent, usque nimis, pro eo quod est valde: nam hoc verbum graecum est et hic id est,
:
quasi relinqui se a Domino velit, sed non usque valde. Absit. Sed quia reliquerat Deus mundum
merito peccatorum; usque valde illum reliquisset, si ei nec tanta medicina profuisset, hoc est gratia
Dei per Iesum Christum Dominum nostrum: nunc vero secundum istam orationem corporis Christi,
non eum reliquit usque valde; quia Deus erat in Christo, mundum reconcilians sibi 9. Potest hoc

808

