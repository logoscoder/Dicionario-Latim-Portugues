subaudiatur, eritis; ut iste sit sensus: O vos qui tamquam spolia speciei domus dividimini, si
dormiatis inter medios cleros, pennae columbae deargentatae eritis; id est, in altiora elevabimini,
compagini tamen Ecclesiae cohaerentes. Nullam quippe aliam melius hic intellegi puto columbam
deargentatam, quam illam de qua dictum est: Una est columba mea 93. Deargentata est autem,
quia divinis eloquiis est erudita: eloquia namque Domini alio loco dicuntur argentum igne
examinatum terrae, purgatum septuplum 94. Magnum itaque aliquod bonum est, dormire inter
medios cleros: quae nonnulli duo Testamenta esse voluerunt; ut dormire sit inter medios cleros, in
eorum Testamentorum auctoritate requiescere; id est, utriusque Testamenti testimoniis
acquiescere, ut quando aliquid ex his profertur et probatur, omnis contentio pacifica quiete finiatur.
Quod si ita est, quid aliud admoneri videntur evangelizantes virtute multa, nisi quia tunc eis
Dominus dabit verbum ut evangelizare possint, si dormiant inter medios cleros? Tunc enim eis
verbum veritatis datur, si auctoritas ab eis duorum Testamentorum non relinquatur: ut ipsi sint et
pennae columbae deargentatae, quorum praedicatione in coelum gloria fertur Ecclesiae.

Vigor sapientiae, caritas.
18. Inter scapulas autem: pars est utique corporis; pars est circa regionem cordis, a posterioribus
tamen, id est a dorso: quam columbae illius deargentatae partem in viriditate auri esse dicit, hoc
est in vigore sapientiae; quem vigorem melius non puto intellegi posse quam caritatem. Sed quare
a dorso, et non a pectore? Quamquam mirer quomodo positum sit hoc verbum in alio psalmo, ubi
dicitur: Inter scapulas suas obumbrabit tibi, et sub alis eius sperabis 95, cum sub alis obumbrari non
possit, nisi quod a pectore fuerit. Et latine quidem inter scapulas fortasse aliquo modo ex utraque
parte possit intellegi, et ante, et post; ut scapulas accipiamus quae in medio caput habent: et in
hebraeo sit fortassis ambiguum, quod possit et hoc modo intellegi; sed quod in graeco est
, nonnisi a posterioribus significat, quod est inter scapulas. Utrum propterea ibi est
auri viriditas, id est sapientia et caritas, quia ibi sunt quodammodo radices alarum; an quia ibi
portatur illa sarcina levis? Quid enim sunt vel ipsae alae, nisi duo praecepta caritatis, in quibus tota
Lex pendet et Prophetae 96? Quid ipsa sarcina levis, nisi ipsa caritas quae in his duobus praeceptis
impletur? Quidquid enim difficile est in praecepto, leve est amanti. Nec ob aliud recte intellegitur
dictum: Onus meum leve est 97; nisi quia dat Spiritum sanctum, per quem diffunditur caritas in
cordibus nostris 98, ut amando liberaliter faciamus, quod timendo qui facit, serviliter facit: nec est
amicus recti, quando mallet, si fieri posset, id quod rectum est non iuberi.

Duorum Testamentorum concordiae simus signum et documentum.
19. Quaeri etiam potest, cum non sit dictum: Si dormiatis in cleris, sed, inter medios cleros, quid sit
hoc, inter medios cleros. Quod quidem si expressius transferretur ex graeco, inter medium clerorum
diceretur; quod in nullo interpretum legi: propterea credo quia tantumdem valet quod dictum est,
inter medios cleros. Hinc ergo quid mihi videatur exponam. Saepe hoc verbum ad aliqua
connectenda atque pacanda, ne inter se dissideant, poni solet: sicut testamentum inter se et
populum Deo constituente, hoc verbum Scriptura ponit; nam pro eo quod est in latino, inter me et
vos, graecus habet, inter medium meum et vestrum. Sic et de signo circumcisionis cum loquitur
Deus ad Abraham, dicit: Erit testamentum inter me et te, et omne semen tuum 99: quod graecus
habet, inter medium meum et tuum, et inter medium seminis tui. Item cum loqueretur ad Noe de
arcu in nubibus ad signum constituendum 100, hoc verbum saepissime repetit: et quod habent latini
codices, inter me et vos, vel inter me et omnem animam vivam, et si qua ibi talia dicuntur; inter
medium meum et vestrum, invenitur in Graeco, quod est,
. David quoque et Ionathan
signum inter se constituunt, ne aliud opinando dissideant 101: et quod latine dicitur, inter ambos;
inter medium amborum, habet Graecus eodem verbo, quod est,
, Optime autem
factum est, ut hoc loco psalmi huius interpretes nostri non dicerent, inter cleros, quod latinae
locutioni usitatum est; sed inter medios cleros, tamquam inter medium clerorum, quod potius in
graeco legitur, et quod dici solet in eis rebus, ut dixi, quae inter se debeant habere consensum.
Iubet ergo Scriptura ut inter medios cleros dormiant, qui vel sunt pennae columbae deargentatae,
vel ex hoc eis praestatur ut sint. Porro si isti cleri duo Testamenta significant, quid aliud
admonemur, nisi ut Testamentis inter se consentientibus non repugnemus; sed intellegendo
adquiescamus, nosque simus eorum concordiae signum atque documentum, cum alterum adversus
alterum nihil dixisse sentimus, et cum pacifica admiratione, quasi ecstasis sopore, monstramus?
Cur autem in cleris Testamenta intellegantur, cum hoc nomen graecum sit quidem, sed
Testamentum non ita dicatur; haec causa est, quia per testamentum datur haereditas, quae graece
appellatur,
, et haeres,
.
autem sors graece dicitur, et sortes ex
promissione Dei, partes haereditatis vocantur, quae populo sunt distributae. Unde tribus Levi

424

