aeterna vita, aeterna terra. Et quomodo aeterna terra? Et inhabitabunt in saeculum saeculi super
eam. Alia ergo terra erit ubi inhabitabimus in saeculum saeculi. Nam de ista dictum est: Coelum et
terra transibunt 27.

Quid mali patitur quem custodit Deus.
12. [vv 30-32.] Os iusti meditabitur sapientiam. Ecce ille est panis: videte quam libenter manducet
iustus iste, quomodo verset in ore suo sapientiam. Et lingua eius loquetur iudicium. Lex Dei eius in
corde ipsius. Ne forte putares cum in ore habere quod in corde non habet: ne forte computares eum
cum illis, de quibus dictum est: Populus hic labiis me honorat, cor autem eorum longe est a me 28:
Et lingua eius loquetur iudicium. Lex Dei eius in corde ipsius. Et quid illi prodest? Et non
supplantabuntur gressus eius. Liberat a laqueo verbum Dei in corde, liberat a via prava verbum Dei
in corde, liberat a labina verbum Dei in corde. Tecum est, cuius verbum a te non recedit. Quid
autem mali patitur quem custodit Deus? Custodem ponis in vinea, et contra fures securus es; et
potest dormire custos ille, et ipse cadere, et furem admittere: non autem dormit, neque dormitabit,
qui custodit Israel 29. Lex Dei eius in corde ipsius: et non supplantabuntur gressus eius. Vivat ergo
securus, et inter malos vivat securus, et inter impios vivat securus. Quid enim mali iusto potest
impius aut iniustus facere? Ecce vide quid sequitur: Considerat peccator iustum, et quaerit
mortificare eum. Dicit enim quod in libro Sapientiae dicere praedictum est: Gravis est nobis etiam
ad videndum, quoniam dissimilis est aliis vita ipsius 30. Quaerit ergo mortificare. Quid? Dominus qui
custodit, qui cum illo habitat, qui de ore ipsius, qui de corde non recedit, dimittit eum? Ubi est quod
superius dictum est: Et non derelinquet sanctos suos?

Non dimittit iustum suum Deus in manibus impii.
13. [v 33.] Ergo, Considerat peccator iustum, et quaerit mortificare eum: Dominus autem non
derelinquet eum in manibus eius. Quare ergo dereliquit martyres in manibus impiorum? Quare
fecerunt illis quaecumque voluerunt? Alios gladio percusserunt, alios crucifixerunt, alios bestiis
subrexerunt, alios ignibus cremaverunt, alios in catena ducentes tabe diuturna confecerunt. Certe
non derelinquet Dominus sanctos suos: Dominus autem non derelinquet eum in manibus eius.
Postremo ipsum Filium suum quare dimisit in manibus Iudaeorum? Et hic tectum aperi 31, si vis
omni interiori membro constringi; perveni ad Dominum: audi quid dicat alia Scriptura, Dominum
praevidens passurum ab impiis, quid ait? Terra tradita est in manus impii 32? Quid est: Terra tradita
est in manus impii? Caro tradita est in manus persequentium. Non ibi autem dimisit iustum suum
Deus: de carne capta educit animam invictam. Dimitteret Deus iustum suum in manibus impii, si
illum fecisset consentire impio: contra quod malum orat in alio psalmo, et dicit: Ne tradas me,
Domine, a desiderio meo peccatori 33. Opus est ut a desiderio tuo non tradaris peccatori, ne cum
desideras vitam praesentem, irruas in illum, et perdas aeternam. A quo desiderio non debet tradi
peccatori? Ab illo de quo item dicitur: Et diem hominis non concupivi, tu scis 34. Qui enim desiderat
et concupiscit diem hominis, quando illi minatus fuerit adversarius, quod tollat illi diem humanum,
quia occidet eum, et perdet hanc vitam; qui non sperat aliam vitam, deficit, et consentit inimico.
Qui autem audit Dominum dicentem: Nolite timere eos qui corpus occidunt, animam autem non
possunt occidere; etsi tradatur terra in manus impii, capta terra spiritus evadit; spiritu evadente, et
terra resurget. Spiritus mutatur ad Dominum, terra mutabitur in coelum. Non enim aliquid de ipsa
terra perit, quae ad tempus traditur in manus impii: Capilli capitis vestri numerati sunt 35. Ergo est
securitas, sed si intus sit Deus. Si autem expellatur diabolus, admittitur Deus. Dominus autem non
derelinquet eum in manibus eius. Nec damnabit eum, cum iudicabitur illi. Habent aliqua
exemplaria: Et cum iudicabit eum, iudicabitur illi. Illi autem dictum est, cum iudicium fit ac illo:
possumus enim sic loqui ut dicamus homini: Iudica mihi, id est, audi causam meam. Cum ergo
coeperit audire causam iusti sui Deus; quoniam oportet omnes exhiberi ante tribunal Christi, et
stare, ut illic recipiat unusquisque quae per corpus gessit, sive bonum sive malum 36; quando ergo
ventum fuerit ad illud iudicium, non eum damnabit, etsi ad tempus videatur damnari ab homine.
Etsi dixit sententiam proconsul in Cyprianum 37: alia est sella terrena, aliud tribunal coelorum; ab
inferiore accepit sententiam, a superiore coronam. Nec damnabit eum, cum iudicabitur illi.

Aeterna est exspectanda felicitas.
14. [vv 34.36.] Sed quando erit? Noli modo putare: tempus laboris est, tempus seminis est, tempus
frigoris est: etsi inter ventos, etsi inter pluvias, semina; noli esse piger: aestas veniet quae te
laetificet, in qua te gaudeas seminasse. Quid ergo facio modo? Exspecta Dominum. Et cum
exspecto, quid ago? Et custodi vias eius. Et si custodiero, quid accipio? Et exaltabit te, ut

184

