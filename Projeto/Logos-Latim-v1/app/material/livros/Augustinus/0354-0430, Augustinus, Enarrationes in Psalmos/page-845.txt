esse victurum. Sic enim de futuro dictum est, et vivam, tamquam in hoc corpore mortuo non
vivatur. Corpus enim mortuum est propter peccatum: et exspectantes redemptionem corporis
nostri, spe salvi facti sumus, et quod non videmus sperantes, per patientiam exspectamus 5. Sed
spes non confundit, si caritas Dei diffunditur in cordibus nostris per Spiritum sanctum qui datus est
nobis 6. Propter quem largius accipiendum clamatur ad Patrem: Ne confundas me ab exspectatione
mea.
5. [v 117.] Et tamquam ei responsum fuerit in silentio: Non vis confundi ab exspectatione tua? non
intermittas meditari iustificationes meas: sentiens istam meditationem plerumque animae
languoribus impediri: Adiuva me, inquit, et salvus ero; et meditabor in iustificationibus tuis semper.

In cogitatione quisque innocens vel reus est.
6. [v 118.] Sprevisti omnes; vel, quod de graeco diligentius videtur expressum: Ad nihilum
deduxisti omnes discedentes a iustificationibus tuis; quia iniusta cogitatio eorum. Ideo ergo
clamavit: Adiuva me et salvus ero, et meditabor in iustificationibus tuis semper; quia in nihilum
redigit Deus omnes discedentes a iustificationibus suis. Quare autem discedunt? Quia iniusta est,
inquit, cogitatio eorum. Ibi acceditur, ibi disceditur. Omnia opera, vel mala, vel bona, a cogitatione
procedunt: in cogitatione quisque innocens, in cogitatione reus est. Propter quod scriptum est:
Cogitatio sancta servabit te 7: et alibi legitur: In cogitationibus impii interrogatio erit 8: et Apostolus:
Cogitationibus, ait, accusantibus aut etiam defendentibus 9. Ubi autem felix est qui in cogitatione
miser est? aut quomodo ibi non miser est qui ad nihilum redactus est? Magna quippe est sterilitas,
iniquitas. Merito dictum est: Confundantur iniqui facientes vane 10; id est, inaniter, tamquam redacti
ad nihilum.
7. [v 119.] Sequitur in Psalmo: Praevaricantes deputavi, vel putavi, vel existimavi omnes
peccatores terrae. Multis enim modis nostri interpretati sunt unum verbum graecum, quod est
; sed profunda est illa sententia, et si adiuverit Dominus, operosius disputatione alia
penetranda est. Nam et quod additum est: Propterea dilexi testimonia tua semper, multo amplius
eam profundam facit. Dicit enim Apostolus: Lex iram operatur, huiusque dicti rationem reddens: Ubi
enim non est lex, inquit, nec praevaricatio 11; ita ostendens non omnes esse praevaricatores. Non
enim omnes habent legem. Non autem omnes habere legem, alio loco evidentius ait: Qui sine lege
peccaverunt, sine lege peribunt 12. Quid sibi ergo vult: Praevaricatores deputavi omnes peccatores
terrae? Sed hic quaestionem proposuisse suffecerit, alio, si Deus donaverit, sermone tractandam,
ne huius prolixitas eam cogat angustius explicari, quam ut bene possit quod explicatur intellegi.

169 IN EUMDEM PSALMUM 118
Sermo 25

De peccato et praevaricatione.
1. [v 119.] Quaerimus, si Deo largiente invenire possumus, quomodo intellegendum sit quod in isto
psalmo magno dictum est: Praevaricatores, vel potius, praevaricantes; graecus enim
ait, non
; quaerimus ergo quomodo intellegendum sit:
Praevaricantes deputavi omnes peccatores terrae; propter quod ait Apostolus: Ubi enim lex non
est, nec praevaricatio 1. Hoc autem dixit, cum a lege, promissa distingueret. Nam ut de superioribus
sensus plenior colligatur: Non enim per legem, inquit, promissio Abrahae aut semini eius, ut haeres
esset mundi, sed per iustitiam fidei. Si enim qui per legem haeredes sunt; exinanita est fides, et
evacuata est promissio: lex enim iram operatur; ubi enim non est lex, nec praevaricatio. Ideo ex
fide, ut secundum gratiam firma sit promissio omni semini; non ei tantum quod ex lege est, sed et
ei quod ex fide est Abraham, qui est pater omnium nostrum 2. Cur hoc Apostolus ait, nisi ut
ostenderet legem sine promissionis gratia, non solum non auferre, verum et augere peccatum?
Unde et illud est: Lex subintravit, ut abundaret delictum 3. Sed quia omnia per gratiam dimittuntur,
non solum quae sine lege, verum etiam quae in lege commissa sunt; ideo ibi secutus adiunxit: Ubi
autem abundavit delictum, superabundavit gratia 4. Non itaque praevaricantes deputat omnes
peccatores Apostolus, sed eos tantum praevaricantes deputat qui transgrediuntur legem. Ubi enim
non est lex, inquit, nec praevaricatio. Ac per hoc secundum Apostolum, omnis quidem praevaricator
peccator est, quia peccat in lege, sed non omnis peccator praevaricator est, quia peccant aliqui

845

