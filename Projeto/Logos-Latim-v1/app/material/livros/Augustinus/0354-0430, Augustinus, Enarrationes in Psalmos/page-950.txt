benedicite praepositi, hoc est, domus Aaron; benedicite ministri, hoc est, domus Levi. Quid de
caeteris nationibus? Qui timetis Dominum, benedicite Dominum.

In pace aeterna ad videndum Deum vacabimus.
26. [v 21.] Omnes ergo una voce dicamus quod sequitur: Benedictus Dominus ex Sion, qui habitat
in Ierusalem. Ex Sion et Ierusalem. Sion Speculatio, Ierusalem Visio pacis. In qua Ierusalem nunc
habitaturus est? In illa quae cecidit? Non, sed in illa matre nostra, quae est in coelis, de qua dictum
est: Multi filii desertae, magis quam eius quae habet virum 70. Nunc ergo Dominus ex Sion, quia
speculamur quoad veniat: nunc tamen quamdiu in spe vivimus, in Sion sumus. Finita via
habitabimus in illa civitate, quae nunquam ruitura est; quia et Dominus habitat in ea, et custodit
eam: quae est visio pacis aeterna Ierusalem, pacis illius, fratres mei, cui laudandae lingua non
sufficit, ubi nullum hostem iam sentiemus nec in Ecclesia, nec extra Ecclesiam, nec in carne nostra,
nec in cogitatione nostra. Absorbebitur mors in victoriam, et vacabimus ad videndum Deum in pace
aeterna, cives Ierusalem facti civitatis Dei 71.

193 IN PSALMUM 135
ENARRATIO

Misericordia Domini in aeternum manet.
1. [v 1.] Confitemini Domino quoniam bonus, quoniam in saeculum misericordia eius. Psalmus iste
laudem continet Dei, et eodem modo in omnibus suis versibus terminatur. Proinde, quamvis hic in
laudem Dei multa dicantur, maxime tamen eius misericordia commendatur, sine cuius
commendatione apertissima nullum versum claudi voluit, per quem Spiritus sanctus condidit
Psalmum. Memini autem me in psalmo centesimo quinto, qui similiter incipit, quoniam codex quem
intuebar, non habet, in aeternum; sed, in saeculum misericordia eius 1; quaesisse quid potius
intellegere deberemus: in graeco enim sermone scriptum est,
quod et in saeculum,
et in aeternum interpretari potest. Sed quid illic, ut potui, disseruerim, etiam hic retexere longum
est. In isto autem psalmo etiam idem ipse codex non habet, in saeculum, quod plerique habent;
sed, in aeternum misericordia eius. Quod etsi post iudicium, quo in fine saeculi vivi et mortui
iudicandi sunt, missis iustis in vitam aeternam, iniquis autem in ambustionem aeternam 2, non sint
deinceps futuri quorum adhuc misereatur Deus; recte tamen intellegi potest in aeternum futura
misericordia eius, quam suis sanctis fidelibusque largitur: non quia in aeternum miseri erunt, et
ideo in aeternum misericordia eius indigebunt; sed quia ipsa beatitudo quam misericorditer miseris
praestat, ut esse miseri desinant, et beati esse incipiant, non habebit finem, ideo in aeternum
misericordia eius. Quod enim iusti erimus ex iniquis, sani ex infirmis, vivi ex mortuis, immortales ex
mortalibus, beati ex miseris, misericordia eius est. Hoc autem quod ita erimus, in aeternum erit:
ergo in aeternum misericordia eius. Proinde: Confitemini Domino, id est, confitendo laudate
Dominum; quoniam bonus. Nec pro hac confessione aliquid estis temporale sumpturi; quoniam in
aeternum misericordia eius, id est, beneficium quod vobis misericorditer praestat, aeternum est.
Quod
; autem habet: Quoniam bonus, graecus habet : non sicut in psalmo centesimo et
quinto; quod ibi est: Quoniam bonus 3, graecus habet
. Ideo nonnulli illud interpretati sunt,
Quoniam suavis est.
autem non utcumque bonus, sed excellentissime bonus est.

Homines aliquando dii in Scripturis appellantur.
2. [vv 2.3.] Deinde sequitur: Confitemini Deo deorum; quoniam in aeternum misericordia eius.
Confitemini Domino dominorum; quoniam in aeternum misericordia eius. Quinam sint dii et domini,
quorum deorum et dominorum sit Deus et Dominus, qui est verus Deus; merito quaeri solet. Et
scriptum invenimus in alio psalmo, deos etiam homines appellatos, sicuti est: Deus stetit in
synagoga deorum; in medio autem deos discernit: et paulo post: Ego dixi: Dii estis et filii Excelsi
omnes; vos autem ut homines moriemini, et sicut unus ex principibus cadetis 4. Quod testimonium
etiam Dominus in Evangelio commemorat dicens: Nonne scriptum est in Lege vestra, quia, Ego dixi:
Dii estis? 5 Si illos dixit deos, ad quos sermo Dei factus est, et non potest solvi Scriptura; quem
Pater sanctificavit, et misit in mundum, vos dicitis quia, Blasphemas, quia dixi: Filius Dei sum? 6 Non
ergo quia boni sunt omnes, sed quia sermo Dei ad illos factus est, appellati sunt dii. Nam si
propterea quia boni essent omnes, non sic eos diiudicaret. Cum enim dixisset: Deus stetit in

950

