Orare debemus ne adversariis tradamur.
2. Feci, inquit, iudicium et iustitiam: ne tradas me nocentibus me: id est: Feci iudicium iustum; ne
tradas me illis qui propterea me persequuntur. Nam etiam quidam codices habent: Ne tradas me
persequentibus me: quod enim graece dictum est,
, quidam interpretati sunt,
nocentibus; quidam, persequentibus; quidam, calumniantibus. Miror autem omnium quos in
promptu habere potui codicum nusquam me legisse adversantibus; cum sine controversia quod
graece
, hoc latine adversarius appelletur. Orans itaque ne tradatur a Domino
adversantibus sibi, quid orat, nisi quod oramus cum dicimus: Ne nos inferas in tentationem 6?
Adversarius est enim de quo dicit Apostolus: Ne forte tentaverit vos qui tentat 7. Ei tradit Deus
quem deserit. Eum quippe ille non decipit, quem iste non deserit, in voluntate sua praestans decori
hominis virtutem: ab illo autem qui dixerat in abundantia sua: Non movebor in aeternum 8, avertit
faciem suam, et factus est conturbatus, sibique monstratus. Quisquis igitur a timore Dei casto
crucifixas habet carnes suas, et nulla carnali corruptus illecebra facit iudicium opusque iustitiae,
orare debet ne adversantibus tradatur; id est, ne timendo perpeti mala, ad facienda mala
persequentibus cedat. A quo enim accipit victoriam concupiscentiae, ne voluptate pertrahatur; ab
illo etiam robur patientiae, ne dolore frangatur: quoniam de quo dicitur: Dominus dabit
suavitatem 9; de illo etiam dicitur: Ab ipso est enim patientia mea 10.
3. [v 122.] Denique sequitur: Excipe servum tuum in bonum; non calumnientur mihi superbi. Illi
impellunt, ut cadam in malum; tu excipe in bonum. Qui autem interpretati sunt: Non calumnientur
me, graecam locutionem secuti sunt, latinae linguae minus usitatam. An forte habet vim cum
dicitur: Non calumnientur me, quam haberet si diceretur: Non me capiant calumniando?

Serpens aeneus Christi Redemptoris figura.
4. [v 123.] Multae autem possunt intellegi calumniae superborum, a quibus humilitas christiana
despicitur; sed illa vel maxima est, si homines hoc loco accipiuntur superbi; quod a nobis mortuum
calumniantur coli. Humilitas quippe ipsa christiana, Christi morte insinuatur, commendaturque
divinitus. Haec autem calumnia utrisque infidelibus, id est, Iudaeis Gentibusque communis est.
Habent calumnias suas etiam haeretici, singulis quibusque haeresibus proprias: habent et
schismatici, quos omnes superbia de membrorum Christi compage praecidit. Ipsius autem diaboli
calumnia quanta vel qualis est, qua calumniatus est iusto, dicens: Numquid gratis colit Iob
Dominum? 11 Quorum omnium calumniae superborum tamquam colubrorum venena vincuntur, cum
vigilantissima et diligentissima pietate Christus crucifixus attenditur. Propter quod praefigurandum
Moyses Deo miserante ac iubente 12 exaltavit in eremo similitudinem serpentis in ligno 13, ut
similitudo carnis peccati crucifigenda praefiguraretur in Christo. Hanc intuentes salutiferam crucem,
omne calumniantium superborum virus expellimus: quam prorsus etiam iste quodammodo valde
intente intuens, ait: Oculi mei defecerunt in salutare tuum, et in eloquium iustitiae tuae. Christum
quippe ipsum Deus propter similitudinem carnis peccati 14, peccatum pro nobis fecit, ut nos simus
iustitia Dei in ipso 15. In huius igitur eloquium iustitiae Dei defecisse dicit oculos suos, ardenter et
sitienter intuendo, dum memor infirmitatis humanae, divinam in Christo desiderat gratiam.
5. [v 124.] Propter quod sequitur: Fac cum servo tuo secundum misericordiam tuam: non utique
secundum iustitiam meam. Et iustificationes, inquit, tuas doce me: illas procul dubio, quibus Deus
facit iustos, non ipsi se.

De fonte lucis aeternae semper bibendum.
6. [v 125.] Servus tuus ego sum. Neque enim bene mihi cessit, quando esse volui liber meus, non
servus tuus. Da mihi intellectum, et sciam testimonia tua. Nunquam intermittenda est ista petitio.
Non enim sufficit accepisse intellectum, et Dei testimonia didicisse, nisi semper accipiatur, et
quodam modo semper bibatur de fonte lucis aeternae. Testimonia quippe Dei, quanto fit quisque
intellegentior, tanto magis magisque sciuntur.

Lex ad augenda peccata, gratia ad ea auferenda valuit.
7. [v 126.] Tempus, inquit, faciendi Domino. Id enim plures codices habent; non, ut quidam:
Domine. Quod ergo tempus, vel quid faciendi voluit intellegi Domino? Illud quidem quod paulo ante
dixerat: Fac cum servo tuo secundum misericordiam tuam: hoc faciendi tempus Domino. Quid est

849

