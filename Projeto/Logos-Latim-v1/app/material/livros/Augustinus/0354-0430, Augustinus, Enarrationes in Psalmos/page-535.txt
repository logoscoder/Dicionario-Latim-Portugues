pro cuius nomine passos eos noverant, exhortante illorum gloria ad imitandum accensi,
copiosissimis agminibus crediderunt. Ideo dixit: Secundum magnitudinem brachii tui. Res enim tam
magna secuta est in populis christianis, ut eam qui se aliquid persequendo proficere putabant, nullo
modo crederent secuturam.
16. [v 12.] Redde, inquit, vicinis nostris septies tantum in sinus eorum. Non mala optat; sed iusta
praenuntiat, et ventura prophetat. Septenario autem numero, id est septupla retributione,
perfectionem poenae vult intellegi, quia isto numero plenitudo significari solet. Unde et illud est in
bonis: Accipiet in hoc saeculo septies tantum 71: quod positum est pro omnibus; Quasi nihil
habentes, et omnia possidentes 72. Vicinos dicit, quia inter illos habitat Ecclesia usque in diem
separationis: non enim modo fit discessio corporalis. In sinus eorum dicit, utique nunc in occultis; ut
vindicta quae in hac vita agitur in occulto, post innotescat in nationibus ante oculos nostros. Homo
namque cum datur in reprobum sensum, in interiore sinu accipit suppliciorum meritum futurorum.
Opprobrium eorum, quod exprobraverunt tibi, Domine. Hoc eis redde septuplum in sinus eorum, id
est, pro isto opprobrio eos in occultis eorum plenissime reproba. Ibi enim exprobraverunt nomen
tuum, te arbitrantes in servis tuis delere de terra.

Ecclesia numquam deficiet.
17. [v 13.] Nos autem populus tuus: generaliter accipiendum de omni genere piorum et verorum
christianorum. Nos ergo quos perdere se posse putaverunt, populus tuus, et oves gregis tui, ut qui
gloriatur, in Domino glorietur 73, confitebimur tibi in saeculum. Alii autem codices habent,
confitebimur tibi in aeternum. Ex ambiguo graeco facta est ista diversitas: quod enim habet
graecus, , et in aeternum, et in saeculum interpretari potest; sed pro loco intellegendum quid
melius interpretandum sit. Sensus ergo huius loci magis mihi videtur ostendere, in saeculum dici
oportere, id est usque in finem saeculi. Sequens autem versus more Scripturarum, maximeque
Psalmorum, repetitio superioris est ordine commutato, prius habens quod ibi est posterius, et
posterius quod ibi est prius. Nam quod ibi dictum est, confitebimur tibi, pro ipso hic dictum est,
annuntiabimus laudem tuam. Quod itaque ibi dictum est, in saeculum, pro ipso hic dictum est, in
generationem et generationem. Ista quippe generationis repetitio perpetuitatem significat: sive, ut
nonnulli intellegunt, quia duae sunt generationes, vetus et nova. Sed in hoc fit saeculo utraque:
quoniam qui non renatus fuerit ex aqua et Spiritu, non intrabit in regnum coelorum 74; deinde quia
in isto saeculo annuntiatur laus Dei, nam in futuro saeculo cum videbimus eum sicuti est, cui
deinceps annuntietur, non erit 75. Nos ergo, populus tuus, et oves gregis tui, quas persequendo illi
crediderunt se posse consumere, confitebimur tibi in saeculum, permanente utique Ecclesia usque
in finem, quam illi delere conati sunt: in generationem et generationem annuntiabimus laudem
tuam; quae laus ut taceretur, nos finire conati sunt. Multis autem iam locis sanctarum Scripturarum
insinuavimus confessionem etiam pro laude poni: sicuti est illud: Haec dicetis in confessione: Opera
Domini universa quoniam bona valde 76; maximeque illud quod ait ipse Salvator, qui nullum
habebat omnino peccatum quod poenitendo confiteretur: Confiteor tibi, Pater, Domine coeli et
terrae, quia abscondisti haec a sapientibus et prudentibus, et revelasti ea parvulis 77. Hoc dixi, ut
apertius intellegatur, id esse repetitum in eo quod dictum est, annuntiabimus laudem tuam, quod
superius dictum erat, confitebimur tibi.

98

IN PSALMUM 79
ENARRATIO
Sermo

De Christo eiusque Ecclesia.
1. [v 1.] Non adeo multa sunt in hoc psalmo, in quibus sermo noster patiatur difficultatem, vel
intentio auditorum intellegendi impedimentum. Proinde adiuvante Domino, cum affectu audiendi et
videndi iam quae prophetata et praedicta sunt, tamquam eruditi in schola Christi, currere debemus
quae plana sunt; ut si forte obscura exigunt officium interpretandi, ea quae plana sunt legendi
officium a me debeant flagitare. Cantatur hic de adventu Domini et Salvatoris nostri Iesu Christi, et
de vinea eius. Sed cantat ille Asaph, quantum apparet, illuminatus atque correctus, cuius nomine
nostis significari Synagogam. Denique titulus Psalmi est: In finem pro his qui immutabuntur: utique
in melius, quoniam Christus finis Legis 1 ideo venit, ut immutet in melius. Et addit, testimonium ipsi

535

