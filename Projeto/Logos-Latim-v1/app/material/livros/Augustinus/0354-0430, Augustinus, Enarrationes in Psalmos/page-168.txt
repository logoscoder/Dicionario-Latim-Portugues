Beati enim mundi corde, quoniam ipsi Deum videbunt
petitiones cordis tui.

17

. Delectare in Domino, et dabit tibi

Spes nostra in Domino.
6. [vv 5.6.] Ecce desidero, rogo, volo: egone implebo? Non. Quis ergo? Revela ad Dominum viam
tuam, et spera in eum, et ipse faciet. Indica illi quid patiaris, indica illi quid velis. Quid enim pateris?
Caro concupiscit adversus spiritum, et spiritus adversus carnem 18. Quid ergo vis? Infelix ego homo,
quis me liberabit de corpore mortis huius? Et quia ipse faciet, cum revelaveris ad eum viam tuam,
vide quid sequitur: Gratia Dei per Iesum Christum Dominum nostrum 19. Quid ergo facturus est,
quia dictum est: Revela ad Dominum viam tuam, et spera in eum, et ipse faciet: quid faciet? Et
educet sicut lumen iustitiam tuam. Modo enim abscondita est iustitia tua: in fide res est, nondum in
specie. Aliquid credis ut facias, nondum vides quod credis. Cum autem coeperis videre quod
credidisti, educetur in lumine iustitia tua: quia iustitia tua erat fides tua 20 Iustus enim ex fide
vivit 21.

Promittitur nobis vita aeterna.
7. Et educet velut lumen iustitiam tuam, et iudicium tuum sicut meridiem: hoc est clarum lumen.
Parum erat dicere, ut lumen. Lumen enim iam dicimus et cum albescit, lumen dicimus et cum sol
oritur: sed nunquam est clarior lux quam medio die. Non solum ergo educet sicut lumen iustitiam
tuam, sed erit iudicium tuum tamquam meridies. Modo enim iudicas sequi Christum, hoc
proposuisti, hoc elegisti, hoc est iudicium tuum: nemo tibi ostendit quod promisit: promissorem
adhuc tenes, exhibitorem autem exspectas: in iudicio ergo fidei tuae elegisti sequi quod non vides.
In abscondito est iudicium tuum, adhuc reprehenditur et irridetur ab infidelibus: Quid credidisti?
Quid tibi Christus promisit? Quia immortalis eris, et dabit tibi vitam aeternam? ubi est hoc? quando
dabit? quando fieri potest? Iudicas tamen tu magis sequi Christum promittentem quod non vides,
quam impium reprehendentem credidisse te quod nondum vides. Et hoc est iudicium tuum: et
quale sit iudicium tuum, adhuc non apparet: in isto saeculo quasi nox est. Quando ergo educet
iudicium tuum velut meridiem? Cum Christus apparuerit vita nostra, tunc et vos cum ipso
apparebitis in gloria 22. Cum venerit iudicii dies, et venerit Christus, et congregaverit omnes gentes
iudicandas, quid erit tunc? Impius ubi abscondet perfidiam suam, cum videro fidem meam? Ergo
modo quid? Angustiae, tribulationes et tentationes. Et beatus qui perdurat: quia qui perseveraverit
usque in finem, hic salvus erit 23. Nec cedat insultatoribus, ne eligat hic florere ut ex arbore foenum
fiat.
8. [vv 7-9.] Quid igitur debeo? Quid debeas audi: Subditus esto Domino, et obsecra eam. Hoc sit
vita tua, obedire praeceptis eius. Hoc est enim subditum illi esse, et obsecrare, donec det quod
promisit. Perseveret bonum opus, perseveret et oratio. Oportet enim semper orare, et non
deficere 24. In quo appares subditus? Faciendo quod praecepit. Sed mercedem nondum accipis,
forte quia capere nondum potes. Iam enim ille potest dare, sed tu non potes accipere. Exercere
operibus, labora in vinea: finito die pete mercedem: fidelis est qui te adduxit ad vineam 25. Subditus
esto Domino, et obsecra eum.

Vita impiorum felicitas transitoria.
9. Ecce facio; subditus sum Domino, et obsecro cum. Sed quid tibi videtur? Vicinus ille nequam,
male agens et florens est; furta eius, adulteria eius, rapinas eius ego novi; in omnibus elatus,
superbus, per iniquitatem exaltatus non me dignatur agnoscere: in his quomodo durabo? Morbus
ille est, bibe contra: Ne subaemuleris eum qui prosperatur in via sua. Prosperatur, sed in via sua:
laboras, sed in via Dei. Illi prosperitas in via est, in perventione infelicitas: tibi labor in via, in
perventione felicitas; quoniam iter impiorum peribit. Novit Dominus iras iustorum, et iter impiorum
peribit 26. Has vias ambulas quas novit Dominus; et si laboras in eis, non te fallunt. Via vero
impiorum felicitas transitoria: finita via, peracta est felicitas. Quare? Quia via illa lata est, finis eius
in profundum inferni perducit. Via vero tua angusta est, et pauci ingrediuntur per eam 27: sed ad
quam latitudinem perveniant debes cogitare. Ne subaemuleris eum qui prosperatur in via sua. In
homine faciente iniquitatem, desine ab ira, et derelinque indignationem. Quid stomacharis? Quid
per iracundiam et indignationem istam aut blasphemas, aut prope blasphemas? In homine faciente
iniquitatem, desine ab ira, et derelinque indignationem. Nescis quo te provocet ira ista? Dicturus es
Deo quia iniquus est, illuc pergit. Ecce ille quare felix est, et ille infelix est? Vide quid pariat: offoca
malam conceptionem. Desine ab ira, et derelinque indignationem, ut iam resipiscens dicas:

168

