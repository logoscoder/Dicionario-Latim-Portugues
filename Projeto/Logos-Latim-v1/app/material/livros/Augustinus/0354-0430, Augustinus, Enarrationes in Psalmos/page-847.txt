perierant, se missum esse testetur 15; et tolerabilius dicat futurum Sodomitis in die iudicii, qui
utique sine lege perierunt 16, quam civitati Iudaeae quae in eum non credidit tanta virtute mirabilia
facientem 17?

De lege naturali et Lege divina positiva.
4. Si ergo Apostolus secundum legem quam Deus per Moysen populo Israel dedit 18, caeteris autem
gentibus non dedit, sine lege dixit esse caeteras gentes; quid intellecturi sumus in isto psalmo
dictum esse: Praevaricantes aestimavi omnes peccatores terrae, nisi intellegamus aliquam legem
non per Moysen datam, secundum quam sunt praevaricantes caeterarum gentium peccatores? Ubi
enim lex non est, nec praevaricatio 19. Quae ista lex est, nisi forte illa de qua idem dicit apostolus:
Gentes quae legem non habent, naturaliter quae legis sunt faciunt; hi legem non habentes, ipsi sibi
sunt lex 20? Secundum hoc ergo quod dicit: Legem non habentes; sine lege peccaverunt, et sine
lege peribunt: secundum id vero quod ait: Ipsi sibi sunt lex; non immerito praevaricatores
aestimantur omnes peccatores terrae. Nullus enim est qui faciat alteri iniuriam, nisi qui fieri nolit
sibi: et in hoc transgreditur naturae legem, quam non sinitur ignorare, dum id quod facit non vult
pati. Numquid autem lex ista naturalis non erat in populo Israel? Erat plane, quoniam et ipsi
homines erant: sine lege autem naturali essent, si praeter naturam humani generis esse potuissent.
Multo magis ergo praevaricatores facti sunt lege divina, qua naturalis illa sive instaurata, sive
aucta, sive firmata est.

Ad hoc prodest Lex, ut mittat ad gratiam.
5. Iamvero si in omnibus peccatoribus terrae non incongrue deputantur et parvuli, propter originalis
vincula peccati, etiam ipsi in similitudine praevaricationis Adae 21, ad illam praevaricationem
pertinere monstrantur, quae, data lege in paradiso, prima commissa est 22: ac per hoc recte, nullo
prorsus excepto, praevaricatores aestimantur omnes peccatores terrae. Omnes autem
peccaverunt, et egent gloria Dei 23. Omnes igitur praevaricantes gratia Salvatoris invenit, alios
magis, alios minus. Quanto enim legis maior in quocumque cognitio, tanto minor peccati excusatio:
quanto minor peccati excusatio, tanto manifestior praevaricatio. Restabat ergo, ut omnibus non
sua, sed Dei, id est a Deo donata, iustitia subveniret. Unde ait Apostolus: Per legem cognitio
peccati. Non ergo ablatio, sed cognitio. Nunc autem sine lege, inquit, iustitia Dei manifestata est,
testificata per Legem et Prophetas 24. Proinde etiam iste subiunxit: Propterea, inquit, dilexi
testimonia tua. Tamquam diceret: Quoniam lex sive in paradiso data, sive naturaliter insita, sive in
litteris promulgata, praevaricatores fecit omnes peccatores terrae; Propterea dilexi testimonia tua,
quae sunt in lege tua, de gratia tua; ut non sit in me iustitia mea, sed tua. Lex enim ad hoc prodest,
ut mittat ad gratiam. Non solum enim quod attestatur manifestandae iustitiae Dei, quae sine lege
est; verum etiam hoc ipso quod praevaricantes facit, ita ut etiam littera occidat 25; ad vivificantem
Spiritum confugere timore compellit, per quem peccatorum deleatur universitas, et recte factorum
caritas inspiretur: Propterea, inquit, dilexi testimonia tua. Quidam codices habent, semper, quidam
non habent. Sed si est, sic accipiendum est semper, ut sic intellegatur: Quamdiu hic vivitur. Hic
sunt enim testimonia necessaria, de Lege et Prophetis, attestantia iustitiae Dei, qua iustificamur
gratis: hic sunt et nostra testimonia necessaria, pro quibus ipsam quae hic agitur, vitam martyres
finierunt.

Christo confixus cruci (Gal 2, 19).
6. [v 120.] Cognita itaque Dei gratia, quae sola liberat a praevaricatione, quae legis cognitione
committitur, orando dicit: Confige clavis a timore tuo carnes meas. Sic enim expressius interpretati
sunt quidam nostri, quod graece uno verbo dici potuit, id est,
. Hoc alii confige dicere
voluerunt, nec addiderunt clavis; atque ita dum volunt uno verbo graeco unum latinum
interpretando reddere, sententiam minus explicaverunt: quoniam in eo quod est confige, non
sonant clavi;
autem sine clavis intellegi non potest, nec nisi duobus verbis latine dici
potest, sicut dictum est, confige clavis. Ubi quid vult intellegi, nisi quod ait Apostolus: Mihi autem
absit gloriari, nisi in cruce Domini nostri Iesu Christi; per quem mihi mundus crucifixus est, et ego
mundo 26? Et iterum: Christo, inquit, confixus sum cruci; vivo autem iam non ego, vivit vero in me
Christus 27. Quod quid est aliud, nisi: Non est in me iustitia mea, quae ex lege est, in qua
praevaricator effectus sum; sed iustitia Dei, id est, quae mihi ex Deo est 28, non ex me? Sic quippe
in me vivit, non ego, sed Christus, "qui factus est nobis sapientia a Deo, et iustitia, et sanctificatio,
et redemptio: ut, quemadmodum scriptum est: Qui gloriatur, in Domino glorietur 29. Item dicit: Qui

847

