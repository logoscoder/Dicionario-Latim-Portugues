suis? conati sumus secundum aliquam rectam sententiam etiam illud exponere: et hoc interim
occurrit: Non exacerbaverunt sermones eius, id est, in Moyse et Aaron; quia eos etiam durissimos
patientissime pertulerunt, donec omnia quae Deus in eis facere disposuerat, ex ordine
complerentur.
21. [vv 29.30.] Convertit aquas eorum in sanguinem, et occidit pisces eorum. Dedit terram eorum
ranas, in penetralibus regnum ipsorum: tamquam diceret: Terram eorum convertit in ranas. Tanta
enim ranarum fuerat multitudo, ut hoc per
convenienter diceretur.
22. [v 31.] Dixit, et venit cynomyia et sciniphes in omnibus finibus eorum. Si quaeritur quando
dixerit, in verbo eius erat antequam fieret; et sine tempore ibi erat, quo tempore fieret: quamquam
et per Angelos, et per servos suos Moysen et Aaron, etiam tunc quodammodo dixit ut fieret, quando
fuerat faciendum.
23. [v 32.] Posuit pluvias eorum grandinem. Similis locutio est illi ubi ait: Dedit terram eorum
ranas 58; nisi quod ibi non utique in ranas tota terra conversa est, pluvia vero in grandinem etiam
tota potuit. Ignem comburentem in terra ipsorum: subauditur, posuit.
24. [v 33.] Et percussit vineas eorum et ficulneas eorum, et contrivit omne lignum finium eorum.
Hoc vi grandinis et fulminibus factum est; unde et ignem dixit comburentem 59.
25. [v 34.] Dixit, et venit locusta et bruchus, cuius non erat numerus. Una plaga est locustae et
bruchi; quoniam altera est parens, altera est fetus.
26. [v 35.] Et comedit omne fenum in terra eorum, et comedit omnem fructum terrae eorum. Et
fenum fructus est, sicut loqui Scriptura consuevit, quae fenum appellat etiam segetes frugum, sed
ut duo diceret, duobus fortasse quae dixerat, numero voluit consonare, id est, locustae et brucho.
Hoc autem totum pertinet ad elocutionis varietatem medentem fastidio, non ad diversitatem
sententiarum.

Decem plagae nec omnes commemoratae nec historico ordine.
27. [v 36.] Et percussit omne primogenitum in terra eorum, primitias omnis laboris eorum. Haec
plaga novissima est, excepta morte in mari Rubro. Primitias vero laborum, propter primogenita
pecorum, dictum arbitror. Quae plagae cum sint decem, nec omnes commemoratae sunt, nec
eodem ordine quo ibi factae leguntur. Libera enim est laudatio a lege narrantis et texentis
historiam. Cuius laudationis auctor et dictor cum sit per Prophetam Spiritus sanctus; eadem utique
auctoritate qua per eum egit hominem qui illam scripsit historiam, et commemorat aliquid factum
quod ibi non legitur, et quod ibi legitur praeterit.

Dolose quidem sed non inique Aegyptii ab Hebraeis expoliati sunt.
28. [v 37.] Adiungit autem etiam hoc laudibus Dei, quod argento et auro ditatos Israelitas eduxit ex
Aegypto; quia et ipsi tales erant, qui nondum possent contemnere laborum suorum licet
temporalem, tamen debitam iustamque mercedem: nec in eo quod Aegyptios deceperunt, a quibus
sibi ut commodaretur aurum argentumque petiverunt, putandus est Deus huiusmodi dolos, eis qui
sursum cor habent, vel iubere, vel, si fecerint, approbare. Magis enim per illa Dei verba, utique ab
illo qui cor eorum videbat et cupiditates examinabat, permissi sunt facere ista, quam iussi: non
tamen sine aliquo provectu animae carnalis, quod et his fecerunt qui talia iure passi sunt, et
quamvis per dolum, ab iniquis hominibus tamen quod sibi reddi debuit, abstulerunt. Sicut autem
Aegyptiorum iniquitate, sic istorum infirmitate, ad id quod opus erat illis factis figurandum et
praenuntiandum divine usus est Deus. Et eduxit eos in argento et auro. Et ista locutio Scripturarum
est. Pro eo quippe dictum est, in argento et auro, ac si diceretur, cum argento et auro. Et non erat
in tribubus eorum infirmus: sed corpore, non animo. Etiam hoc magnum Dei beneficium fuit, ut in
illa necessitate migrandi nullus esset aegrotus.

Aegyptus laeta ob invisorum Israelitarum profectionem.
29. [v 38.] Laetata est Aegyptus in profectione eorum, quia incubuit timor eorum super eos. Timor
utique Hebraeorum super Aegyptios. Non enim timor eorum, quo timebant Hebraei, sed quo

743

