fames ex inedia contracta pernicies, atque ita sit in eis qui eam patiuntur, ut aliquis morbus. Sicut
enim morbus ut esse desinat, fit plerumque per medicamentum; sic et fames sanatur quodammodo
per alimentum. Quid est ergo: Vocavit famem? An forte ista mala quae patiuntur homines, habent
quosdam praepositos suos angelos malos (nam et in alio psalmo dicit immissione per angelos
malos Deum homines afflixisse 45, non utique errante iudicio), et hoc est forte: Vocavit famem, id
est angelum propositum famis, et eius rei nomine cuius est praepositus, appellatum? Ex qua
opinione Romani veteres quosdam deos tales consecrarunt, sicut deam Febrem, deumque
Pallorem. An quod est credibilius: Vocavit famem, intellegendum est: Dixit ut fames esset; ut hoc sit
vocare, quod appellare; hoc appellare quod dicere; hoc dicere, quod iubere? Nam ille vocavit
famem, qui vocat ea quae non sunt, tamquam quae sunt. Nec ibi Apostolus dixit: Qui vocat ea quae
non sunt, ut sint; sed, tamquam sint 46. Apud Deum quippe iam factum est quod eius dispositione
futurum est; quia de illo alibi dicitur: Qui fecit quae futura sunt 47. Et hic quando fames facta est,
tunc dicta est vocata, id est, ut adesset quae iam fuerat in eius occulta gubernatione disposita.
Denique quomodo vocaverit famem, statim exposuit, dicens: Omne firmamentum panis contrivit. Et
haec inusitata locutio est: contrivit enim dixit, pro eo quod est, consumpsit.

Ioseph patriarchae gesta recoluntur. Ipsis hominum malis operibus Deus bene
utitur.
12. [v 17.] Misit ante eos virum. Quem virum? Ioseph. Quomodo misit? In servum venundatus est
Ioseph. Nempe quando factum est, peccatum erat fratrum, et tamen Deus misit Ioseph in
Aegyptum. Intuenda est ergo res magna et pernecessaria, quomodo Deus bene utatur malis
operibus hominum, sicut illi contra male utuntur bonis operibus Dei.
13. [vv 18.19.] Contexit deinde narrationem, commemorans quae pertulerit Ioseph in humilitate
sua, et quomodo fuerit sublimatus. Humilaverunt in compedibus pedes eius; ferrum pertransiit
animam eius, donec veniret verbum eius. Compedes quidem accepisse Ioseph, non legimus; sed
factum esse, minime dubitandum est. Aliqua enim praetermitti potuerunt in illa historia, quae
tamen Spiritum sanctum non laterent, qui in his loquitur Psalmis. Ferrum autem quod dicit
pertransisse animam eius, tribulationem durae necessitatis accipimus: non enim corpus, sed
animam dixit. Talis enim locutio est quaedam in Evangelio, ubi Simeon dixit ad Mariam: Ecce
positus est hic in ruinam, et in resurrectionem multorum in Israel, et in signum cui contradicetur; et
tuam ipsius animam pertransiet gladius, ut revelentur ex multis cordibus cogitationes 48. Passio
quippe Domini, quae multis ruina fuit, et in qua multorum cordium occulta patuerunt, quoniam
expressum est quid de Domino sentiebant, et ipsam eius matrem graviter carnali orbitate
percussam sine dubio contristavit. In illa vero tribulatione fuit Ioseph, donec veniret verbum eius,
quo fuerat interpretatus veraciter somnia: unde commendatus est regi, ut etiam illi de somniis eius
futura praediceret 49. Sed quoniam dixit, donec veniret verbum eius, ne omni modo eius sic
intellegeremus, ut quisquam rem tantam homini tribuendam putaret; continuo subiecit: Eloquium
Domini inflammavit eum: vel, quod magis de graeco expressum alii codices habent: Eloquium
Domini ignivit eum; ut etiam ipse inter eos computaretur, quibus dictum est: Laudamini in nomine
sancto eius 50. Eloquium Domini ignivit eum. Merito Spiritus sanctus quando a Domino missus est,
visae sunt illis linguae divisae velut ignis 51: et Apostolus dicit: Spiritu ferventes 52. A quo igne
discedunt, de quibus dicitur: Refrigescet caritas multorum 53.
14. [vv 20-22.] Denique sequitur: Misit rex, et solvit eum; princeps populorum, et dimisit eum. Ipse
est rex, qui princeps populorum: solvit compeditum, dimisit inclusum. Constituit eum dominum
domus suae, et principem omnis possessionis suae. Ut erudiret principes eius sicut semetipsum, et
senes eius prudentiam doceret. Graecus habet: Et seniores eius sapientiam doceret. Quod
omnimodo ad verbum ita dici posset: Erudiret principes eius sicut semetipsum, et seniores eius
sapientes faceret:
enim habet, quos dicere solemus seniores, non
, id
est senes;
autem, quod uno verbo latine dici non potest, a sapientia dictum est, quae
graece dicitur, non a prudentia, quae
appellatur. Neque hoc tamen legimus in
illa sublimitate Ioseph, sicut nec compedes in eius humilitate. Sed unde fieri posset ut vir tantus,
unius veri Dei cultor, in Aegypto alendis tantummodo corporibus, et rebus tantum corporalibus
gubernandis esset intentus, et quo eos meliores redderet, curam non gereret animorum? Sed ea
conscripta sunt in illa historia, quae secundum intentionem scribentis, in quo erat Spiritus sanctus,
rebus futuris illa narratione significandis sufficere iudicata sunt.

Populus Israel advena in terra Aegypti.
741

