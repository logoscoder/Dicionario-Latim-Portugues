habuimus, ut non fidentes in nobis simus, sed in Deo qui suscitat mortuos 18. Et imperavit procellae,
et stetit in auram. Iam illi de se apud se responsum mortis habuerant, quorum omnis sapientia
absorpta erat. Et siluerunt fluctus eius. Et iucundati sunt, quoniam siluerunt: et deduxit eos in
portum voluntatis eorum. Confiteantur Domino miserationes eius. Ubique omnino, ubique
confiteantur Domino, non merita nostra, non vires nostrae, non sapientia nostra, sed miserationes
eius. Ille ametur in omni nostra liberatione, qui est invocatus in omni nostra tribulatione.
Confiteantur Domino miserationes eius, et mirabilia eius filiis hominum.

Iudaeos superbos Deus repulit, qui gentes in earum humilitate salvavit.
13. [vv 32-38.] Et videte unde dicat, unde omnia ista praelocutus sit, unde omnia haec
enumeraverit, ubi agantur haec. Et exaltent eum in Ecclesia populi, et in cathedra seniorum
laudent eum. Et exaltent eum, hoc est, laudent eum: et laudent eum, hoc est, exaltent eum.
Exaltent, laudent populi et seniores, negotiatores et gubernatores. Quid enim fecit in hac Ecclesia?
quid constituit? unde illam eruit? quid ei praestitit? Quemadmodum superbis restitit, humilibus
gratiam dedit 19: superbis, scilicet primo populo Iudaeorum, arroganti et extollenti se de genere
Abrahae, et quod illi genti sint credita eloquia Dei 20. Non eis haec valebant ad sanitatem, sed ad
exaltationem cordis, ad tumorem potius quam ad magnitudinem. Quid ergo fecit Deus, superbis
resistens, humilibus dans gratiam; ramos naturales propter superbiam amputans, oleastrum
propter humilitatem inserens 21? quid fecit Deus? Audite haec duo: Deus primo quemadmodum
superbis resistat, deinde quemadmodum humilibus det gratiam. Posuit flumina in desertum.
Currebant ibi aquae, currebant prophetiae: quaere modo apud Iudaeos prophetam, non invenis.
Posuit enim flumina in desertum, et exitus aquarum in sitim. Posuit flumina in desertum. Dicant:
Iam non est propheta, et nos non cognoscet adhuc 22. Posuit flumina in desertum, et exitus
aquarum in sitim, terram fructiferam in sanitas. Quaeris ibi fidem Christi, non invenis; quaeris
prophetam, non invenis; quaeris sacerdotem, non invenis, quaeris sacrificium, non invenis; quaeris
templum, non invenis. Quare hoc? Quia: Posuit flumina in desertum, et exitus aquarum in sitim;
terram fructiferam in salinas. Unde, quo merito? A malitia inhabitantium in ea. Ecce quomodo
superbis resistit: audi quomodo humilibus det gratiam. Posuit desertum in stagna aquarum, et
terram sine aqua in exitus aquarum. Et habitare fecit illic esurientes. Quoniam illi dictum est: Tu es
sacerdos in aeternum secundum ordinem Melchisedec 23. Quaeris enim sacrificium apud Iudaeos;
non habes secundum ordinem Aaron, quia posuit flumina in desertum: quaeris secundum ordinem
Melchisedec; apud illos non invenis, sed per totum orbem celebratur in Ecclesia. A solis ortu usque
ad occasum laudatur nomen Domini 24. Et dicit Deus illis quorum flumina posuit in desertum: Non
est mihi voluntas in vobis, dicit Dominus, nec accipiam sacrificium de manibus vestris, quoniam ab
ortu solis usque ad occasum, sacrificium mundum offertur nomini meo 25. Ubi erant omnia
immunda sacrificia, quando desertum erant, quando squalebant, quando salinae erant omnes
gentes; ibi nunc fontes, ibi nunc flumina, ibi nunc stagna aquarum, et exitus aquarum. Ergo
superbis restitit, humilibus autem dedit gratiam. Et habitare fecit illic esurientes: quia: Edent
pauperes, et saturabuntur 26. Et constituerunt civitatem habitationis: interim habitationis in spe;
quoniam: Qui me audit, inquit, habitabit in spe 27. Et constituerunt civitatem habitationis. Et
seminaverunt agros, et plantaverunt vineas, et fecerunt fructum frumenti: ad quem gaudet
operarius ille qui dicit: Non quia quaero datum, sed requiro fructum 28. Et benedixit eos, et
multiplicati sunt nimis, et iumenta eorum non sunt deminuta. Hoc stat. Firmum enim fundamentum
Dei stat, quia novit Dominus qui sunt eius 29. Iumenta et pecora dicuntur, in Ecclesia simpliciter
ambulantia, sed utilia; non multum docta, sed fide plena. Ergo et spiritales et carnales benedixit
eos, et multiplicati sunt nimis, et iumenta eorum non sunt deminuta.

De schismaticorum haereticorum damnabili praesumptione. Cum respondetur
haereticis ex necessitate, aedificantur catholici in veritate. Multae ecclesiae,
una Ecclesia: una plebes, una familia.
14. [vv 39-42.] Et pauci facti sunt, et vexati sunt. Unde hoc, de transverso? Imo de interno. Ut enim
pauci fierent, ex nobis exierunt, sed non erant ex nobis 30. Ideo autem tamquam de his dicit, de
quibus antea loquebantur, ut cum intellectu discernantur; quia tamquam de hisdem loquitur,
propter communia Sacramenta. Ad populum enim Dei pertinent, etsi non per virtutem, certe per
speciem pietatis; de illis enim audivimus Apostolum: In novissimis temporibus instabunt tempora
saeva; erunt enim homines seipsos amantes 31. Primum malum, seipsos amantes; utique sibi
placentes. Utinam sibi displicerent, et Deo placerent; utinam in difficultatibus exclamarent, et a
necessitatibus liberarentur. Sed multum de se praesumentes, pauci facti sunt. Manifestum est,
fratres; omnes qui se dividunt ab unitate, pauci fiunt. Multi enim sunt, sed in unitate, dum non

759

