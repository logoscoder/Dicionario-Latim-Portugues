non coelum nimbis ventisve turbatum, sed magis subita et splendida serenitate fulgidum
significavit hoc nomine. Quod ergo graece dictum est
, non uno verbo, sed duobus, id
est, praepositione et nomine; hoc interpretes nostri quidam dixerunt, intempesta nocte, plures,
immaturitate, non duobus verbis, sed uno, cuius vocabuli nominativus est immaturitas; nonnulli
vero in duobus verbis, sicut graecus posuit, in immaturitate;

quippe immaturitas est,

, in immaturitate: tamquam si vellet etiam ille qui dixit, intempesta nocte, praepositione
dicere geminata, in intempesta; ut una praepositio significet in qua hora, altera pertineat ad
compositionem nominis. Nihil sane interest ad sententiam, utrum quis dicat egisse se aliquid galli
cantu, an, in galli cantu: ita nihil interesset, utrum intempesta, an vero in intempesta nocte, id est,
in nocte intempesta clamasse se diceret. Graecus tamen in nocte intempesta dixit, quod idem valet
si dicatur, in immaturitate, id est, in tempore nocturno immaturo. Hactenus de obscuro verbo fuerit
disputatum; nunc videamus quis ipse sit sensus.

De orandi tempore.
4. Praeveni, inquit, in nocte intempesta, et clamavi; in verbis tuis speravi. Si hoc ad unumquemque
fidelium referamus, et ad proprietatem rei gestae; saepe contingit ut tali noctis tempore vigilet
amor Dei, et magno urgente orationis affectu, non exspectetur sed praeveniatur quod post galli
cantum consuevit esse tempus orandi. Si autem accipiamus hoc totum saeculum noctem; utique
intempesta nocte clamamus ad Deum, et praevenimus maturitatem temporis in quo nobis
redditurus est quod promisit, sicut alibi legitur: Praeveniamus faciem eius in confessione 8.
Quamquam si velimus intellegere immaturum tempus noctis huius, antequam venisset plenitudo
temporis, id est, ipsa maturitas, quando Christus manifestaretur in carne 9; nec tunc Ecclesia tacuit,
sed praeveniens Istam maturitatem, prophetando clamavit, et in verbis Dei speravit potentis facere
quod promisit, ut in semine Abrahae benedicerentur omnes gentes 10.
5. [v 148.] Ipsa et quod sequitur dicit: Praevenerunt oculi mei ad matutinum, ut meditarer eloquia
tua. Ponamus enim matutinum, quando qui sedebant in umbra mortis, lux orta est eis 11; nonne in
sanctis qui prius erant in terra, ad hoc matutinum oculi Ecclesiae praevenerunt, quia hoc futurum
antea praeviderunt, ut meditarentur eloquia Dei, quae tunc erant, et in Lege ac Prophetis haec
futura nuntiabant?

De misericordia et iudicio.
6. [v 149.] Vocem meam, inquit, exaudi, Domine, secundum misericordiam tuam: et secundum
iudicium tuum vivifica me. Prius enim Deus secundum misericordiam aufert a peccatoribus
poenam, eisque postea iustis secundum iudicium dabit vitam; quia non frustra illi hoc ordine dicitur:
Misericordiam et iudicium cantabo tibi, Domine 12: quamvis et ipsum tempus misericordiae non est
sine iudicio, de quo dicit Apostolus: Si enim nos ipsos iudicaremus, a Domino non iudicaremur: cum
iudicamur autem, a Domino corripimur, ne cum mundo damnemur 13; et eius coapostolus: Tempus
est, inquit, ut iudicium incipiat a domo Domini: et si initium a nobis; qualis finis erit eis qui non
credunt Domini Evangelio? 14 Et ultimum tempus iudicii non erit sine misericordia, quia coronat te,
ait psalmus, in miseratione et misericordia 15. Iudicium autem sine misericordia sed sinistris qui non
fecerunt misericordiam 16.
7. [v 150.] Appropinquaverunt, inquit, persequentes me iniquitate; vel, sicut nonnulli codices
habent, inique. Tunc appropinquant qui persequuntur, quando usque ad carnem cruciandam
perimendamque perveniunt. Unde psalmus vicesimus primus, ubi passio Domini prophetata est: Ne
discedas, inquit, a me, quoniam tribulatio proxima est 17; cum ea dicantur quae non imminente, sed
iam praesente ipsa passione perpessus est. Sed proximam dixit tribulationem, quae fiebat in carne;
nihil est quippe animae propius carne quam gestat. Propinquaverunt ergo persequentes, affligendo
eorum carnem, quos persequebantur. Sed attende quod sequitur: A lege autem tua longe facti
sunt. Quanto magis propinquaverunt persequendis iustis, tanto magis longe facti sunt a iustitia. Sed
quid nocuerunt eis, quibus persequendo propinquaverunt; quando interior est propinquatio Domini
eorum, a quo nullatenus deseruntur?
8. [v 151.] Denique sequitur: Prope es tu, Domine, et omnes viae tuae veritas. Etiam in
tribulationibus suis, quod eas non immerito patiuntur, tribuere Deo veritatem, sanctorum est
usitata confessio. Ita regina Esther 18, ita sanctus Daniel 19, ita tres viri in camino 20, ita eorum
sanctitatis alii socii confitentur. Quaeri autem potest quomodo hic dictum sit: Omnes viae tuae

855

