eorum igne cremata sit, omnino non legitur. Quamvis voces et ignes cum grandine fierent, sicut
tonitrua cum fulgoribus solent; non tamen scriptum est aliquid traditum igni ut arderet. Denique
mollia quae laedere grando non poterat, dicuntur non esse percussa, id est, duris ictibus laesa;
quae postea comedit locusta 101. Item quod hic dicitur: Et moros eorum in pruina, non est in Exodo:
multum enim pruina distat a grandine; nam serenis hiemalibus noctibus pruina terra canescit.

Decem Aegypti plagae, decem sunt hominis vitia.
27. Quid ergo ista significent, dicat tractator ut potest; iudicet lector et auditor ut iustum est. Aqua
in sanguinem conversa, mihi videtur significare de rerum causis sentire carnaliter. Cynomyia, canini
mores sunt, qui nec parentes quando nascuntur, vident. Rana, est loquacissima vanitas. Rubigo
occulte nocet; quam etiam aeruginem nonnulli interpretati sunt, alii caniculam: quod malum cui
vitiorum aptius comparatur, nisi quod difficillime apparet, sicuti est multum de se fidere? Aura est
enim noxia, quae hoc in fructibus latenter operatur; sicut in moribus occulta superbia, quando se
quisquam putat aliquid esse, cum nihil sit 102. Locusta est malitia ore laedens, infideli scilicet
testimonio. Grando est iniquitas res alienas auferens; unde furta, rapinae, praedationesque
nascuntur: plus autem vitio suo vastatur ipse vastator. Pruina significat vitium, quo caritas proximi
stultitiae tenebris velut nocturno frigore congelascit. Ignis vero, si non ille hic commemoratur qui
erat in grandine ex fulgurantibus nubibus, quoniam hic dixit: Tradidit possessionem eorum igni; ubi
eam significat utique incensam, quod ignis ille fecisse non legitur: immanitatem ergo iracundiae
mihi videtur significare, qua et homicidium admitti potest. Morte pecorum figuratum est, quantum
arbitror, damnum pudicitiae. Concupiscentiam quippe, qua fetus exoritur, communem cum
pecoribus habemus. Hanc itaque edomitam habere et ordinatam, pudicitiae virtus est. Mors
primitivorum est amissio ipsius iustitiae, qua quisque humano generi socialis est. Sed sive ita se
habeant harum rerum figuratae significationes, sive aliter melius intellegantur; quem non moveat
quod decem plagis percutiuntur Aegyptii, et decem praeceptis scribuntur tabulae, quibus regatur
populus Dei? De quibus e contrario inter se comparandis, id est plagis et praeceptis, quoniam alibi
diximus, expositionem psalmi huius in his onerare non opus est: tantum admonemus quia et hic,
etsi non eodem ordine, decem tamen Aegyptiorum plagae commemorantur; dum pro tribus quae
sunt in Exodo 103, et hic non sunt, id est, sciniphes, ulcera, tenebrae, aliae tres commemorantur
quae ibi non sunt, id est, rubigo, pruina et ignis, non fulgurum, sed cui dicta est tradita possessio
eorum, quod ibi non legitur.

Deus malorum angelorum et hominum potestatem definit.
28. Satis autem hic expressum est, iudicio Dei fieri haec in illis per angelos malos, in hoc saeculo
maligno, tamquam in Aegypto et in campo Thaneos, ubi humiles esse debemus, donec veniat
saeculum ubi exaltari ex ista humilitate mereamur. Nam et Aegyptus in hebraea lingua Tenebras
vel Tribulationes significat, in qua lingua Thanis, sicut commemoravi, humile intellegitur esse
Mandatum. De angelis ergo malis in isto psalmo, cum de ipsis plagis loqueretur, sic interpositum
est, quod non transitorie praetereundum est: Misit in eos, inquit, iram indignationis suae;
indignationem et iram, et tribulationem, immissionem, per angelos malos. Esse autem diabolum et
angelos eius tam malos utique, ut eis ignis praeparetur aeternus, nullus fidelis ignorat: sed immitti
per eos immissionem super quoslibet a Domino Deo, quos hac poena iudicat dignos, durum videtur
eis qui minus idonei sunt cogitare quemadmodum summa Dei iustitia bene utatur et malis. Quos
quidem, quantum pertinet ad eorum substantiam, quis alius quam ipse fecit? Sed malos ipse non
fecit: utitur tamen eis, quoniam bonus est, bene, id est convenienter et iuste; sicut e contra iniqui
creaturis eius bonis utuntur male. Utitur ergo Deus angelis malis, non solum ad puniendos malos,
sicuti in istis omnibus de quibus loquitur Psalmus, sicut in rege Achab, quem fallaciae spiritus ex
Dei voluntate seduxit ut caderet in bello 104; verum etiam ad probandos et manifestandos bonos,
sicuti fecit in Iob. Quod autem pertinet ad istam materiam corporalem visibilium elementorum, puto
quod ea possunt uti Angeli et boni et mali, quantum cuique potestas est; quemadmodum et
homines boni malique utuntur talibus, quantum possunt pro modulo infirmitatis humanae. Nam et
terra utimur, et aqua, et aere, et igne, non solum in necessariis rebus sustentationis nostrae, verum
etiam in multis superfluis et ludicris, et mirabiliter artificiosis operibus. Nam innumerabilia quae
appellantur
, his elementis arte tractatis modificantur. Sed in haec Angelis longe
amplior est potestas, et bonis, et malis, quamvis utique maior bonis; sed quantum Dei nutu atque
ordine iubetur aut sinitur, sicut et nobis. Neque enim in his omnia quae volumus possumus. In libro
autem fidelissimo legimus diabolum potuisse etiam de coelo ignem immittere, ad sancti viri tantum
pecorum numerum mirabili et horrendo impetu consumendum; quod diabolo tribuere nemo
fidelium fortassis auderet, nisi sanctae Scripturae auctoritate legeretur. Sed ille vir, Dei dono iustus,
et fortis, et pie peritus, non ait, Dominus dedit, diabolus abstulit; sed, Dominus dedit, Dominus

524

