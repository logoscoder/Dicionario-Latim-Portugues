intellegat ampliora. Alia sunt enim quae nisi intellegamus, non credimus; et alia sunt quae nisi
credamus, non intellegimus. Nam cum fides sit ex auditu, auditus autem per verbum Christi 17;
quomodo credit praedicanti fidem, qui, ut alia taceam, linguam ipsam quam loquitur non intellegit?
Sed nisi essent rursus aliqua quae intellegere non possumus, nisi ante credamus, propheta non
diceret: Nisi credideritis, non intellegetis 18. Proficit ergo noster intellectus ad intellegenda quae
credat, et fides proficit ad credenda quae intellegat; et eadem ipsa ut magis magisque
intellegantur, in ipso intellectu proficit mens. Sed hoc non fit propriis tamquam naturalibus viribus,
sed Deo adiuvante atque donante; sicut medicina fit, non natura, ut vitiatus oculus vim cernendi
recipiat. Qui ergo dicit Deo: Da mihi intellectum, ut discam mandata tua, non omnimodo expers
eius est, velut pecus; nec ita, quamvis homo, ut in eorum numero deputandus sit, qui ambulant in
vanitate mentis suae, obscurati intellegentia, alienati a via Dei 19. Nam si talis esset, nec hoc
diceret. Non autem parvi est intellectus, nosse a quo poscendus sit intellectus. Et cogitandum est
quanto sint altius intellegenda divina mandata; quando ad ea discenda sibi adhuc dari intellectum
petit, qui iam sic intellegit, et qui eloquia Dei se custodisse ante iam dixit.

Deus vel per seipsum vel ministerio Angelorum pias mentes illuminat.
4. Quod autem interpretati sunt nostri: Da mihi intellectum; brevius dixit graecus,
:
quia uno verbo complexus est: Da mihi intellectum, quod est
, quod latine uno verbo
dici non potest: tamquam si non posset latine dici, sana me; et diceretur, da mihi sanitatem, sicut
hic dictum est: Da mihi intellectum; aut, sanum me fac, sicut etiam hic dici potest, intellegentem
me fac. Quod quidem potuit et angelus facere; nam dixit Danieli: Veni intellectum dare tibi 20: et
hoc verbum est in graeco, quod etiam hic est,
; tamquam si diceret latinus,
sanitatem dare tibi, quod graecus dixisset, sanare te. Non enim circumloqueretur latinus interpres
dicendo, intellectum dare tibi: si quemadmodum dici potest a sanitate, sanare te; ita dici posset ab
intellectu, intellectuare te. Sed si potest hoc et angelus facere, quid est quod iste hoc a Deo sibi
poscit ut fiat? An quia Deus angelo iusserat ut faceret? Ita vero: nam Christus intellegitur hoc
iussisse angelo ut faceret, eo loco ubi ait Propheta: Et factum est, cum viderem ego Daniel visum,
et quaerebam intellectum, et ecce stetit in conspectu meo ut visus viri, et audivi vocem viri inter
Ubal, et vocavit, et dixit: Fac intellegere illum visionem 21: et ibi in graeco verbum hoc est quod et
hic, id est
. Deus itaque per seipsum, quia lux est, illuminat pias mentes, ut ea quae
divina dicuntur vel ostenduntur, intellegant 22. Sed si ad hoc ministro utitur angelo, potest quidem
aliquid agere angelus in mente hominis, ut capiat lucem Dei, et per hanc intellegat: sed ita dicitur
intellectum dare homini, et quasi, ut ita dicam, intellectuare hominem, quemadmodum quisquam
dicitur lucem dare domui, vel illuminare domum, cui fenestram facit; cum eam non sua luce
penetret et illustret, sed tantummodo aditum quo penetretur atque illustretur, aperiat. Sed nec sol
qui per fenestram illustrat domum, ipse creavit eamdem domum, aut hominem qui fenestram fecit
in domo, aut ipse illi iussit ut faceret, aut adiuvit ipse facientem, aut aliquid egit ut aperiretur qua
suum lumen infunderet: Deus autem et hominis mentem rationalem atque intellectualem fecit, qua
posset capere lumen eius; et angelum talem fecit, qui operari posset aliquid unde ad capiendum
lumen Dei mens adiuvaretur humana; et eamdem sic adiuvat mentem, ut angelicam recipiat
operationem; et eam sic illuminat de seipso, ut non solum illa quae a veritate monstrantur, sed
ipsam quoque proficiendo perspiciat veritatem. Sed quoniam res quidem necessarias, quantum
existimo, tamen prolixa disputatione tractavimus, dilatis sequentibus psalmi huius versibus,
sermonem istum isto fine claudamus.

163 IN EUMDEM PSALMUM 118
Sermo 19
1. [v 73.] Dominus Iesus in hoc psalmo per Prophetam, tamquam sibi, petivit intellectum dari a Deo
corpori suo quod est Ecclesia, ad Dei mandata discenda. Cum ipso enim vita corporis eius, hoc est
populi eius, abscondita est in Deo 1, et ipse in eodem corpore suo indigentiam patitur, et poscit
quod membris suis est necessarium. Manus tuae, inquit, fecerunt me, et plasmaverunt me; da mihi
intellectum, ut discam mandata tua. Quia tu, inquit, formasti, tu reforma; ut fiat in corpore Christi,
quod ait Apostolus: Reformamini in novitate sensus vestri 2.

Quae Deus promisit sperat Ecclesia, Christi corpus.

834

