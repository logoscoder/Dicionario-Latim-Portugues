praeveniet manus suas, vel manum suam Deo; quoniam planius hoc esset, quam quod nunc dictum
est, eius: et salva veritate fieri posset, quia in graeca lingua id pronomen
non solum eius,
sed etiam suam vel suas potest intellegi: suam ergo, si manum; suas autem, si manus. Nam quod
est in graeco,
, quod plures codices habent, et manum eius, et manum suam, potest
intellegi: quod vero rarum est in codicibus graecis,
, et manus eius, et manus suas
latine potest dici.

Christus iudex malos bonosque pro meritis remunerabit.
42. Hinc iam, velut decursis per prophetiam rebus omnibus, quas impletas esse iam cernimus,
hortatur ad laudem Christi, ac deinde praenuntiat futurum eius adventum. Regna terrae, cantate
Deo, psallite Domino; psallite Deo qui ascendit super coelum coelorum ad orientem: vel sicut
nonnulli codices habent: Qui ascendit super coelum coeli ad orientem. In his verbis ille non intellegit
Christum, qui eius resurrectionem ascensionemque non credit. Ad orientem vero quod addidit,
nonne etiam ipsum locum, quoniam in partibus orientis est ubi resurrexit et unde ascendit,
expressit? Ergo super coelum coeli sedet ad dexteram Patris. Hoc est quod dicit Apostolus: Ipse est
qui ascendit super omnes coelos 218. Quid enim coelorum restat post coelum coeli? Quos et coelos
coelorum possumus dicere, sicut vocavit firmamentum coelum; quod tamen coelum, etiam coelos
legimus, ubi scriptum est: Et aquae quae super coelos sunt, laudent nomen Domini 219. Et quoniam
inde venturus est ad iudicandos vivos et mortuos, attende quod sequitur: Ecce dabit vocem suam,
vocem virtutis. Ille qui sicut agnus coram tondente se fuit sine voce 220, ecce dabit vocem suam:
nec vocem infirmitatis, tamquam iudicandus; sed vocem virtutis, tamquam iudicaturus. Non enim
Deus occultus, sicut prius, et in hominum iudicio non aperiens os suum; sed Deus manifestus
veniet; Deus noster, et non silebit 221. Quid desperatis, infideles? quid irridetis? Quid dicit servus
malus: Tardat Dominus meus venire 222? Ecce dabit vocem suam, vocem virtutis.

Rerum omnium finis intendatur.
43. [v 35.] Date gloriam Deo: super Israel magnificentia eius. De quo dicit Apostolus: Super Israel
Dei 223. Non enim omnes qui ex Israel, hi sunt Israelitae 224; quoniam est et Israel secundum
carnem. Unde ait: Videte Israel secundum carnem 225. Non autem qui filii carnis, hi filii Dei; sed filii
promissionis deputantur in semine 226. Tunc ergo quando erit sine ulla malorum commixtione
populus eius, tamquam massa ventilabro emundata 227, tamquam Israel in quo dolus non est 228,
tunc eminentissima erit super Israel magnificentia eius et virtus eius in nubibus. Non enim solus
veniet ad iudicium, sed cum senioribus populi sui 229; quibus promisit quod sedebunt super sedes
iudicaturi 230, qui etiam angelos iudicabunt 231. Hae sunt nubes.
44. [v 36.] Denique ne aliud nubes intellegerentur, secutus adiunxit: Mirabilis Deus in sanctis suis,
Deus Israel. Tunc enim et nomen ipsum verissime ac plenissime implebitur Israel, quod est Videns
Deum; quoniam videbimus eum sicuti est 232. Ipse dabit virtutem et fortitudinem plebi suae
benedictus Deus: nunc fragili et infirmae. Habemus enim thesaurum istum in vasis fictilibus 233.
Tunc vero, etiam corporum gloriosissima commutatione, ipse dabit virtutem et fortitudinem plebi
suae. Seminatur enim hoc corpus in infirmitate; surget in virtute 234. Ipse ergo dabit virtutem quam
in sua carne praemisit, de qua dicit Apostolus: Virtutem resurrectionis eius 235. Fortitudinem autem,
qua inimica destruetur mors 236. Quoniam itaque prolixum, et ad intellegendum difficilem Psalmum
tandem aliquando, ipso adiuvante, finivimus. Benedictus Deus. Amen.

85

IN PSALMUM 68
ENARRATIO
Sermo 1

Membra Christi caritate compaginantur et subduntur Capiti suo.
1. Eo tempore in hoc saeculo exorti sumus et aggregati populo Dei, quo iam olus illud ex grano
sinapis tetendit brachia sua; quo iam fermentum illud, quod primo contemptibile fuit, fermentavit
tres mensuras 1, id est, totum orbem terrarum reparatum ex tribus filiis Noe 2: quoniam ab oriente

433

