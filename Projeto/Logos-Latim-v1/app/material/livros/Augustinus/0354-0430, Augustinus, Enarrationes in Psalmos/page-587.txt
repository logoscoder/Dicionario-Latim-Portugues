curantes a latronibus sauciatum; sed Dominus eum perduxit ad stabulum 57: quia ipsi sunt etiam
operantes in agro Dominico; nec tamen qui plantat est aliquid, aut qui rigat, sed qui incrementum
dat Deus 58. Ideo et ego ad Dominum clamavi; hoc est, Dominum ut salvus essem invocavi.
Quomodo autem invocarem, nisi crederem? quomodo crederem, nisi audirem? Sed ut audita
crederem, ipse me attraxit; quia in occulto a morte cordis non quilibet medici, sed ipse excitavit.
Nam multi audierunt; quia in omnem terram exiit sonus eorum, et in fines orbis terrae verba
eorum 59: sed non omnium est fides 60; et novit Dominus qui sunt eius 61. Ac per hoc, nec credere
potuissem, nisi me Dei misericordia praevenisset; et quia mortuos suscitat, et vocat ea quae non
sunt, tamquam quae sunt 62, me in occultis vocando, et suscitando, et trahendo, a tenebris
eduxisset, et ad lumen fidei perduxisset. Ideo sequitur: Et mane oratio mea praeveniet te. Iam
mane, posteaquam nox infidelitatis et tenebrae transierunt. Quod mane ut mihi esset, misericordia
quidem tua praevenit me: sed quia restat illa clarificatio, ubi illuminabuntur occulta tenebrarum, et
manifestabuntur cogitationes cordis, et laus erit unicuique a te 63; nunc in ista vita, in ista
peregrinatione, in hac luce fidei, quae in comparatione tenebrarum infidelium iam dies est, sed in
comparatione diei ubi videbimus facie ad faciem, adhuc nox est, adhuc oratio mea praeveniet te.
14. [v. 15.] Ut autem ista fervescat et exerceatur oratio, quod nobis quantum expediat, nullis, ut
opinor, verbis explicari potest; differtur bonum quod in aeternum dabitur, et mala transitura
crebrescunt. Ideo sequitur: Utquid, Domine, repulisti orationem meam? Hoc et in illis verbis dictum
est: Deus, Deus meus, respice in me; utquid me dereliquisti 64? Causa cognoscenda proposita est,
non tamquam sine causa hoc faceret Dei culpata sapientia: ita et hic: Utquid, Domine, repulisti
orationem meam? Huius tamen rei causa si diligenter advertatur, iam superius indicata est: ad hoc
enim oratio sanctorum dilatione tanti beneficii, et tribulationum adversitate quasi repellitur, ut
tamquam ignis flatu repercussus inflammetur ardentius.

Populum suum ad tempus deserit Deus, qui omnibus omnia erit in patria.
15. [vv. 16-19.) Exsequitur itaque breviter etiam tribulationes corporis Christi. Neque enim in solo
capite factae sunt, cum et Saulo dictum sit: Quid me persequeris 65? et ipse iam Paulus tamquam
electum membrum in eodem corpore positus dicat: Ut suppleam quae desunt pressurarum Christi
in carne mea 66. Utquid ergo Domine, repulisti orationem meam, avertis faciem tuam a me? Inops
sum ego, et in laboribus a iuventute mea; exaltatus autem humiliatus sum et confusus. In me
transierunt irae tuae, et terrores tui conturbaverunt me. Circumdederunt me sicut aqua tota die,
circumdederunt me simul. Longe fecisti a me amicum, et notos meos a miseria. Contigerunt et
contingunt omnia haec in membris corporis Christi. Et avertit Deus ab orantibus faciem, non
exaudiendo ad id quod volunt, quando sibi nesciunt non expedire quod petunt. Et inops est
Ecclesia, cum esurit et sitit peregrina, unde satietur in patria. Et in laboribus est a iuventute sua:
ipsum enim corpus Christi et in alio psalmo dicit: Saepe expugnaverunt me a iuventute mea 67. Et
ad hoc exaltantur etiam in saeculo isto quaedam membra eius, ut in eis sit maior humilitas. Et
super ipsum corpus, id est unitatem sanctorum atque fidelium, cui caput est Christus, transeunt
irae Dei; non autem manent: quia non de fideli, sed de infideli dictum est: Ira Dei manet super
eum 68. Et terrores Dei conturbant infirmitatem fidelium; quia omne quod accidere potest, etiamsi
non accidat, prudenter timetur. Et aliquando terrores ipsi ita conturbant animum cogitantis
circumpendentibus malis, ut sicut aqua undique circumfluere videantur, et simul circumdare
metuentem. Et quia Ecclesiae in hoc mundo peregrinanti ista non desunt, dum modo in his, modo in
illis membris eius usquequaque contingunt; ideo dixit, tota die, continuationem significans
temporis, donec finiatur hoc saeculum. Et saepe amici et noti periclitantes secundum saeculum,
sanctos formidine deserunt: de quibus dicit Apostolus: Omnes me reliquerunt; non illis imputetur 69.
Sed utquid haec omnia, nisi ut oratio huius sancti corporis mane, id est, post noctem infidelitatis in
luce fidei praeveniat Deum, donec veniat salus illa, in cuius nondum re, sed iam spe salvi facti
sumus, eamque cum patientia fideliter exspectamus 70? Ubi nec repellet Dominus orationem
nostram, quoniam tunc nihil erit petendum, sed quidquid recte petitum est, obtinendum: nec
faciem suam avertet a nobis, quoniam videbimus eum sicuti est 71: nec inopes erimus, quia copia
nostra ipse Deus erit omnia in omnius 72: nec laborabimus, quia nulla remanebit infirmitas: nec
exaltati humilabimur et conturbabimur, quia nulla ibi erit adversitas: nec iram Dei vel transeuntem
sustinebimus, quia in eius benignitate manente manebimus: nec terrores eius nos conturbabunt,
quia promissa reddita nos beabunt: nec territus longe fiet a nobis notus et amicus, ubi nullus erit
qui timeatur inimicus.

107 IN PSALMUM 88
587

