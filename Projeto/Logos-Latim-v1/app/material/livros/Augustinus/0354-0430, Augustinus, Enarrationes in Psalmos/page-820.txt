perfectus sine fine consistit. Nec de illis tamen ita dictum est, semper discentes, ut et post mortem
discere perseverent vana et infructuosa; cum talibus doctrinis successerint non studia, sed
supplicia sempiterna. Hic ergo exquiritur Dei lex, quamdiu in ea proficitur, et sciendo et diligendo;
ibi autem plenitudo eius manet ad fruendum, non remanet ad quaerendum. Sic etiam illud dictum
est: Quaerite faciem eius semper 13. Ubi semper, nisi hic? Non enim et ibi quaeremus Dei faciem,
ubi videbimus facie ad faciem 14. Aut si recte dicitur exquiri quod sine fastidio diligitur, et id agitur
ne amittatur; semper omnino sine fine quaeremus legem Dei, hoc est veritatem Dei: in hoc quippe
ipso dicitur psalmo: Et lex tua veritas. Quaeritur nunc, ut teneatur; tunc tenebitur, ne derelinquatur:
sicut de Spiritu Dei dictum est quod omnia scrutetur, etiam altitudines Dei 15; non utique ut quod
nescit inveniat, sed quia nihil relinquat omnino quod nesciat.

In duobus caritatis praeceptis tota Lex pendet et Prophetae.
4. [v 34.] Gratia itaque Dei nobis praecipue commendatur, quando sibi legem poni poscit a Domino,
qui utique iam legem secundum litteram noverat. Sed quia littera occidit, spiritus autem vivificat 16;
orat ut per Spiritum faciat quod per litteram sciebat; ne per scientiam mandati non observati etiam
praevaricationis ei crimen accedat. Quamquam etiam ut sciatur lex quomodo scienda est, id est, ut
intellegatur quid sibi velit, quare sit eis posita qui eam non erant servaturi, quid habeat utilitatis
etiam hoc ipsum quod lex subintravit, ut abundaret delictum 17, nemo comprehendit, nisi a Domino
acceperit intellectum: unde iste adiungit et dicit: Da mihi intellectum, et scrutabor legem tuam, et
custodiam illam in toto corde meo. Cum enim quisque legem scrutatus fuerit, et ad eius alta
pervenerit, in quibus tota pendet; profecto debet Deum diligere ex toto corde, ex tota anima, ex
tota mente; et proximum suum tamquam seipsum. In his enim duobus praeceptis tota Lex pendet
et Prophetae 18. Hoc videtur promisisse, cum dixit: Et custodiam illam in toto corde meo.
5. [v 35.] Sed quia et hoc minus valet viribus propriis, nisi adiuvetur ab illo qui iubet, ut faciat quod
iubet: Deduc me, inquit, in semita mandatorum tuorum, quia ipsam volui. Parum est mihi voluntas
mea, nisi in eo quod volui, me ipse deducas. Et certe ipsa est semita; hoc est via mandatorum Dei,
quam se, dilatato ab illo corde suo, cucurrisse iam dixerat. Quam propterea etiam semitam vocat,
quia angusta est via quae ducit ad vitam 19; et cum sit angusta, nisi dilatato corde non curritur.

Cultum Dei sincerum impedit avaritia, omnium malorum radix.
6. [v 36.] Sed quoniam adhuc proficit, adhuc currit; et ideo divinum auxilium quo deducatur inquirit,
quia neque volentis, neque currentis, sed miserentis est Dei 20; denique quia et ipsum velle Deus
operatur in nobis 21, praeparatur enim voluntas a Domino; sequitur et dicit: Inclina cor meum in
testimonia tua, et non in avaritiam. Quid est inclinatum cor ad aliquid habere, nisi hoc velle? Et
voluit ergo, et orat ut velit. Voluit, cum dicit: Deduc me in semita mandatorum tuorum, quia ipsam
volui: orat autem ut velit, cum dicit: Inclina cor meum in testimonia tua, et non in avaritiam. Hoc
itaque orat, ut in ipsa voluntate proficiat. Quae sunt autem Dei testimonia, nisi quibus sibi ipse
attestatur? Testimoniis enim aliquid probatur; ac per hoc iustificationes Dei et mandata Dei
testimoniis Dei probantur; et quidquid nobis persuadere vult Deus, suis testimoniis persuadet: in
quae iste petit inclinari cor suum, et non in avaritiam. Testimoniis quippe suis agit nobiscum Deus,
ut eum gratis colamus; quod impedit avaritia radix omnium malorum. Tali verbo graeco hic
appellat, a quo possit intellegi generalis avaritia, qua plus appetit quisque quam sat est:
enim latine plus est;
habitus est, ab eo quod est habere. Ergo a plus habendo appellata est
, quam latini interpretes in hoc loco nonnulli interpretati sunt emolumentum, quidam
vero utilitatem; sed melius qui avaritiam. Dicit autem Apostolus: Radix enim omnium malorum
avaritia est 22. Sed in graeco, unde in nostram linguam verba ipsa translata sunt, non legitur apud
Apostolum
, quod in loco isto psalmi huius; sed
, quo verbo significatur
amor pecuniae. Verum Apostolus intellegendus est isto nomine genus significasse per speciem, id
est, per amorem pecuniae universalem generalemque avaritiam, quae vere radix est malorum
omnium. Nam ipsi primi homines per serpentem decepti et deiecti non fuissent, nisi plus quam
acceperant habere, et plus quam facti fuerant esse voluissent. Hoc quippe ille promiserat dicens:
Eritis sicut dii 23. Ergo ista
subversi sunt. Plus enim volentes habere quam acceperant,
et quod acceperant amiserunt. Cuius vestigium veritatis quae ubique dispersa est, et in forensi iure
deprehensum est, quo institutum est ut plus petendo causa cadat: id est, ut qui plus petierit quam
ei debetur, et quod ei debebatur amittat. Omnis autem a nobis circumciditur avaritia, si gratis
colatur Deus. Ad quod sanctum Iob in agone tentationis ipse provocat inimicus, cum de illo dicit:
Numquid gratis colit Iob Deum? 24 Putabat enim Diabolus quod in Deo colendo vir iustus cor

820

