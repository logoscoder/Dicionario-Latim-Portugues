tibi vicit, vinceris. Nisi quia Dominus erat in nobis, dum insurgerent homines super nos, forsitan
vivos absorbuissent nos. Dum irasceretur furor ipsorum super nos: iam irascuntur, iam aperte
saeviunt: forsitan aqua demersisset nos. Aquam dicit populos peccatores; et videbimus qualem
aquam in consequentibus. Quicumque autem consensisset illis, aqua illum operuisset. Moreretur
enim morte Aegyptiorum, non transiret exemplo Israelitarum. Nostis enim, fratres, quia per aquam
populus Israelitarum transiit, et ipsa aqua populus Aegyptiorum coopertus est 16. Aqua, inquit,
demersisset nos.

Si iam exaltatum est Caput nostrum, quid timet corpus passiones.
7. [v 5.] Sed qualis est ista aqua? Torrens est, fluit cum impetu, sed transitura est. Torrentes enim
dicuntur fluvii qui repentinis imbribus crescunt: magnum habent impetum; quisquis incurrerit
trahitur, sed in quo Dominus non est; in quo autem Dominus est, transit torrentem anima ipsius.
Adhuc fluit torrens, sed iam transiit anima martyrum. Adhuc quamdiu saeculum hoc nascendo et
moriendo currit, torrens est: hinc persecutiones, de isto torrente. Hinc bibit ille primus caput
nostrum, de quo dictum est in psalmo: De torrente in via bibit 17. De torrente, aqua illa quae
significat populum persecutorem, inde bibit ille qui dixit discipulis: Potestis bibere calicem quem
ego bibiturus sum 18? De torrente in via bibit. Quid est, in via bibit? Transiens bibit, non haesit. In
via bibit; quia de illo forte dictum est: Et in via peccatorum non stetit 19. Transiens bibit. Et quid inde
dictum est? Propterea exaltabit caput 20. De torrente, inquit, in via bibit, propterea exaltabit caput.
Exaltatum est enim iam caput nostrum, quia de torrente in via bibit; passus est enim Dominus
noster. Si ergo iam exaltatum est caput nostrum, quid timet corpus torrentem? Sine dubio, quia
caput exaltatum est, et corpus dicet postea: Torrentem pertransiit anima nostra: fortasse
pertransiit anima nostra aquam sine substantia. Ecce qualem aquam dicebat: Forsitan aqua
demersisset nos. Quales autem aqua est sine substantia? Quid est, sine substantia?
8. Primo quid est: Forsitan pertransiit anima nostra? Quomodo potuerunt enim, Latini expresserunt
quod Graeci dicunt
. Sic enim graeca habent exemplaria,
; quia dubitantis verbum est,
expressum est quidem dubitationis verbo, quod est fortasse; sed non omnino hoc est. Possumus
illud verbo dicere minus quidem latine coniuncto, sed apto ad intellegentias vestras. Quod Punici
dicunt, iar, non lignum, sed quando dubitant; hoc Graeci,
, hoc Latini possunt vel solent dicere:
Putas, cum ita loquuntur: Putas, evasi hoc? Si ergo dicatur: Forsitan evasi, videtis quia non hoc
sonat: sed quod dixi: Putas, usitate dicitur; latine non ita dicitur. Et potui illud dicere, cum tracto
vobis; saepe enim et verba non latina dico, ut vos intellegatis. In Scriptura autem non potuit hoc
poni, quod latinum non esset; et deficiente latinitate, positum est pro eo, quod non hoc sonaret. Sic
tamen intellegite dici: Putas, pertransiit anima nostra aquam sine substantia? Et quare dicunt:
Putas? Quia magnitudo periculi vix facit credibile quod evasit. Magnam necem pertulerunt, in
magnis discriminibus fuerunt; omnino sic pressi sunt, ut pene vivi consentirent, ut pene vivi
absorberentur: iam ergo evadentes, iam securi, sed ipsius periculi magnitudinem recordantes:
Putas, inquiunt, pertransiit anima nostra aquam sine substantia?

Peccatoris lucra fallacia sunt.
9. Quae est aqua sine substantia, nisi aqua peccatorum sine substantia? Peccata enim non habent
substantiam: inopiam habent, non substantiam; egestatem habent, non substantiam. In ista aqua
sine substantia, perdidit ille minor filius totam substantiam suam. Nostis enim quia minor filius
peregrinatus est, et dixit patri: Da mihi portionem substantiae quae me contingit 21. Quid tibi vis?
Melius apud patrem servatur; tua est: dilapidare illam vis; proficisci vis longius. Da mihi; sed da
mihi. Dedit illi. Profectus in regionem longinquam vivens prodige cum meretricibus, perdidit totam
substantiam: egens remansit, porcos pavit; in egestate sua patris divitias recordatur. Nisi eum
egestas pulsasset, illam satietatem non desideraret. Considerent ergo omnes peccata sua, videant
si habent substantiam ipsa peccata. Propter quid irritavit Deum peccator 22? Si non vides peccatum
tuum antequam facias, vel iam cum fecisti considera. Dulcedo huius saeculi ad tempus fauces
indulcat; in magnam amaritudinem postea convertetur. Ecce peccasti, et lucrum fecisti: quid est,
quod fecisti lucrum? Ut lucrum faceres, Deum offendisti, ut augeres pecuniam, fides deminuta est,
et aurum crevit. Quid perdidisti, et quid acquisisti? Quod acquisisti, aurum vocatur, quod perdidisti,
fides vocatur: compara fidem auro; si venalis esset in nundinis fides, haberet pretium? Lucra tua
cogitas, damna tua non cogitas? De arca gaudes, de corde non plangis? Abundat nescio quid in
arca tua; sed vide quid imminutum sit in corde tuo. Cum aperueris arcam, invenies solidos qui non
erant: bene, quia gaudes esse ibi quod ibi non erat. Attende arcam cordis; erat ibi fides, et non est.
Si hac gaudes, quare hac non plangis? Plus perdidisti quam acquisisti. Vis videre quid perdideris?

887

