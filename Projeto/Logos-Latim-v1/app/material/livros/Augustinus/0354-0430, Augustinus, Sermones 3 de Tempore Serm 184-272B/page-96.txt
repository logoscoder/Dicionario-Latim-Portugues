Christus enim, Deus semper, homo ex tempore natus est. Ut homo de homine, apparuit homo
hominibus; fecit multa mirabilia, ut Deus in homine. Passus est multa mala, ut homo ab hominibus;
resurrexit post mortem, ut Deus in homine. Conversatus est in terra quadraginta diebus, ut homo
cum hominibus; ante oculos eorum ascendit in caelum, ut Deus in homine, sedet ad dexteram
Patris. Totum hoc credimus, non videmus; et iubemur amare Dominum Christum, quem non
videmus; et omnes clamamus, et dicimus: Amo Christum. Si fratrem quem vides non diligis, Deum
quem non vides quomodo diligere potes? 2 Amando oves, ostende amorem habere pastoris; nam et
ipsae oves membra sunt pastoris. Ut membra eius essent oves, ovis esse dignatus est; ut membra
eius essent oves, sicut ovis ad immolandum ductus est 3; ut membra eius essent oves, de illo
dictum est: Ecce agnus Dei, ecce qui tollit peccata mundi 4. Sed magna in isto agno fortitudo. Vis
nosse, quanta apparuit in isto agno fortitudo? Crucifixus est agnus, et victus est leo. Videte et
considerate, qua virtute Dominus Christus mundum regit, qui morte sua diabolum vicit.

Quando Dominus Petrum interrogabat, Ecclesiam interrogabat.
2. Amemus ergo illum, nihil nobis sit eo carius. Putatis ergo quia nos non interrogat Dominus?
Petrus solus meruit interrogari, et non nos? Quando illa lectio legitur, unusquisque Christianus
interrogatur in corde suo. Quando ergo audis Dominum dicentem: Petre amas me? speculum puta,
et attende ibi te. Nam quid aliud ipse Petrus quam figuram gerebat Ecclesiae? Dominus ergo
quando Petrum interrogabat, nos interrogabat, Ecclesiam interrogabat. Nam ut sciatis Petrum
figuram Ecclesiae portasse, locum illum Evangelii recolite: Tu es Petrus, et super hanc petram
aedificabo Ecclesiam meam; et portae inferorum non vincent eam; tibi dabo claves regni
caelorum 5. Unus homo accipit. Quae sint enim claves regni caelorum, ipse exposuit: Quae
ligaveritis in terra, erunt ligata et in caelo; et quae solveritis in terra, soluta erunt et in caelo 6. Si
uni Petro dictum est, solus hoc fecit Petrus; obiit, et abiit; quis ergo ligat, quis solvit? Audeo dicere,
claves istas habemus et nos. Et quid dicam? Quia nos ligamus, nos solvimus? Ligatis et vos, solvitis
et vos. Qui enim ligatur, a vestro consortio separatur; et cum a vestro consortio separatur, a vobis
ligatur; et quando reconciliatur, a vobis solvitur, quia et a vobis Deus pro illo rogatur.

Cum Christus commendat oves pastoribus, redigitur totus numerus pastorum
ad corpus unius pastoris.
3. Omnes enim Christum amamus, membra ipsius sumus; et cum ille commendat oves pastoribus,
redigitur totus numerus pastorum ad corpus unius pastoris. Nam ut noveritis omnem numerum
pastorum redigi ad unum corpus unius pastoris, certe pastor Petrus, plane pastor; pastor Paulus, ita
sane pastor; Ioannes pastor, Iacobus pastor, Andreas pastor, et ceteri Apostoli pastores. Omnes
sancti episcopi sunt certe pastores, ita plane. Et quomodo verum est: Et erit unus grex et unus
pastor 7? Porro si verum est: Erit unus grex et unus pastor, omnis innumerabilis pastorum numerus
ad corpus unius pastoris redigitur. Sed ibi estis et vos, membra ipsius estis. Ipsa membra
conculcabat, quando caput pro suis membris clamabat, Saulus ille ante persecutor, postea
praedicator, anhelans caedem, differens fidem. Una voce prostratus est totus eius impetus. Qua
voce? Saule, Saule, quid me persequeris? 8 Numquid Saulus vel lapidem posset mittere ad caelum,
ubi sedet Iesus? Esto fuerit Saulus in turba, quando Iesus pendebat in ligno. Esto dixerit et Saulus
cum turba: Crucifige, crucifige 9; et fuerit inter illos, qui caput agitabant insultando, et dicebant: Si
Filius Dei est, descendat de cruce. Sedenti in caelo quid faceret? quid noceret verbum? quid
noceret clamor? quid noceret lignum? quid noceret lancea? Nihil ei iam fieri poterat, et tamen
clamabat: Me persequeris. Quando clamabat: Me persequeris, membra sua nos esse indicabat.
Amore itaque Christi, quem amamus in vobis; amor Christi, quem vos quoque amatis in nobis, inter
temptationes, inter labores, inter sudores, inter sollicitudines, inter miserias, inter gemitus,
perducet nos, ubi nullus est labor, nulla miseria, nullus gemitus, nullum suspirium, nulla molestia,
nemo nascitur, nemo moritur, nemo timet iram potentis, haerendo vultui Omnipotentis.

80

SERMO 229/O

TRACTATUS DE SABBATO OCTAVARUM SANCTAE PASCHAE

Petrus Dei dono culpam suam salubriter flevit.
1. Audistis apostoli Petri Domino interrogante confessionem, cuius audieratis negationem ancilla
terrente. Dictum enim erat praesumenti: Negabis me 1; dictum est diligenti: Amas me? 2 Ut enim
titubaret apostolus Petrus, praesumpsit de viribus animi sui. Iam vero olim dixerat Psalmus: Qui

96

