14. Quod latus lancea percussum in terra sanguinem et aquam manavit; procul dubio sacramenta
sunt quibus formatur Ecclesia; tamquam Eva facta de latere dormientis Adam 38, qui erat forma
futuri.

Ioseph et Nicodemus sepelientes.
15. Quod Ioseph et Nicodemus eum sepeliunt 39; sicut nonnulli nomina interpretati sunt, Ioseph
interpretatur "Auctus"; Nicodemus autem, quia nomen est graecum, pluribus notum est quod ex
victoria et populo sit compositum; quia %niðkoû% victoria est, %dhðmoû% populus. Quis est ergo
moriendo auctus, nisi qui dixit: Granum tritici si non moriatur, solum remanet; si autem moriatur,
multiplicatur 40? Et quis etiam moriendo persecutorem populum vicit, nisi qui eos resurgendo
iudicabit?

39

SERMO 218/A

EX SERMONE DE PASSIONE DOMINI
IN COLLECTIONE BEDAE ET FLORI
FRAGMENTA

Quomodo non regnabit iustus, quando morte Dei quaesitus est impius?
1. Si enim cum inimici essemus, reconciliati sumus Deo per mortem Filii eius; multo magis
reconciliati, salvi erimus in vita ipsius 1. Ergo Christus pro impiis mortuus est. Et Christus Deus est.
Quomodo non regnabit inventus in vita Dei iustus, quando, ne periret, morte Dei quaesitus est
impius? In vita enim Dei salvi erimus, quia in vita nostra perieramus. Sed cum audimus et vitam Dei
et mortem Dei, discernamus quid, unde sit. Vitam quippe attulit nobis, mortem vero accepit a
nobis: nec tamen pro suo merito, sed pro nobis.

Per misericordiam Dei Gentes intrant in promissionibus patrum.
2. [3]. Rex ergo Iudaeorum Christus, sub cuius lene iugum 2 etiam Gentes missae sunt in salutem;
quia eis misericordia maiore concessum est. Hoc apertius ipse ostendit Apostolus, ubi ait: Dico
enim Christum fuisse ministrum circumcisionis propter veritatem Dei, ad confirmandas
promissiones Patrum; Gentes autem super misericordia glorificare Deum 3. Neque enim debitum
erat panem filiorum tollere, et mittere canibus 4, nisi canes humiliati ad colligendas micas, quas de
mensa dominorum cadere cernerent, per ipsam humilitatem exaltati atque homines facti, ad ipsam
mensam mererentur accedere.

In interiore homine agitur vetustas et novitas.
3. [5]. Neque enim, ut nonnulli putant, vetus homo corpus est, et novus homo anima; sed corpus,
exterior homo est; anima, interior. In interiore agitur haec vetustas et novitas. Cum enim Apostolus
diceret: Exuite vos veterem hominem, et induite novum; non hoc iubebat, ut corpus deponeretur,
sed ut vita in melius mutaretur. Hoc denique consequenter edocuit; nam volens quid dixerit
explanare: Quapropter, inquit, deponentes mendacium, loquimini veritatem unusquisque cum
proximo suo 5.

40

SERMO 218/B

DE PASSIONE DOMINI

Christus crucifixus infidelibus scandalum et stultitia, nobis autem Dei virtus et
sapientia.
1. Magnum et ineffabilem sacramentum Dominicae passionis sollemniter hodie celebramus; quod
quidem et aliis diebus nec ab altario, cui assistimus, nec ab ore nostro ac fronte discedit; ut quod
assidue corporis etiam sensibus ammonetur, semper corde teneatur. Verumtamen anniversaria ista

57

