scripsit, scripsit, neque infidelium suggestione mutavit 21: cui tanto ante praedictum erat in Psalmis:
Tituli inscriptionem ne corrumpas 22. Omnes gentes credunt in regem Iudaeorum: omnibus gentibus
regnat, sed tamen Rex Iudaeorum. Tantum valuit illa radix, ut insertum oleastrum in se possit ipsa
mutare, oleaster autem olivae nomen non possit auferre.

Vestes divisae.
8. Quod in quatuor partes divisa vestimenta eius milites abstulerunt
peragratura sacramenta eius significaverunt.

23

; per quatuor orbis partes

Inconsutilis tunica.
9. Quod unam tunicam inconsutilem desuper textam sortiti sunt, potius quam partiti 24; satis
demonstratum est sacramenta visibilia, quamvis et ipsa indumenta sint Christi, posse tamen
habere quoslibet haec, sive bonos, sive malos; sincerissimam vero fidem, quae per dilectionem
operatur 25 unitatis integritatem, (quia dilectio Dei diffusa est in cordibus nostris, per Spiritum
Sanctum qui datus est nobis 26), non pertinere ad quoslibet, sed occulta Dei gratia tamquam sorte
donari. Unde Simoni qui Baptismum habebat, et istam non habebat, a Petro dictum est: Non est tibi
sors, neque pars in ista fide 27.

Mater commendata Ioanni.
10. Quod in cruce cognitam matrem dilecto discipulo commendavit 28; congruenter tunc humanum
affectum, quando ut homo moriebatur, ostendit. Ista hora nondum venerat, quando aquam in
vinum conversurus eidem matri dixerat: Quid mihi et tibi est, mulier? Nondum venit hora mea 29.
Non enim de Maria sumpserat quod habebat in divinitate, sicut de Maria sumpserat quod pendebat
in cruce.

Acetum in spongia datum.
11. Quod dixit: Sitio; fidem quaerebat a suis: sed quia in propria venit, et sui eum non
receperunt 30; pro suavitate fidei, acetum perfidiae dederunt, et hoc in spongia. Vere spongiae
comparandi, non solidi, sed tumidi; non recto confessionis aditu aperti, sed insidiarum tortuosis
anfractibus cavernosi. Sane ille potus habebat et hyssopum 31, quae humilis herba radice fortissima
petrae dicitur inhaerere. Erant quippe in illo populo, quibus hoc facinus ad humiliandam poenitendo
animam post abiciendo servabatur. Noverat eos ipse, qui hyssopum cum aceto accipiebat. Nam et
pro eis oravit, sicut alius evangelista testatur, cum pendens in cruce dixit: Pater, ignosce illis, quia
nesciunt quid faciunt 32.

Mors, capite inclinato.
12. Quod ait: Perfectum est, et reddidit Spiritum 33; non necessitatem, sed potestatem suae mortis
ostendit, donec omnia quae pro illo prophetata erant perficerentur exspectans: quia et hoc
scriptum erat: Et in siti mea potaverunt me aceto 34: tamquam potestatem habens ponendi animam
suam, sicut et ipse testatus est 35. Et reddidit Spiritum per humilitatem, hoc est, capite inclinato;
recepturus eum per resurrectionem, capite sublevato. Istam mortem et capitis inclinationem
magnae potestatis fuisse, Iacob ille patriarcha in Iudae benedictione praenuntians: Ascendisti,
inquit, recumbens, dormisti sicut leo 36: per ascensionem mortem, per leonem significans
potestatem.

Crura latronibus, non Christo confracta.
13. Iamvero quod illis duobus crura confracta sunt, illi autem non, quia defunctus est; quare factum
sit, ipsum Evangelium declaravit. Oportebat enim ut isto etiam signo demonstraret in eius
praenuntiata prophetia commendatum esse Pascha Iudaeorum, ubi hoc praeceptum est, ut ovis
ossa non frangerent 37.

Sanguis et aqua e latere Christi.
56

