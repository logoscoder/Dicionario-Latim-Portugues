quo enim fremuerunt gentes, et populi meditati sunt inania adversus Dominum et adversus
Christum eius, quando ab eis fundebatur sanguis sanctorum et vastabatur Ecclesia, usque ad hoc
tempus et deinceps quotidie minuuntur. Nos autem adversus eorum opprobria et superbas
irrisiones fortissimos reddunt oracula Dei nostri, quae de hac quoque re videmus et gaudemus
impleri. Sic enim nos alloquitur per prophetam : Audite me, qui scitis iudicium, populus meus, in
quorum corde lex mea est: opprobrium hominum nolite metuere, et detractione eorum ne
superemini; nec quod nunc vos spernunt, magni duxeritis. Sicut enim vestimentum, ita per tempus
absumentur, et sicut lana a tinea comedentur: iustitia autem mea in aeternum manet 12. Legant
tamen haec nostra, si dignentur et cum ad nos contradictiones eorum pervenerint, quantum
Dominus adiuvat, respondebimus.
1 - Mt 8, 26.
2 - Soph 2, 11.
3 - VIRGILIO, Aen. 10, 630-632.
4 - Soph 2, 11.
5 - Ps 22, 28-29.
6 - Ps 22, 17-19.
7 - Ps 2, 1-2.
8 - Ps 2, 7-8.
9 - Ps 22, 28.
10 - Ps 9, 5-8.
11 - 1 Cor 1, 20-25.
12 - Isai 51,7-8.

6

