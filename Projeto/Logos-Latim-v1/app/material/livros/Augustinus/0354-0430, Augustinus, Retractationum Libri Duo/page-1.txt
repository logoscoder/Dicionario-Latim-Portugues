1 Prologo
1. È già da molto tempo che vado meditando e predisponendo un progetto alla cui realizzazione,
con l'aiuto del Signore, sto ponendo mano, quello, a mio avviso indilazionabile, di riconsiderare con
lo spirito di un giudice severo i miei modesti scritti - si tratti di libri, di lettere o di sermoni - e di
segnalare in essi con lo stilo, a mo' di un censore, ciò che suscita la mia riprovazione. Nessuno
certo, a meno che sia uno sprovveduto, oserà disapprovarmi per il fatto che disapprovo i miei
errori. Se però sostiene che non avrei dovuto lasciarmi andare ad affermazioni delle quali in seguito
ricredermi, dice il vero ed è sulla mia stessa linea. In tal caso non fa che disapprovare ciò che io
stesso disapprovo. Non avrebbe infatti senso questa mia disapprovazione se avessi detto quello che
era giusto dicessi.
2. Ognuno, comunque, è libero di accogliere il mio operato a suo beneplacito. Quanto a me è stato
bene che mi sia attenuto, anche in questa circostanza, alla raccomandazione dell'Apostolo: Se
giudicassimo noi stessi, non saremmo giudicati dal Signore ·1. Moltissimo timore mi incute anche
l'altro passo della Scrittura: Per il molto parlare non riuscirai ad evitare il peccato ·2. Con ciò non
intendo riferirmi alla vastità della mia produzione libraria o al molto che, pur se non da me
espressamente dettato in vista della pubblicazione, è stato trasferito dalla mia esposizione orale ad
opere scritte: occorre guardarsi dall'accusa di loquacità ogni qualvolta vien detto ciò che è
necessario dire, quale che sia il numero o l'ampiezza degli interventi. Mi incutono timore, però,
queste parole della Sacra Scrittura se considero che dalle mie svariate discussioni è indubbiamente
possibile ricavare molti tratti che, se non proprio falsi, potrebbero apparire o anche essere
dimostrati come superflui. Chi il Cristo non ha gettato nel terrore, fra i suoi fedeli, laddove dice: Nel
giorno del giudizio l'uomo renderà conto di ogni parola inutile che avrà pronunciato ·3? Di qui la
raccomandazione del suo apostolo Giacomo: Ognuno sia pronto nell'ascoltare, ma lento a parlare ·4;
e l'altra, quando, in un altro passo, così si esprime: Non fatevi maestri in molti, fratelli miei, ben
sapendo che più severo sarà il giudizio su di voi, poiché tutti manchiamo in molte cose. Se
qualcuno non manca nel parlare è un uomo perfetto ·5. Per quanto mi concerne non mi arrogo certo
tale perfezione, ora che sono vecchio. Ma ancor meno avrei potuto arrogarmela quando, ancor
giovane, incominciai a scrivere o a parlare alla gente e mi fu accordato un tale credito che, ogni
qualvolta ero presente nel momento in cui occorreva parlare in pubblico, assai raramente mi era
concesso di tacere e di ascoltare gli altri e di essere quindi pronto nell'ascoltare, ma lento a parlare.
Non mi resta dunque che autogiudicarmi alla presenza dell'unico Maestro ·6 al cui giudizio sui miei
errori vorrei tanto sottrarmi. Penso che si diano più maestri quando la pensano in modo diverso o
contrastante. Quando però il discorso di tutti è lo stesso·7, sono nella verità, e non si discostano
dall'insegnamento dell'unico vero Maestro. Non sbagliano quando espongono molti dei suoi
insegnamenti, ma quando ne aggiungono di propri·8. In questo modo cadono dalla loquacità nella
menzogna.
3. Sono stato ben lieto di produrre questo scritto al fine di consegnarlo nelle mani di persone alle
quali non potrei più sottrarre, in vista di una revisione, quanto già pubblicato. Non intendo neppure
tralasciare le opere da me composte durante il catecumenato, quando avevo già abbandonato le
prospettive terrene, ma mi sentivo ancora inorgoglito dalla pratica della letteratura profana.
Anch'esse vennero a conoscenza di trascrittori e lettori e possono essere lette con profitto, ove se
ne scusino alcune mende (o anche se non le si scusano, ma sempre a patto che non si aderisca ai
loro errori). Chiunque quindi leggerà codesti scritti, non mi imiti nell'errore, ma nella tensione verso
il meglio. Leggendo infatti quei miei modesti lavori nell'ordine in cui furono redatti, scoprirà forse in
che modo io abbia progredito mano mano che scrivevo ·9; e perché possa scoprirlo mi premurerò,
con questa mia opera, di metterlo al corrente di quell'ordine.

2 LIBER PRIMUS
I - CONTRA ACADEMICOS LIBRI TRES
1. 1. Cum ergo reliquissem vel quae adeptus fueram in cupiditatibus huius mundi vel quae adipisci
volebam, et me ad christianae vitae otium contulissem, nondum baptizatus Contra Academicos vel
De Academicis primum scripsi, ut argumenta eorum, quae multis ingerunt veri inveniendi
desperationem, et prohibent cuiquam rei assentiri, et omnino aliquid, tamquam manifestum
certumque sit approbare sapientem, cum eis omnia videantur obscura et incerta, ab animo meo,
quia et me movebant, quantis possem rationibus amoverem. Quod miserante atque adiuvante
Domino factum est.

1

