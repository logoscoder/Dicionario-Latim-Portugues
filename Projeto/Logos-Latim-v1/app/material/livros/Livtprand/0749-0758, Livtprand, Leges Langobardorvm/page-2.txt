et per divisionem decisae non sunt, in eo ordine deliberentur et maneant, sicut modo decrevimus, et in hoc
edictum a nobis facto statuere visi sumus. Que denique universa, superius a celsitudine nostra instituta, potoni
notario sacri nostri palatii conprehendenda et ordinanda precipimus.
1

INCIPIT DE ANNO QVINTO

EGO in dei omnipotentis nomine liutprand, excellentissimus rex gentis filicissimae ac catholicae deoque dilectae
langobardorum, reminiscor quoniam, sicut superius a nobis pagina legitur instituta, anno scilicet regni nostri
primo indictione undecima ea, quae nobis nostrisque iudicibus et reliquis langobardis fedelibus nostris ob dei
timore atque amore recta conparuerunt, in antico edicti corpore recto adicere curavimus moderamine. Nunc
iterum annuente dei omnipotentis misericordia diae calendarum martiarum, anno regni nostri deo propitio quinto,
indictione quinta decima, simili modo cum omnibus iudicibus nostris de partibus austriae et neustriae necnon et
de tusciae finibus seu ceteris nostris langobardis adhuc previdemus adaugere illa, que deo credimus placita esse,
ut in multis causis et locis proibeantur periuria, et causae quae a quibuscunque hominibus misericorditer
disponuntur, in peccati honus deinceps nequaquam procidant, et illut, quod forsitan antea videvatur obscuro,
nunc omnibus luce clarius enetiscat. Primum omnium de morgingab mulierum.
7. Si quis langobardus morgingab coniugi suae dare voluerit, quando eam sibi in coniugio sociaverit: ita
dicernimus, ut alia diae ante parentes et amicos suos ostendat per scriptum a testibus rovoratum et dicat: "Quia
ecce quod coniugi meae morgingab dedi" , ut in futuro pro hac causa periurio non percurrat. Ipsum autem
morgingap nolumus ut amplius sit, nisi quarta pars de eius substantia, qui ipsum morgingab fecit. Si quidem
minus voluerit dare de rebus suis, quam ipsa quarta portio sit, habeat in omnibus licentiam dandi quantum
voluerit; nam super ipsam quartam portionem dare nullatenus possit.
8. De testibus. Si qualiscumque causa inter conlibertus aut parentis convenerit aut acta fuerit, et homines boni
tres aut quattuor interfuerent, non reprovetur postea ipsa causa, nisi eorum testimonium ambe partis credant, qui
fuerent inter; pro cuius autem causa testis illi testimonium reddederent, ipse homo causatori suo per
sacramentum satisfaciat. Testis vero ipsi tales sint, quorum opinio in bonis precellat operibus, et quibus fides
amittitur, vel quibus princeps aut eius iudices credere possent. Et si forsitan rememorati testes veritatem ipsam
celare voluerent, tunc per sacramentum satisfaciant princepi aut a missom eius, ut ipsa veritas non obfuscetur. Si
quidem per wadia oblicatio facta fuerit, et intentio pro hoc fuerit excitata, in eo iudicio maneat, sicut in anteriori
edicto legitur, quod gloriosissimo rothari rex instituit.
9. De libertis. Si quis servum suum aut ancillam in manum regis dederit, et ipse princeps eos per manos
sacerdotis circa sacrum altarem liberos dimiserit, sic permaneant liberi, sicut illi qui fulcfreal thingati sunt. Et qui
mundium de ipsa libera a principe expetierit, sic eum habeat, sicut de fulcfreal muliere: nam amplius ei nulla
conditione debeat, neque ipsa neque filia eius. Et hoc statuimus, ut masculi qui de ipsa libera nati fuerent, absque
mundium sint, femine autem habeant mundium, sicut et mater earum, et ipse mundius non sit amplius quam
solidos tres.
10. Item de libertis. Si quis servum suum aut ancillam liberum dimiserit, et posuerit ei mundium, aut unum
solidum aut duo aut tres aut sex, tantum habeat mundium, quantum ei in cartola adfixerit. Et qui postea ex ipsa
liberta nati fuerent, sibe masculi sibe femine, non habeant amplius mundium nisi quantum et mater earum.
11. De servo fugace. Si servus dum in fuga est furtum fecerit, et ipsa fuga foris provincia exierit, sic exinde
procedat iudicium, sicut gloriose memorie rothari rex instituit. Et si ipse servus intra provincia dilataverit, tunc
dominus eius habeat spatium ad eum requirendum per minsis tres. Et si eum invenerit, aut non invenerit et causa
furti manefestata fuerit, quod isdem servus furtum ipsum fecissit, tunc dominus eius componat fortum ipsum,
sicut lex est. Et si forsitans manefestus non fuerit, et dominus eiusdem servi vetaverit, quod ipsum furtum non
fecissit servus eius, tunc per pugnam aut per sacramentum se defendat, si potuerit.
12. De puella quae intra etatem est. Si quis puella ante duodecim annos spunsaverit aut tolerit, tunc ille qui eam
tolit aut spunsavit, conponat, sicut edictum de raptum contenit: hoc est solidi nongenti, medietatem regi et
medietatem eidem infantole, et ipsa revertatur in casa et in pecuniam suam et sit quieta usque ad suprascriptum
tempus; postea autem elegat ipsa sibi, et nubat, cui voluerit. Si autem mundoald eius consentiens fuerit, aut
tradederit eam ante suprascriptos duodicem annos, conponat in sagro palatio solidos trecentos, et mundium eius
amittat, et sit ipsa cum rebus suis in mundio palatii. Pater autem aut frater potestatem habeant, cui aut in quali
etate voluerit, dandum aut spunsandum filiam aut sororem suam; quoniam ista licentia ideo dedimus, eo quod
credimus, quod pater filiam aut frater sororem suam doloso animo aut contra rationem cuiquam homini dare non
debeant.
2

