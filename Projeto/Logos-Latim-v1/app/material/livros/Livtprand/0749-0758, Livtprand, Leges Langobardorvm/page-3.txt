13. De occisione hominis liberi. Si quis langobardus ab alio hominem, quod deus avertat, interemtus fuerit, et
causa secundum legem ad conpositionem venerit, et ipse qui occisus fuerit, filium masculinum non reliquerit:
quamquam filias instituissimus heredis, sicut mascul√ªs, in omni substantia patris et matris, ipsam conpositionem
volumus ut accipiant propinqui parentis eiusdem qui occisus fuerit, illi qui per capput succedere potuerunt; quia
filiae eius, eo quod femineo sexu esse provatur, non possunt faidam ipsam levare. Ideo prospeximus, ut ipsam
conpositionem non recipiant, nisi ut diximus suprafati propinqui parentis; et si propinqui parentis non fuerint,
tunc medietatem de ipsa conpositione suscipiant filiae ipsius, si una aut plures fuerint, et medietatem curtis regia.
14. De sororibus, qualiter una alteri succedere debeant. Si sorores in casa patris remanserint, aut ad maritum
ambolaverint, succedant patri suo et matri suae in omni substantia eorum, sicut antea statuimus. Et si contegerit
una ex eisdem sororibus mori, tunc et quae in capillo remanserent, et quae ad maritum ambolaverint, in omni
portioni sororis suae defunctae, quamvis puella mortua fuerit, succedant. Parentis autem propinqui aut mundoald
earum tantum mundium earum suscipiant; nam de rebus eius aliut nihil percipiant. Si autem contegerit illa mori,
quae iam nupto tradita est, tunc ille ei succedat, qui eam per mundium suam fecit.
SI autem qualiscumque causae amodo emerserent de his capitulis, quae nunc excellentia nostra statuit, a presenti
diae kalendarum martiarum, hoc est quintadecima indictione et anno regni nostri in dei nomine quinto, volumus
ut sic terminentur, sicut celsitudo nostra cum iudicibus et reliquis langobardis decrevit, ut supra leguntur. Quae
vero antea de talibus capitulis provenerunt, et iam finitae aut statutae sunt, sic permaneant, sicut prius
cognuscuntur esse decisae.
Explicit de anno quinto

3

