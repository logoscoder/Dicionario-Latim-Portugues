tantum ex sua auctoritatem ad ariolum aut ariola ambolaverit, similiter ad aliqua responsa accipienda, tunc
dominus eorum venundare eos deveat foris provincia. Et si neglexerit dominus eorum hoc facere, suprascriptae
poenae subiaceat.
85. Si quis iudex aut sculdahis atque saltarius vel deganus de loco, ubi arioli aut ariolas fuerit, neglexerit amodo
in tres mensis eos exquirere et invenire, et per alios homines inventi fuerent, tunc conponat unusquisque de
locum suum mediaetatem pretii sui, sicut supra legitur. Et si manefestatum fuerit, quod sciat iudex aut sculdahis
vel saltarius aut deganus, ubi ipsi arioli aut ariolas sunt, et eos non condemnaverit aut premium tolerit, aut quasi
causa piaetatis vel pro qualicumque genio absolserit: tunc integro wirgild suo in sagro palatio conponat. Nam si
per iudicem inquisiti aut inventi fuerent sine noditia sculdahis, tunc habeat ipse iudex potestatem foris provincia
eos vindendum et praetium sibi tollendum atque habendum; nam si per sculdahis inventi fuerent, mediaetatem de
ipso praetio tollat iudex et mediaetatem sculdahis. Et si deganus aut saltarius ipsos ariol没s aut ariolas vel
suprascript没s sagrilec没s invenerit et sculdahis suo menefestaverit, tunc tertiam partem ipse saltarius aut deganus
de ipso pretio, per quem inventi fuerent, habeat sibi, et duas partis tollat ipse sculdahis. Et ita prospeximus, ut
unusquis iudex et sculdahis faciat mittere preconem, ut qui usque modo ipsa nec dicenda opera egerunt, sive
masculus sive femina, ut amodo non fiat; et si amodo non fecerent, non vadant venales. Nam si post ipsum
preconem in talibus malis operibus inventi fuerent, poenae suprascriptae subeaceant. Et ita volumus atque
precepimus ut unusquisque sculdahis et saltarius atque deganus iurare debeat iudici suo ad sancta dei evangelia,
quod in ista causa nullum neclictum ponant; quia iu stum est, ut dum in nostra causa neclictum ponere non
presument nec nobis celare, qui contra nos agent aut consiliant: quantum magis non debent neclictum in dei
causa ponere, quae plus est, ad inquirendum.
86. Si quis cavallum alienum in damnum suum invenerit, et iuxta anteriore edictum ad clausura minaverit, et
illam rationem fecerit quam edictus anterior cernit, sic exinde procedat iudicium, sicut gloriosae memoriae
rothari rex instituit. Nam si amplius aliquid in ipso cavallo facere presumpserit, quam edictus anterior contenit, si
ipse cavallus nihil mali passus fuerit, conponat pro ipsa inlecita presumptione, iuxta qualis ipse cavallus fuerit,
medietatem praetii, quantum ipse cavallus adpretiatus fuerit a, et ipsum cavallum sanum restituat dominum eius.
Nam si ipse cavallus mortuus aut lesus fuerit, sic conponat, sicut in anteriore edictum legitur, et insuper pro ipsa
inlecita presumptione conponat ut supra.
87. Si quis cum servus aut aldione vel cum pertenentem alieno de qualiscumque re convenerit sine noditia
domini eius, quae in anteriore edicto non contenetur, et provatum fuerit, quod res domini sui naufragassit, tunc
reddat ipsam rem, qui eam suscepit, absque praetio domino eius, ita ut satisfaciat per sagramentum, quod
amplius exinde non tolissit. Postea dominus eius faciat de servo aut de aldione suo, quod illi placuerit.
88. De servis fugacibus, quia iam antea capitulum istum adfiximus, sed non est specialiter dictum, in quali
spatium dominus eius eum perquirere debeat, ut iustitiam faciat, qui eum conpellat: modo vero ita prospeximus,
ut si fuerit in beneventum aut in spoliti, habeat spacium dominus eius in mensis tres. Quod si fuerit intra tuscia,
habeat spatium in mensis duo; et si fuerit ista parte alpe, habeat spatium perquirendum in mense uno, et faciat
iustitiam, qui eum de servo suo conpellat.
89. Si quis coniogi suae metam dare voluerit, ita nobis iustum esse conparuit, ut ille, qui est iudex, debeat dare, si
voluerit, in solidos quadringentos, amplius non, minus quomodo convenerit; et reliqui novilis homenis debeant
dare in solidos trecentos, amplius non; et si quiscumque alter homo minus voluerit, quomodo convenerit. Et ipsa
meta sub aestimatione fiat data et adpretiata, ut nullo tempore exinde intentionis aut causationis procedat.
90. Si quis res alienas, casas aut terras, aut pecunia aut familias malo ordine possederit, et per legem et iustitiam
et per iudicium exinde convictus et expulsus fuerit aliud exinde non conponat, nisi retro tempus reddat frugis et
laboris sub sagramento, ab illo diae, quod exinde conpellatio facta et manefestata est.
91. De scrivis hoc prospeximus, ut qui cartolas scribent, sive ad legem langobardorum, quoniam apertissima et
pene omnibus nota est, sive ad romanorum, non aliter faciat, nisi quomodo in ipsis legibus contenetur; nam
contra legem langobardorum aut romanorum non scribant. Quod si non sciunt, interrogent alteros, et si non
potuerent ipsas legis pleniter scire, non scribant ipsas cartolas. Et qui aliter facere presumpserit, conponat wirgild
suum; excepto si aliquid inter conlibert没s convenerit: ut si quiscumque de lege sua subdiscendere voluerit et
pactionis aut convenentias inter se fecerent, et ambe partis consenserent, isto non inpotetur contra legem, quia
ambe partis volontariae faciunt: et illi, qui talares cartolas scribent, culpavelis non inveniantur esse. Nam quod ad
hereditandum pertinet, per legem scribant. Et quia de cartola falsa in anteriore edictum adfixum est, sic
permaneat.
14

