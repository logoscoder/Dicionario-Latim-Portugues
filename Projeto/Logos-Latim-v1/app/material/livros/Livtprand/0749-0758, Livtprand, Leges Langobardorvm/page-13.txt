79. De eo homine, qui cavallo in mercato conparare voluerit, ut ante duos aut tres homines eum emere deveat,
nam non segrete; et si aliquis postea ipsum cavallum cognoverit, habeat testimonia, in cuius presentia conparavit,
et ei postea furti calomnia non fiat. Et si ad ipsos testes non credederit, qui furtum querit, firment ipsi testes per
sagramentum, excepto si tales homenis fuerent, quibus rex aut iudex sine sagramento credere possit. Et si
homenis non habuerit, in quorum presentia conparavit, nisi simpliciter dixerit: "Quod conparavi de franco aut
nescio de qualem hominem", conponat ipsum cavallum pro furtum.
80. De furonibus. Ut unusquisque iudex in civitatem suam faciat carcirem sub terra; et cum inventus fuerit,
ipsum furtum conponat, et conpraehindat eum et mittat in ipso carcire ad annos duo vel tres, et postea dimittat
eum sanum. Et si talis persona fuerit, ut non habeat, unde ipsum furtum conponere, debeat eum dare in manus il
lius, cui ipsum furtum fecit, et ipse de eo faciat quod voluerit. Et si postea iterum ipse in furto tentus fuerit,
decalvit eum, et cedat per disciplinam, sicut devit furonem, et ponat ei signum in fronte et faciae. Et si nec sic
emendare voluerit, et post ipsas districtiones in furtum tentus fuerit, vindat eum foris provincia, et habeat sibi
iudex praetium ipsius; verumtamen ut provata causa sit, et non eum sine vera provatione deveat vindere.
81. Si quis homo cavallum perdederit aut aliam qualemcumque rem, vadat ad iudicem, qui in loco positus est,
ubi furtum factum fuerit, et dicat ei omnia, qualiter ei contegit. Et si iudex neclectum fecerit ad inquirendum
ipsum furtum, conponat de proprio suo furtum ipsum. Et si dixerit, quod nullum neclictum fecissit, preveat
sacramentum, quod neclictum ad inquirendum non fecissit, nisi quod invenire non potuissit, et sit apsolutus.
Quod si iurare ausus non fuerit, conponat ut supra ipsum furtum de proprio suo.
82. Si quis carrum et boves in silva sua invenerit, et lignamen superposito aut cum qualemcumque rem honerato,
et ipsos boves aut carro conprehindere et ad propriam suam duxerit, non sit culpavelis pro eo, quod in rebus suis
invenit.
83. De omnibus iudicibus, quando in exercito ambolare necessitas fuerit, non dimittant alios homenis, nisi
tantummodo qui unum cavallo habent, hoc est homines sex, et tollant ad saumas suas ipsos cavallos sex; et de
minimis hominibus, qui nec casas nec terras suas habent, dimittant homenis decem: et ipsi homenis ad ipsum
iudicem faciant per ebdomata una operas tres, usque dum ipse iudex de exercito revertitur. Sculdahis vero
dimittat homenis tres, qui cavallûs habent, ut tollant ad saumas suas cavallos tres; et de minoribus hominibus
dimittant homenis quinque, qui faciant ei operas, dum ipse reversus fuerit, sicut ad iudicem dixemus, per
ebdomata una operas tres. Saltarius quidem tollat cavallo uno, et de minoribus, qui ei operas faciat, tollat homine
uno, et faciat ei operas, sicut supra legitur. Et si amplius iudex vel sculdahis aut saltarius dimittere presumpserit
homines sine regis permisso aut iussione, qui in exercito ambolare devit, conponat wirgild suo in sagro palatio.
HAEC omnia superius conpraehinsa, quae antea per iudicium finita et statuta sunt, et terminum positum est, sic
maneant, sicut antea sunt statuta; quae autem modo emerserent, sic terminentur, sicut nunc in presenti paginam
adfiximus.
Explicit [de] anno XIV
8

INCIPIT DE ANNO QVINTODECIMO

IAM ENIM [...] vicibus illa in antico edicti corpore aucmentare previdemus, quae credimus deo et bonis
hominibus placita esse: modo quidem una cum nostris iudicibus et reliquis langobardis fidelibus nostris, diae
kalendarum martiarum, anno deo protegente regni nostri quinto decimo, indictione decima, iterum pro
quietudine paupe rum et omnium langobardorum fidelium nostrorum tranquillitatem prospeximus in edicti
corpore illa adiungere, unde antea erat incerta definitio, quoniam alii volebant per usum, alii per arbitrium
iudicare. Sed melius nunc est, ut ille inponatur terminus, unde nostri subiecti non fatigentur; et qualiter omnium
unus fuit una nobiscum consensus, ita amodo et in futuro deveat permanere. Primum omnium statuere
previdemus pro christianae et catholicae legis defensione, quatinus nullus a fide christi oberrare presumat, sed
firmiter in ea permanentis deum possemus habere defensorem atque propitium.
84. Si quis timori dei immemor ad ariolûs aut ad ariolas pro aruspiciis aut qualibuscumque responsis ab ipsis
accipiendis ambolaverit, conponat in sagro palatio medietatem pretii sui, sicut adpretiatus fuerit, tamquam si eum
aliquis occisissit, et insuper agat penitentiam secundum canonum instituta. Simili modo et qui ad arbore, quam
rustici sanctivum vocant, atque ad fontanas adoraverit, aut sagrilegium vel incantationis fecerit, similiter
mediaetatem pretii sui conponat in sagro palatio. Et si quicumque, sciens ariolum aut ariolam, non eos
manefestaverit, aut illos celaverit, qui ad ipsos vadent, et non manefestaverit, supra scriptae poene subiaceat. Qui
autem servum suum aut ancillam ad ipsos ariolûs aut ariolas transmiserit ad aliqua responsa ab eis recipienda, et
provatum fuerit, suprascripta poenam conponat. Si vero servus aut ancilla sine volontate dominorum suorum, et
13

