licentiam habeat facere, sicut supra legitur. Quia credimus secundum deum esse, ut dum serv没s, qui bene
serviunt, meliorat没s vidimus et remunerat没s a dominis suis, quam illos qui recte non serviunt: quantu magis
debent fieri recta causa, ut homo filium suum meliorare et remunerare possit, qui ei melius servierit.
114. Si puella sine volontate parentum absconse ad maritum ambolaverit, et ei meta nec data nec promissa fuerit,
et contegerit, ut maritus ipse antea moriatur, quam mundium de eam faciat, contenta sit ipsa mulier, nec possit
postea metam querere ad heredibus eius, qui defunctus est, pro eo quod neclegenter sine voluntatem parentum
suorum ad maritum ambolavit, nec fuit, qui iustitiam eius exquirere.
115. Si quis possederit qualiscumque rem movilem aut immovilem per cartolam falsam, et adprovatum fuerit,
quod per ipso monimen falsum rem ipsam possederit, non eum defendat possessio sua, hoc est triginta annorum,
nec excludat illum, cuius res legibus fuit, sed amittat ipsa rem, quam per cartola falsa possederat; sic tamen, ut
diximus, si provatum fuerit; et ille ipsa rem recipiat, cui antea per lege pertenere debuerat.
116. Siquis commutaverit terram. arvam aut pratum vel silvam, et inibi laboraverit et aedificium fecerit, aut
clausura aut vinea posuerit, et postea surrexerit tertius ho mo, qui ipsum locum suum faciat, et eum ille, qui
dedit, defendere non potuerit, recipiat res suas, quem dedit, et insuper ille qui dedit et menime potuit defendere,
ipsum damnum ei restituat, quantum adpretiatus fuerit, quod ibidem postea laboravit vel edificavit; sed et de
conparationem statuimus, sicut et de commutatione. Hoc autem de his causis dicimus, unde cartolam
commutationis aut vinditionis homenis inter se non faciunt: nam unde cartolam faciunt et ostenduntur, sic deveat
esse, in ipsa cartolam legitur.
Explicit de anno XVII
11

INCIPIT DE ANNO NONODECIMO

SUPERSTITIOSAE et vanae contentiones assidue nostram inpulsare clementiam non cessant. Et dum ad
resecandas intentiones inproborum noster intenderet animus: quicquid nostris iudicibus vel reliquis langobardis
recta conparuerunt, sicut etiam [...] vicibus a nobis alia statuta sunt, ita et nunc in presenti nonodecimo anno
regni nostri die kalendarum martiarum indictione quartadecima decidere et confirmare in huius edicti pagina
previdimus; ut si amodo de his capitulis, que subter adnexa sunt, aliqua intentio excreverit, sicut statuimus, ita
finiantur ac determinentur.
117. Si infans ante decem et octo annos, quod nos instituimus, ut sit legetima etas, spunsalia facere voluerit aut
sibi muliere copolaverit, habeat potestatem et metam facere, et morgingab dare iuxta edicti tinore, et
oblicationem facere et fideiussore ponere, et carta, si voluerit, pro causa ista scribere: et qui fideiussoris exteterit
aut scriva, qui pro causa ista cartam scripserit, nulla exinde habeat damnationem. Quia nos ideo usque ad illam
etatem perduximus causam de infantibus, ut ipsi res suas non deveant naufragare aut disperdere. Nam pro ista
coniunctionem, quam deus precepit, absolvimus ut fiat.
118. Recolimus enim, quod statuimus cum nostris iudicibus, ut qui hominem liberum occiserit, omnem
substantiam suam amittat. Modo vero dum repetirent singuli homenis, cui forte aliquam duritiam detenebant,
quod parentis eius, qui in lectulum suum mortuos fuerat, per veninum occisissit, et dum per pugnam ipsam
causam, sicut antiqua fuerat consuitudo, querere disponebat: gravis causa esse nobis conparuit, ut sub uno scuto
per pugnam omnem substantiam suam homo amitterit. Ideoque statuere previdemus, ut si amodo talis causa
emerserent, quis ille mortem parentis sui querere per pugnam voluerit, quod eum per veninum occisissit,
observata ea, quae in anteriorem edicto scripsemus, ut per evangelia firmit, quod non asto animo causam ipsam
querat, nisi quod certa ei sit suspectio: potestatem habeat querere per pugnam, sicut antea fuit consuitudo. Et si
ferita enerit, cui crimen ipsum inmettitur aut ad camphionem ipsius, quem conductum habuit, non amittat
omnem substantiam suam, sed conponat eum secundum qualitatem personae, sicut antea fuit lex conponendum.
Quia incerti sumus de iudicio dei, et multos audivimus per pugnam sine iustitia cau sam suam perdere; sed
propter consuitutinem gentis nostrae langobardorum legem ipsam vetare non possumus.
119. Si quis filiam suam aut sororem sponsare voluerit, habeat potestatem, cui voluerit, libero tamen hominem,
sicut anterior contenit edictus. Nam poste没s eam sponsaverit, non habeat potestatem alteri homini eam ad
maritum dandi ante bienni tempus. Et si dare cuilevit presumpserit aut ipsa spunsalia inrumpere voluerit,
conponat sponso ipsius, sicut inter se poena posuerunt, qualiter in anteriorem edicto legitur pagina; insuper in
palatium regis conponat wirgild suum. Et ille, qui eam tollere presumpserit, conponat similiter in palatio wirgild
suum; si vero sine volontatem patris aut fratris eam tollere presumpserit, qui iam alteri est disponsata, conponat
sponso eius dubbla metam, sicut edictus anterior contenit; in palatium regis conponat wirgild suum. Pater vero
aut frater, qui in tali causa non consenserunt, sint soluti. Puella vero ipsa, qui suam volontatem hoc facere
18

