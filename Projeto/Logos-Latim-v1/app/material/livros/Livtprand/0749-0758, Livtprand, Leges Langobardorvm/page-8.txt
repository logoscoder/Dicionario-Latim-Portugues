ei debeat fideiussorem aut de illa civitate, unde ipse est, qui wadia dedit, aut de illa unde ipse est qui suscepit. Et
si menime ita inventi fuerint, tunc suscipere debeat ipse, qui wadia accepit, fideiussorem hominem liberum,
quem conlibertus eius cognitum habet, et dicit ei: "Quod ego scio quia ei credere potes"; et homo ille, qui wadia
dedit, damnum non patiatur.
39. Si quis alii homini wadia dederit pro quacumque causa, et fideiussorem posuerit, et postea ad ipsum
fideiussorem antesteterit, aut pignus de manu tulerit, et probatum fuerit, vigenti, conponat solidos.
40. Si quis alii homini wadia dederit et fideiussorem posuerit, et ipse fideiussor eum pigneraverit, et pignera ipsa
ad creditorem eius dederit, et postea ei ipse, cuius pignera fuerit, per virtutem tulerit, conponat ipsa pignera in
actogild.
41. Si quis alium ante constitutum pigneraverit, et probatum fuerit, quod ante constitutum pignerasset, conponat
ipsum pignum in actogild.
42. Si quis iudex aut actor puplicus in qualicumque civitatem aut locum inter homenis, qui aliquam discordiam
habent, trewas tulerit, et unus ex ipsis hominibus, inter quos ipsas trewas tulta sunt, eas ruperit, medietatem de
ipsas trewas conponat in puplico, et medietatem illi cuius causa est. Et ipsas trewas non sint minus quam solidi
ducenti; qui autem amplius forsitan pro maioribus causis ponere voluerit, sit ei licentiam.
43. De donatione. Si quis alio homini qualiscumque rem donaverit et launigild su sceperit, et postea defendere
minime potuerit, tunc aliam talem rem, qualem donavit, qualis in illa diae invenitur esse, reddat cui donavit, et
amplius non calomnietur. Et si de conludio pulsatus fuerit, satisfaciat ad evangelia, quod nullum conludium cum
alio homine de ipsa causa factum habeat, et sit solutus de culpa; sic tamen ut suprascriptam rem consimilem
reddat cui donavit.
44. De servo fugace et advena homine, si in alia iudiciaria inventus fuerit, tunc deganus aut saltarius, qui in loco
est, conprehendere debeat et ad sculdahis suum perducat, et ipse sculdahis eum iudici suo consignet. Et ipse
iudex potestatem habeat eum inquirendum, unde ipse est: et si inventus fuerit, quod servus sit aut fur, mox
mandet ad iudicem aut ad dominum eius, unde ipse fuerit, et habeat pro presura de ipso servo per caput solidos
duos. Si autem post inquisitam causam ipse homo qui conprehensus aut inquisitus fuerit liber aparuerit, nulla sit
culpa ei, qui eum presit aut inquisivit. Si vero deganus aut saltarius hoc facere distulerit, conponat solidos IV,
medietatem sculdahis suo, et medietatem cuius causa est. Et si sculdahis neclectum posuerit, conponat solidos
VIII, medietatem iudici suo et medietatem cuius causa est. Si vero iudex ad eum inquirendum vel mandatum
faciendum, unde ipse homo est, distulerit, conponat in palatio solidos XII. Et si ille iudex, cui mandatum venerit,
neclectum fecerit ad ipsum hominem recollegendum, aut arimanno suo mandatum faciendum: "Quia in tali loco
homo tuus conprehensus est", et hoc neclexerit, conponat in palatio solidos XII. Et sit spatio de ipso mandato
faciendo in istis partibus in uno mense; trans alpes vero, in partibus tusciae, in menses duo.
45. Si quis astalaria alterius capelaverit, conponat ei cuius astalaria fuerit, solidos VI.
46. Si quis fossatum in terra alterius fecerit et suam non potuerit probare, conponat ei cuius terra est, solidos VI.
47. Si quis sepe in terra alterius miserit et suam probare non potuerit, conponat ei cuius terra est, solidos VI.
48. Si quis liberum hominem foris provincia vindederit, conponat wirigild eius, tamquam si eum occidisset.
49. Si quis servum alienum foris provincia vindederit, et provatum fuerit, in quadruplum eum conponat, sicut
adpretiata fuerit ipsa persona.
50. De servo in sagramento misso. Si quis servum alienum sine voluntate domini sui in sacramentum miserit, aut
manum in caldaria mittere fecerit, conponat domino eius solidos XX.
51. Si quis servum alienum in manu regis dederit et provatum fuerit, quod non suo servo dedisset, conponat regi
qui pro tempore fuerit, solidos C; et ipse servus revertatur ad proprium dominum suum, et sit servus sicut antea
fuit. Et insuper, qui eum in manu regis dedit, conponat domino eius solidos viginti.
52. Si quis servum alienum sine volontatem domini sui liberum dimiserit aut per se aut qualitercumque, excepto
per manum regis, et provatum fuerit quod servum alienum libertasset, tunc ipse servus revertatur ad proprium
dominum suum, et sit servus sicut antea fuit; et ille qui eum inlicite libertavit, conponat domino eius solidos
viginti.

8

