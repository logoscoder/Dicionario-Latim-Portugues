sicut anterior edictus contenit, patre sequantur, et talem legem habeant cum patrono suo, qualem et pater eorum
habuit.
127. Si quis romanus homo mulierem langobardam tolerit, et mundium ex ea fecerit, et post eius decessum ad
alium ambolaverit maritum sine volontatem heredum prioris mariti, faida et anagrip non requiratur. quia posteûs
romanum maritum se copolavit, et ipse ex ea mundio fecit, romana effecta est, et filii, qui de eo matrimonio
nascuntur, secundum legem patris romani fiunt et legem patris vivunt; ideo faida et anagrip menime conponere
devit, qui eam postea tolit, sicut nec de alia romana.
128. In anteriore edicto nostri capitula adfixemus, ut si wadiam suam solvendam quispiam liber homo tres
fideiussoris habuerit, liberûs homines, et ipse, qui wadiam suscepit, reddere neclexerit, sic conponat sicut ille,
qui non habuerit fideiussores paratûs. Modo vero, dum pravûs homines cognovissimus talis fidiussores velle
statuere, qui nihil habuerent, nisi solumodo personam suam, ut per eos iustitiam suam creditûr ipse invenire
menime possit, statuimus, ut talis esse deveant fidiussoris ipsi, ut, si amplius non habuerent, quomodo eum
pignerare possint, quam ipsa oblicatio sit, vel tantum habeant, quantum, ut diximus, ipse oblicatio est, unde
fideiussores intervenire debeant. Nam si minus habuerent, non sit culpavelis ille, qui eum recepere noluerit, nec
ipse qui dare devit, possit se excusare a culpam dicendo, quod fideiussores paratûs habuissit; quia inpossebilem
est, ut talis fidiussoris homo recepiat, qui non habent, etsi amplius non, vel quantum ipsum devitum fuerit, quod
tollere locum pigneris possit. Et si de presenti habuerit, unde dare talis fidiussoris, qui recipiendi sunt, ecce bene:
si autem ipsa ora non habuerit, sit spacium de ipsam wadiam tres dies sine culpam, et postea debeat dare talis
fidiussores, qui habeant unde persolvant, quod devitor dare debuit; si vero amplius dilataverit ad fideiussoris
dandum, sicut antea statuimus, sic conponat.
129. Intervenientem vanissimam et superstitiosa vel cupida soasionem et perversionem apparuit modo in his
temporibus, quia inlecita nobis vel cunctis nostris iudicibus coniunctio esse paruit, quoniam adulte et iam mature
aetate femine copolabant sibe puerolûs parvolûs et intra etatem legetimam et dicebant, quod vir eius legetimus
esse deverit, cum adhuc se cum ipsa miscere menime valerit. Nunc itaque statuere previdimus, ut nulla amodo
femina hoc facere presumat, nisi si pater aut avus pueri cum legetimûs parentis puelle hoc facere previderit. Nam
si puer post mortem patris aut avi sui intra etatem remanserit, et ei se qualiscumque femina, antequam ipse puer
terciodecimo anno conpleat, copolare presumpserit, dicendo quod legitimus maritus eius esse debeat, inrita sit
ipsa coniunctio, et separentur ab invicem. Femina vero ipsa revertatur vacua cum obproprium suum et non
habeat potestatem alio viro se copolare, dum ipse puerolus ad aetatem suprascripta pervenerit. Siquidem ipsa
inpleta etatem puer ipse sibi eam oxorem habere voluerit, habeat licentiam, et si eam noluerit, tollat sibi oxorem
aliam, qualem voluerit aut potuerit. Illa vero, si ad alium maritum ambolaverit, et ipse puerolus eam habere
noluerit, non ei possit vir suus, qui eam tollit, pleniter metfio dare, sicut ad aliam puellam, sed tantumodo
mediaetatem, sicut ad viduam mulierem. Qui verum puerum ipsum soaserit, sibe parentis eius sint, sibe
extraneus homo, conponat solidûs centum, medietatem regi et medietatem ad ipsum puerolum.
Explicit de anno XIX
12

INCIPIT DE ANNO VICESIMO PRIMO

130. Si quis dixerit coniugi suae malam licentiam dandum: "Quia vade, cumgumbe cum talem hominem", aut si
dixerit ad hominem: "Veni et fac cum mulierem meam carnis comixtionem", et talem malum factum fuerit et
causam provatam, quod per ipsum maritum factum sit: ita statuimus, ut illa mulier, qui hoc malum fecerit et
consenserit, moriatur secundum anteriorem edicto, quia talem causam nec facere debuit nec celare. Quia si vir
eius cum ancillam suam aut cum alia femina adulterassit, mulier ipsa ad palatium et ad iudicis habuit
proclamare: ideo tacere hoc nequaquam debuit, quando ei primo fuerat dictum. Propterea, ut diximus, moriatur
secundum anteriorem edicti pagina. Ille autem vir eius, qui ei tam malam licentiam dedit aut alteri homeni dixit
et auctoritatem tribuit in mulierem suam talem malum perpetrandum, conponat ad parentis ipsius mulieris suae,
tamquam si in scandalum occisa fuissit, quia et ipsa ex peccatis in scandalum cocurrere visa est, quando ad hoc
malum penitrandum accessit; quia in maiorem scandalum currere non potuit, quando se ad mortem traxit. Ideo,
ut premisemus, conponat wirigild eius, sicut supra statuimus. Et res eiusdem mulieris, si filiûs habuerit, ipsi
habeant; et si filiûs non habuerit, revertatur ad parentis ipsius mulieris; eo quod credimus, quod talem malum
ideo querat miser homo facere, ut ipsam mulierem perdat et res eius habeat. Ille autem homo, qui ipsam
mulierem alienam adulteraverit, quamquam cum viri eius consilium, fiat traditus in manus ad parentis ipsius
mulieris, nam non in manu viri sui, qui talem malum consensit vel consilium inlecitum dedit. Item de causam
istam, quae supra premisemus, si consilium aut licentiam data fuerit ad mulierem, et ipsa non consenserit et
manefestaverit causam ipsam, et ipsam operam malam facta non fuerit: tunc ipse vir eius, qui ei talem licentiam
20

