6

INCIPIT DE ANNO TERTIODECIMO

EGO liutprand in christi nomine rex gentis langobardorum, anno regni mei tertio decimo, diae kalendarum
martiarum indictione octaba: dum rememorassem, quod venientis homenis nostri in presentia nostra adduxerunt
causas inter se altercantes, quae nec per usum fuimus certi ad terminandum, nec in edicti corpore ante insertae:
proinde providimus eas usque ad diem supra scriptum kalendarum martiarum suspendere, dum usque nostri ad
nos coniungerent iudecis, et una cum ipsis certum ibi terminum deberemus inponere, unde postea nulla essit
intentio. Sicut et factum est, et subter leguntur capitula. Primum omnium:
65. De eo qui filiam in capillo in casa habuerit, et filium non reliquerit legetimum, ut de rebus suis amplius per
nullum titulum cuiquam per donationem aut pro anima sua facere possit, nisi partis duas; tertia vero relinquat
filiae suae, sicut iam gloriose memorie rothari rex instituit. Quia qui thinx facit, et postea filiam nascitur, in
tertiam partem ipsum thinx rumpit secundum anteriorem edictum, et si duas aut amplius, in mediaetate: ideo nos,
dum in ipso edicto legitur de thinx quod est donatio, nobis conparit, quod per nullam donationem nec per
launegild possit filiam suam de ipsam tertiam portionem substantiae suae exherede facere, et si duas aut amplius
fuerent, de medietatem.
66. De liberum hominem, qui oxorem de servo aut de haldione suo vivente ipso marito tolerit, et fili√ªs aut filias
exinde nati fuerent, nullatinus ei heredis succedant, sed nec libertatem suam habeant, nec per nullum genio eis de
rebus suis aliquit facere possit: quia in dubium venit causam ipsam, cuius filius aut filias sit, quando ambo
vivent, et dominus et servus, qui ante habuit et qui postea tulit.
67. Si quis alii cautionem fecerit, et non ei obligaverit de rebus suis, nisi dixerit in ipsa cautionem: "in
quibuscumque rebus ipsius invenire potuerit"; et postea vindederit alii homini de rebus suis, habeat ipse, qui eas
emit. Nam si obligatae fuerit nominativae, non eas possit vindere, dum ipsam cautionem non sanaverit. Et qui
cautionem facere voluerit, aut nominatibae oblicet de rebus suis, qualiter inter eos convenerit, aut faciat in ipsa
cautionem de tantis rebus, quantum in illa diae solidi ipsi fuerint.
68. De aldionibus, qui de persona sua aldiones sunt, si aliqua conpellatio facta fuerit, patronus eius eum
defendat, aut per sagramentum aut per pugnam, qualis causa fuerit.
69. Si aldius cuiuscumque in casa alterius nesciente domino suo fuerit, cum inven tus fuerit, sic debeat dare
homo ipse, qui eum habuerit, operas quomodo et de servo.
Explicit de anno XIII
7

INCIPIT DE ANNO QVARTODECIMO

IAM quidem septies in antico edicti corpore aliqua praevidemus aucmentare capitula, quae nobis et nostris
iudicibus atque fidelibus secundum deum recta conpararuerunt. Nunc quidem, eo quod multae causae ad
definiendum incognitae erant, quia alii per consuitutinem, alii per arbitrium iudicare estimabant, ita previdemus,
ut nullus error esse deberet, sed omnibus manifesta clariscere lex. Ideoque haec statuimus adnotare capitula,
anno scilicet regni nostri deo largiente quartodecimo, diae kalendarum martiarum, indictione nona. Quin etiam et
iudicis atque fedelis nostri de partibus austriae et neustriae nobiscum adfuerunt, et haec omnia inter se conlocuti
sunt, et nobis renuntiantes, nobiscum pariter statuerunt atque difinierunt; et cum presentaliter fuissent capitula
ista relicta, omnibus placuerunt, et preventes adsensum statuerunt nobiscum, ut nihilominus per ordinem
scriberentur.
70. Si inter fratres per quadraginta annos possessio fuerit de rebus seu de casis vel de terris, quae indivisa sunt,
vel per parentes, qui per quadraginta annos possedit, qualiter presumit dicere per sagramentum ad sancta dei
evangelia: "Quod habeo aut de patre aut de fratre, aut qualis parens fuerit, quod ipsas res suas factas habuit aut
per donatione aut commutatione aut conparatione aut de extimatione, aut quomodo praesumpserit dicere aut
firmare"; leceat eum postea ipsas res habere et possedere. Alias vero res, quae divisae fuerunt inter fratres aut
nepotes, vel ubi mensura tracta est, sortes stantes adaequentur. Nam ubi per quadraginta annos mensura menime
ambolavit et causa provatam fuerit, quod iure quieto possedissit, sicut superius legitur, per sagramentum finiatur;
excepto si communiter aliquid possedent.
71. Si quis alio asto conpellaverit de pugna, quod solet fieri per pravas personas, preveat sagramentum ipse, qui
conpellat solus, et dicat iuratus, quia non asto animo eum per pugna faticare querat, nisi quod certam habeat
suspitione, sive de furto fuerit, sive de incendio, aut unde ipsa conpellatio agitur. Et si hoc iuraverit, postea vadat
exinde pugna; si autem menime iurare praesumpserit, non fiat ipsa causa per pugna iudicata aut finita.
11

