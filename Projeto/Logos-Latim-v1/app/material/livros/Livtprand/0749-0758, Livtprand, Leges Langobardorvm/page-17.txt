conludium heredis instituere. Hoc autem ideo statuere previdemus, ut omnes homo, qui vult, accipiat oxorem
legetimam, nam non inlecitas contraat nuptias. Si autem fratres non sunt, et parentis propinqui fuerent, qui
potuerunt legetime ad hereditatem venire, et usque modo tacuerunt, taceant et inantea, et nullam habeant contra
eos, qui possident per triginta annos, fagundiam loquendi, dicendo, quod exherede esse debeant; nisi quod per
triginta annos possederunt, possedeant.
106. Si quis aldiana alienam aut suam ad oxorem tollere voluerit, faciat eam wirdibora, sicut edictus contenit de
ancillam. Nam qui sine ipsa ordinatione eam quasi oxo rem habuerit, filii, qui ex ea nati fuerent, non sint
legetimi, sed naturalis.
107. Si plures homenis cartolam convenentiae inter se fecerent, et poena posuerint, et postea unus, duos aut tres
vel amplius se de ipsa convenentiam subtraere voluerent aut poena rupperent, unusquisque per caput conponat
ipsa poena, quam posuerunt, in integrum. Quia omnes unianimiter consenserunt, et nullus eos imperavit talis
causam facere, ideo per caput conponat, qui ruperunt ipsa poena, sicut per caput volontariae consenserunt.
108. Si quis fideiussorem aut devitorem suum pigneraverit, et ipsum pignum recollegere neglexerit, et eum per
duodicem dies dimiserit, tunc ille qui pignum ipsum aput se habit, si servus aut ancilla est, costodiat eum, ut ei
fuga non faciat, et faciat sibi eum operas facere sicut suum proprium servum aut ancillam. Et super habeat
licentiam repignerare usque in secundam vicem, ut sint ipsa pignera in dubblo, quantum devitum ipse est. Et si
per triginta dies pignera ipsa debitor aut fideiussor recollegere neglexerent, si in neustria aut in austria fuerent,
amittat ipsa pignera, et non habeant facundiam requirendum. Si vero in tusciae partibus fuerit, habeat spatium in
dies sexaginta; nam si super sexagenta dies fuerit, similiter amittat pignera ipsa; insuper potestatem habeat, qui
pigneravit, causam suam per legem agere et procurare.
109. Si quis permissum habuerit de devitorem aut fideiussorem suum, ut per bove aut cavallûs domitûs pignerare
possit, et pigneraverit, et intra duodicem noctis pignera sua devitor aut fideiussor recollegere neglexerit,
potestatem habeat, eas menare sicut et suas proprias, et governare: et si mortui fuerit, non requirantur. Nam si
pulsatus fuerit, quod iniquo animo plus quam suam animalia minassit, satisfaciat ei solus ad evangelia. Si vero
per XXX dies ista parte alpe aut per sexaginta dies illa parte alpis dilataverent et non recollexerent: sicut superius
de servo aut ancillam statuimus, ita et de cavallûs vel boves, aurum vel argentum, vestimenta, aeramenta,
ferramenta aut animalia minuta vel quolevit pignus fuerit, esse cinsimus.
110. Si quis servum alienum aut ancillam locu pigneris tenuit, et furtum aut humicidium, vel quolevit malum
facerit, non repotetur proprio domino, nisi ei, qui eum tenuit: quia, posteus eum pro devitum suum
conpraehindit, sic custodire devit, ut aliquo malo facere non possit. Si vero ancillam fuerit, et cum eam ipse, qui
pigneravit, aut servus eius adulteraverit ante prefinitum constitutum, quod superius posuimus de triginta et LX
dies: conponat adulterium ipsum dominum eius, cuius fuerit ancilla; post constitutum vero XXX vel LX dierum
spatium sit in potestatem eius, qui pigneravit, si ipse, cuius fuerit, recollegere neglexerit.
111. Si quis servum aut aldionem alterius per conludium conpraehindere presumpserit, dicendo quod super
furtum suum conpraesissit aut tacito in curtem suam noctis tempore invenissit, et conludius ipse apparuerit et
certa fuerit veritas adprovata: conponat ipse, qui eum adpraehindere per talem ingenio presumpserit, ei, cuius
fuerit servus aut aldius, quantum ipse conponere debuit, si absque conludium aut fraudem eum presissit, id est
furtum ipsum, quod querebat, in actogild et pro inlecita presumptionem solidos XL; et si furtum non repetierit,
nisi de tacito in curtem suam conpraehinsum dixerit, conponat solidos XL, si ipse conludius apparuerit.
112. De puella unde iam antea diximus, ut in duodecimo anno legetima sit ad maritandum, sic modo statuimus,
ut non intrantem ipso duodecimo anno, sed expleto, sic sit legetimam ad maritandum. Ideo nunc hoc dicimus,
quia multe intentionis de causam istam cognovimus; et apparit nobis, quod inmatura causa sid ante expletûs
duodecim annos.
113. Si quis langobardus voluerit in filios suos sibi bene servientibus aliquit largiri, habeat licentiam in hoc
modo, ut si fuerent duo filii, tertiam partem substantiae suae possit meliorare eum, qui ei bene et secundum deo
obediens fuerit et servierit. Et si tres fuerent, habeat licentiam, quartam partem meliorare, quem voluerit; et si
fuerent quattuor filii, tribuat quintam partem; et si fuerent quinque filii, sextam partem; et si fuerent sex,
septimam; et si amplius fuerent, per hoc nomiro percurrat, ut semper, qui pater est, vicorem habeat, qualiter ei
filii sui recte, ut diximus, oboediant et deserviant; et si toti ei bene servierent, habeant aequalitatem substantiae
patris. Quod si forsitans quiscumque secundam aut tertiam mulierem duxerit, et habuerit filiûs et de anteriorem
conioge et de sequentem, non habeat potestatem illos posteriores, quorum mater vivit, meliorem facere, dum ipsa
advixerit, nec dicat aliquis, quod per ipsa mulierem talis soasio facta fuissit: defuncta autem mulierem, pater
17

