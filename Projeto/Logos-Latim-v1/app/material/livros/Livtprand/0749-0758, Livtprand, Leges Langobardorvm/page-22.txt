mortuos est, quia non fuit animal, sed sensum rationalem habuit, sicut homo debit habere, prospicere debuit in
qualem locum se ponere ad standum, aut qualem pondus super se habebat. Ideo repotit sibi duas partis pretii de
conpositionem suam, et tertiam partem, quantum ipse secundum edicti tinorem adpretiatus fuerit, conponat ille,
qui ipsam aquam incaute auriebat, et dit eam filiis aut ad propinqui parentis, qui ei heredis exhistunt, et sit
causam finita absque omnem faida vel dolus, quia nolendum factum est. Ille autem, cuius ipse poteum fuit,
nullam habeat calomnia, quia ei si calomniam ingerimus, postea nullus permittit de poteo suo aqua levare, et
quia omnes homenis poteûs habere non possunt, reliquis, qui sunt pauperis, moriuntur siti, et etiam iterantes
necessitatem patiuntur.
137. Item perlatum est nobis, quod quidam homo praestetissit iumentum suum alteri homeni ad victuram, et
pollenus indomitus secutus fuissit ipsam matrem suam. Dum autem per viam ambolarit ille, qui eam ad sovecto
acceperat, contegit, ut infantis in quodam vico stantis ipse pollenus de calcem percussit unum ex ipsis, et
mortuos est. Dum autem parentis eius requirirent mortem ipsius infantuli, et nobis retulissit: ita prospeximus
cum nostris iudicibus, ut duas partis precii, qualiter ipse infans valuerit, conponat ille, cuius pollenus fuit, tertia
conponat ille, cui ipsum iumentum prestitum fuerat. Nam nos scimus, quia in anteriore edicto legitur: "si
cavallus cum calcem damnum fecerit, dominus eius conponat ipsum damnum": sed quia iste caballus prestitum
fuit, et ipse, qui eum suscepit in prestitum, rationalem homo fuit et potuit dicere, si neclictum non habuissit, ad
ipsum infantem, ut se custodiret, ut hoc malum non preveniret. Ideoque pro ipsa neclegentiam eius diximus, ut
tertiam partem pretii conponat.
138. Hoc autem rei veritas pervenit ad nos, quod quidam homo diabolum instigantem dixissit ad servum
alienum: "Veni et occide dominum tuum, et ego tibi facere habeo bonitatem, quam volueris". Ille autem puer,
suasus ab ipso, intravit in causam ipsam malam, et hisdem, qui eum suaserat, in tantam malitiam perductus est,
ut aetiam presentaliter dicerit eidem puero: "Feri ipsum dominum tuum", et ipse ei pro peccatis feritam fecit, et
iterum dixit ei: "Feri eum adhuc, nam si non eum feriveris, ego te ferire habeo". Ipse autem puer conversus fecit
eidem domino suo alteram feritam, et mortuos est. Dum autem requisitio de mortem eius et de conpositionem
fierit, volebat aliquis dicere, quod tantum deverit conponere his, qui ipsum puerum suasit et in sui presentiam
ipsum hominem ferire dixit, quantum edictus anterior contenit de consilio mortis. Sed nobis et nostri iudicibus
hoc nullo modo placuit, quoniam consilium mortis in occulte fiet concinatum, et aliquotiens perficitur, et
aliquotiens non perficitur: nam hoc humicidium presentaliter factum est, et nos non dicemus esse consilium,
quando homo alteri homini verbotinus et presentaliter ostenderit et dicat: "Feri hominem istum". Ideoque, qui
talem malum comiserit, et si provatum fuerit, non conponat consilium mortis, sed conponat, sicut nûs nostro
tempore in edictum adfiximus, et perdat omnem substantiam suam et medietatem exinde accipiant heredis
defuncti et mediaetatem curtis regia; excepto illa antiqua conpositionem heredis ipsius, qui occisus est, inantea
tollat, sicut in edicto nostro tempore, ut dixemus, est adfixum.
Explicit de anno XXI
13

INCIPIT DE ANNO VICESIMO SECVNDO

PAUCA quidem capitula, que nuper exorta sunt et antea minime in edicto adfixa esse reperiebantur, et erat
iudicibus nostris dubium ad iudicandum, prospeximus nunc in ipso edicti corpore adnotare et iungere; hoc est
diae kalendarum martiarum ego in dei nomine liutprand rex gentis langobardorum, anno deo propitio regni nostri
vicesimo secundo indictione secunda. 139. Si aldius cuiuscumque aldiam alienam tulerit, aut servus ancilla, et
antequam de ipso coniugio aliquam convenentia domini eorum inter se faciant, contegerit, ut quispiam miser
homo ipsam aldiam aut ancilla, qui est uxor alterius, fornicatus fuerit, ita previdimus, ut, ei de ipsa culpa debeat
subiacaere ille, qui hoc malum perpetraverit, cuius uxorem adulteravit; nam dominus eiusdem mulieris tantum
mundium de ea suscipiat, si aldia fuerit, sicut lex est; et si fuerit ancilla, accipiat exinde pretium aut vegariam,
sicut convenerit. Hoc autem ideo prospeximus de uxore de servo vel aldione, quia si de libero hominem
quispiam miser homo mulierem adulterat, ad maritum eius conponit, ut etiam non habeat eam mundiatam, nam
non ad parentes.
140. Si quis homo liber habuerit servum vel ancillam, aldium aut aldiam coniucatûs, et insticantem inimicum
humani generis cum ipsa ancilla, que servus eius maritum habit, aut cum aldia, qui cum aldione eius copulata est,
adulterium perpetraverit: ita statuimus, ut perdat ipsum servum aut aldionem, cuius uxorem adulteravit, et ipsa
mulier insimul, ut vadant liberi et absoluti fulfrealis, tamquam si thingati fuissint, ubi voluerint; quia non est
placitum deo, et quilevit homo cum uxore aliena debeat fornicari. Tamen de ipsa libertatem dicimus, quia non
possunt sic sine vera absolutione veri liberi esse, nisi sicut edictus contenit, aut per thinx, aut circa altare, sicut

22

