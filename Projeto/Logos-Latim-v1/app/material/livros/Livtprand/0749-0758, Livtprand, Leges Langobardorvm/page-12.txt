72. Si quis liber homo ad liberum hominem consilium dederit periurare, aut casa alterius incendere, ubi homo
cum rebus suis inhabitat, aut mulierem alienam vel puella tollere vel rapere, et causa provata fuerit, conponat pro
ipso inlecito consilio, quod contra rationem ministravit, solidos centum: ita sane, ut inter ista capitula, quae
diximus, unde conpositio datur per ipsum qui ipsum malum agit, solidos nongentos, ipse consiliator conponat
solidos centum; et unde conpositio fiet de solidos trecentos, con siliator conponat solidos quinquaginta, et si
minus de trecentos solidos fuerit ipsa conpositio, consiliator conponat solidos XL, minus non; mediaetatem ex
omnibus susprascriptis capitulis in palatio regis, et mediaetatem cuius causa fuerit. Et si ipse de quo dicitur, quod
suprascripta mala consiliassit, vetare voluerit, quod talem consilium non dedissit, preveat sagramentum cum
legetimis sagramentalibus suis, iuxta qualis causa fuerit, et sit absolutus; nam per pugna non fatigetur. Nam si rei
veritas manifestata fuerit, conponat ut sopra.
73. De donatione quae sine launigild aut sine thingatione facta est, menime stare deveat. Quiate sic specialiter in
edictum non fuit institutum, tamen usque modo sic est iudicatum: ideo pro errore tollendum hoc scribere in edicti
paginam iussimus. Et qui fuerit propinquus parens, ipse succidat, et si ille supraestis fuerit, qui ipsam
donationem sine launigild dedit, possit eam a se recollegere. Excepto si in ecclesiam aut in loca sanctorum aut in
exeneodochio pro anima sua aliquit quiscumque donaverit, stabile deveat permanere, quia in loga sanctorum aut
in exeneodochio nec thinx nec launigild inpedire devit, eo quod pro anima factum est.
74. Si infans, dum intra aetate est, res suas cum fratribus aut cum parentibus suis di videre voluerit, aut si ipsi
cum ipso infante dividere voluerit, faciat iudici noditiam; et ipse iudex faciat venire parentis ipsius, et una cum
ipsis aut per se ipsum aut per missum suum, bonam personam deum timentem, res ipsas dividant; sic tamen, ut
omni tempore sortis stare debeant, et adequatio percurrat.
75. Si infans, dum intra aetatem est, causam habuerit cum qualecumque hominem, similiter faciat iudex parentis
ipsius propinquos venire, et accedat aput locum cum ipsis parentibus, et deliberit causam ipsam per iustitiam, et
faciat noditiam, in quorum presentiam causam ipsam deliberaverit, et iudicatum suum emittat, ut ipse, qui
causam suam quaerit, non perdat iustitiam suam pro eo, quod ipse infans intra aetate esse vedetur. Iudex autem,
quomodo ordinaverit, aut qualiter fecerit causam in his capitulis de eo, qui intra aetate est, habeat retribotorem
deum omnipotentem, sive in bono sive in malo. Et missus ille, quem iudex direxerit pro diffiniendum causis,
quae supra precipimus, si in aliqua parte cor suum in fraude declinaverit, aut fecerit ea, quae oportuna non sunt,
ut ipse infans damnum habeat, quae intra aetate est, et non fecerit aequalitatem et provatum fuerit, quod fraudem
fecissit aut conludium contra ipsum infantem statuissit, de proprio suo restaurit, quod fraudolenter divisit. Hoc
ideo proinde dicimus, ut infans ille, qui causam suam nescit legitime procurare, damnum non habeat.
76. De religiosa femina, quae vestem et habitum sancte religionis in se suscepit, si contegerit ex peccato, ut
adulterium volontariae comittat, qui ipsa sanctemonialem feminam adulteraverit, conponat solidos CC; quia de
secularibus feminis edictus conte netur, ut conponatur pro adulterium sol. C, et nos prospeximus veram esse
iustitiam, ut in dei omnipotentis causam et sancte eius genetricis mariae, cuius vestem suscipiunt, duplicentur.
De pecunia autem eiusdem religiosae feminae, quae, quod absit, volontariae adulterium penetraverit, sic fiat,
sicut iam antea de religiosis feminis statuimus, quae se marito copolaverit.
77. Si duo fratres, aut si pater et filius thingati fuerent, si unus ex ipsis sine filiis, filiabus mortuos fuerit, curtis
regia ei succedat. Ideo autem hoc scripsimus, quia etsi adfictum in edictum propriae non fuit, tamen omnes
iudices et fidelis nostri sic dixerunt, quod cawerfeda antiqua usque nunc sic fuissit.
78. De possessione. Qui aliquit de puplico habitet per sexagenta annos quietos possedit, leceat eum inantea sine
aliqua molestatione habere et possedere. Hoc autem ideo statuimus, quia possessio aliorum hominum secundum
langobardorum legem in triginta annos finitur; causas quidem regalis, unde conpositio expectatur, dublicatas
statuit decessor noster rothari rex conponere: propterea nobis rectum cum nostris iudicibus conparuit esse, ut et
in ista causa de possessione duplicentur ipsi anni, ut fiant LX. Et si aut iudex aut actor noster ipsum, qui
possessionem talem habit, pulsaverit, quod ipsam rem iniuste possedissit aut invasissit, et non sint conpleti
sexaginta anni: tunc ille, cuius possessio est, dicat iuratus ad sancta evangelia aut de se aut de patre aut de avio,
quod ipsam rem per principem, qualem ausus fuerit nominare, ipse aut parentis ipsius per sexaginta annos
possedissit, nec eam per legem dimittere deveat, et sit postea securus. Et si hoc facere ausus non fuerit, aut forte
gastaldius aut actor provare potuerit, conpleti sexaginta anni possessio ipsa non sit, et veritas apparuerit, quod de
puplico fuissit: aut ostendat preceptum aut amittat ipsam rem, si sexaginta anni in ipsa possessione non fuerit
conpleti. Et si forsitans aliquis de servo aut de aldione domno regis conparavit, et provata causa fuerit, relaxit
ipsam rem in puplico, quia de servo aut de aldione regis possessio vinditionis esse non devit, sicut nec de
aliorum servis vel aldionibus.
12

