92. Si quis liber homo, in terra aliena resedens livellario nomine, humicidium fecerit et fugam lapsus fuerit, tunc
ille, in cuius terra ipse humicidia habitavit, habeat spatium in mense uno ipsum homine perquirendum; et si eum
invenerit, licenciam habeat ipsum hominem, quamvis liber sit, conpraehindendum et tradendum in manus illius
cui humicidium fecit. Et si hoc non fecerit, dare deveat mediaetatem de omnibus rebus movilibus, excepto
tectoras, quas in ipsa casa ipse humicida habuit. Quod si nec hoc voluerit facere ipse, cuius terra est, dare deveat
livellario nomine ipsa terra ei, cui homicidium factum est, ut reddat ei exinde, sicut ille reddebat, qui ipsum
humicidium fecit. Tamen de his trebus capitulis in illius sit potestatem elegendi, cuius terra st, ut faciat exinde
unam, qualem voluerit.
93. Si quis mulierem aut puellam aut religiosa femina, quae in alterius mundium est, in sacramento mittere
presumpserit, conponat ad mundoald eius solidos numero quinquaginta, et in palatio sol. numero L.
94. Si quis fream alienam sine volontatem de mundoald eius movere de casa, ubi inhabitat, presumpserit, et alibi
duxerit, conponat ille, qui in caput est, pro inlecita presumptione ad mundoald eius solidos numero octonta. Et si
liberi homenis cum ipso fuerent, conponat unusquis per caput solidos XX; servi autem in conpositione domini
sui conpotentur. Nam si forte ille homo liber, qui ipsam fream de casa ubi est tolerit [et] sibi uxorem duxerit, sic
conponat, sicut gloriose memorie rothari rex in anteriore edicto instituit.
95. Si quiscumque liber homo ancillam suam pro religionis et munditiae causa vestem religiosam induerit, ut ei,
sicut consuitudo terrae istius est, inferendam aut oblationem per loga sanctorum deveat deportare, et contegerit
ex peccatis, ut quispiam homo eam oxorem ducat: ubicumque inventi fuerent, separentur, et conponat ipse, qui
eam tolit oxorem, domino eius solidos XL, et illa revertatur in pristinum habitum. Quod si aliquis eain, quod
absit, adulteraverit, simili modo conponat domino eius solidos numero XL. Quia edictus anterior de gentile
ancilla adulterata viginti solidos contenit, ut conponatur, de dei quidem ancilla iustum est, ut conpositio
dublicetur. Verumtamen sic statuimus, ut si provata causa fuerit per presveterum aut alium sacerdotem, quomodo
ipsa vestem religiosa induta est, ut non fiat alicui homini calomnia pro figmento, sed pro certa veritate; et dum
provatio vera facta fuerit, sic ipsa conpositio fieri deveat.
HAEC autem omnia, quae modo in presente edicti corpore adfixemus, si deinceps causa emerserit, sic deveat
fieri terminata, sicut nunc statuere visi sumus; quae antea emerserunt, sic determinentur, sicut anterior institutio
fuit.
Explicit de anno XV
9

INCIPIT DE ANNO SEXTO DECIMO

PLURIBUS iam quidem vicibus in antiquo edicti corpore ea adiungere curavimus quae pro salute animae et
gentis nostrae salvatione esse prospeximus; nunc itaque simili modo ea considerantes, quae secundum deum
recta esse cognovimus, ut nec periura nec iurgia inter nostros emergantur fideles, una cum nostris iudicibus atque
fidelibus langobardis, et modo presenti tempore die kalendarum martiarum anno christo protegente regni nostri
XVI, indictione XI, iterum adiungere, deum invocamus testem, non pro aliqua vana gloria aut laude humana
querendum, sed dei omnipotenti placendo et nostros de errore tollendo subiectos.
96. Si quis pro causam suam aliquid iudici aut ad qualemcumque locopositus vel fidelis regi dederit, et viventem
eum requisierit, dicendo quod liberatum non sit, faciat illi iustitiam, post quantûscumque anno requisierit. Nam si
post mortem eius filiûs aut heredis pulsaverit, sic statuimus, ut si viventem patrem pulsavit proclamando ad
regem, aut conpellandum per tales homines quorum fedis amittitur, et veritas apparuerit, quod pulsavit et
iustitiam invenire non potuit, faciat ei filii aut heredis iustitiam, sicut lex est, si intra anni spatium post mortem
patris repetitionem suam ostendere potuerit. Nam si suam reclamationem ostendere non potuerit, et anni spatium
preterierit, etiamsi pulsassit, non habeat fagundiam filiûs aut heredes repetendo, nisi sit sibi contemptus. Quia de
wadia et fideiussore de sagramento ita rothari decessor noster in anteriorem edicto sic statuit, ut post anni
spatium, cuius pars neglexerit, amittat causam suam: ideoque nobis congruum paruit, ut ipse, qui sine wadia et
fideiussorem repetire querit, post anni spatium facundiam non habeat repetendo.
97. Si quis alium pulsaverit de servo suo aut aldione, quod furtum aut humicidium aut aliquod malum fecissit, si
viventem ipso servo aut aldione eum pulsavit et conpellationem fecit, faciat ei iustitiam, quandoque pulsatus
fuerit. Nam si, dum ipse servus advixerit, dominum eius non pulsaverit, nisi post mortem servi aut aldioni ipsius
quesierit ad domino eius, ut ei iustitiam faciat: decrevimus ut nullam facundiam habeat requirendi, si vivente
servo aut aldione non pulsavit dominum eius; quia iniuste nobis apparuit, ut, posteus servo aut aldionem ipsum
inquirere non potest, ut ei ali quam iustitiam faciat.
15

