0922-0972- Livtprant - Leges Langobardorvm
LEGES LANGOBARDORVM
ITEM CAPITVLA QVOD ADDIDIT DOMNVS LIVTPRANT REX
Incipit Causas
LEGIS quas christianus hac catholicus princeps instituere et prudenter cinsire disponit, non sua providentia, sed
dei notu et inspiratione eas animo concepit, mente petractat et salubriter opere conplit, quia cor regis in mano dei
est, atestante sapientissimo salomonem, qui ait: Sicut impitus aquae, ita cor regis in mano dei; si tenuerit eas,
omnia siccabuntur, si autem clementer eas demiserit, universa inrigantur et replentur suavitatem. Quidem et
apostulus domini iacobus in epistola sua ededit dicens: Omnem donum optimum et omnem datum perfectum
desursum est, discendens a patre luminum. His ergo expletis recolimus, quoniam rovustissimus decessor noster
atque emenentissimus rothari rex, sicut ipse est in scriptis affatus suis superius, in langobardis edictum renovavit
atque instituit: ubi et prudenter hoc inserere curavit, dicens, ut quis ille langobardorum princeps eius successor
superfluum quid inibi reperit, ex eo sapienter auferret, et quod minus invenerit, deo sibi inspirante adicerit. Post
hoc enim gloriosissimus grimoald rex, quae illi secundum deo placita fuerunt, minuit et ampliavit. Cuius nos
normam sequentes, divinitus ut credimus inspirati, simili modo ea quae iuxta dei legem nobis congrua paruerunt,
subtrahere et addere previdemus, sicut et in presentem paginam scrivere iussimus. Ob hoc
ego in dei nomine liutprand
excellentissimus christianus langobardorum rex,
anno deo protegente regni mei primo, pridiae kalendarum martiarum, indictione undecima, una cum omnibus
iudicibus tam de austriae et neustriae partibus, necnon et de tusciae finibus, vel cum reliquis fedelibus meis
langobardis et cuncto populo adsistente, haec nobis commune consilio, iuxta ob dei timore atquae amore ac
sancta conparuerunt et placuerunt.
Primum omnium
de successionem filiarum.
1. Si quis langobardus sine filiis masculinis legetimis mortuos fuerit, et filias dereliquerit, ipsae ei in omnem
hereditatem patris vel matris suae, tamquam filii legetimi mascolini, heredis succedant.
2. Si quis langobardus se vivente filias suas nupto tradederit, et alias filias in capillo in casa reliquerit, tunc
omnes aequaliter in eius substantia heredis succedant, tam quam filii masculini.
3. Si quis langobardus sororis reliquerit, et vivente eum ad marito ambulaverint, tantum habeat ex fratris
facultate, si ipse filias reliquerit, quantum in diae votorum acceperunt, quando ad maritum ambolaverunt. Nam si
ipse frater neque fili√ªs neque filias reliquerit, aut si habuerit et ante eum mortui aut mortuae fuerent absque filiis,
filiabus: tunc sorores eius, tam qui in capillo remanserunt, quam quae ad maritum ambolaverunt, in omnem
substantiam eius ei heredis succedant.
4. Si quis langobardus sorores et filias in capillo in casa reliquerit: pariter atque aequaliter, quantaecumque
fuerent, in hereditatem eius succedere debeant, tamquam filios legitimos dereliquissit.
5. Si filiae aut sorores contra volontatem patris aut fratris egerit, potestatem habeat pater aut frater iudicandi de
rebus suis, quomodo aut qualiter voluerit.
6. Si quis langobardus, ut habens casus humanae fragilitatis, egrotaverit, quamquam in lectolo reiaceat,
potestatem habeat, dum vivit et recte loqui potest, pro anima sua iudicandi vel dispensandi de rebus suis, quid aut
qualiter cui voluerit; et quod iudicaverit, stabilem debeat permanere.
SI quis causa de suprascriptis capitulis, quae nuper in presenti pagina edicti adfigere precipimus, antea deliberate
aut per divisionem fenitae sunt, in eo modo maneant, sicut antea sunt finitae vel statutae. Quae autem terminate
1

