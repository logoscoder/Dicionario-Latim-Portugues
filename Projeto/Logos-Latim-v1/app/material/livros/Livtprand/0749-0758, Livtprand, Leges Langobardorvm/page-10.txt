presumpserit, vel si requirere neglexerit, quod per fraudem tultum est, omnia ipse, qui hoc contra iussionem
regia facere ausus fuerit, in dublum actogild conponat, sicut qui res regias furavit. Et si ipse antea mortuus fuerit,
quam fraus ipsa appareat, heredis eius conponat, sicut supra legitur. Nam si per actorem fraus facta fuerit, et
anteaquam ad nostram perveniat noditiam, fraus ipsa per gastaldium inventam fuerit, habeat ipse gastaldius de
conpositione quam actor conponere devit partem tertiam, et duas partes sint in curtis regia. Et si per qualicumque
hominem prius ad nostram pervenerit notitiam, quam per gastaldio inventa sit, tunc conpositio ipsa in integrum
nobis et curti nostre perteneat. Quod si iudex aut actor vel heredis eorum pulsati a nobis fuerint, quod neglectum
fecissint ad exquirendas res nostras, et ipsi dixerent, quod ipsam fraudem nescissent et nullum neclictum
fecissent, preveant in tali ordine sacramentum, et dicant: "Quia pater noster fraudem istam numquam scivit nec
consensit, nec neglictum posuit ad exquirendum, nec nos per legem culpavelis esse devemus" , et sint postea
absoluti.Hoc enim capitulum amodo statuimus, ut firmis sit; nam quidquid antea actum est, in nostro arbitrium
reservamus. Et hoc proinde statuere previdemus pro eo, quod multas fraudes a gastaldiis vel actoribus nostris
factas invenimus, unde iam multas fatigationis habuimus. Nam quod a nostris decessoribus cuicumque datum
est, stabili ordine volumus permanere, sicut et illum, quod nos dedimus aut inantea dederemus.
60. Si aldius cuiuscumque cum libera muliere aut puella fornigatus fuerit, conponat solidos quinquaginta ei, in
cuius mundium ipsa fuerit, et illa repotit vitium suum, pro eo quod aldioni consensit.
61. Si quis alii wadia de sacramentum dederit, et sacramentalis dicti fuerent, et postea ipse, qui nominatus est,
cum ad sacramentum venerit et evangelia posita fuerit, se subtraere quesierit, ut sacramentum rumpatur, sicut in
anteriore edictum est con stitutum: tunc preveat prius ille, qui iurare debet, ad illos sacramentalis suos
sacramentum, quod cum eo munditer iurent. Et si sacramentalis ipsi audire noluerent, et se aliquis in omnibus
subtrahere quesierit, ut ipse causam suam, qui iurare debuerit, perdat, iubemus ut manefestare debeat ipse
sacramentales, qui se subtraere voluerit, certam veritatem, pro qua causa iurare menime presumit; et si
manifestare menime potuerit, preveat sacramentum, quod nullum conludium habeat cum hominem illum, qui
sacramentum audire debeat, nisi quod animam suam timendo non presumat sacramentales esse. Et si postea, qui
iurare debet, habeat spatium noctis duodecim, qui prope sunt; et qui de longinquo sunt, quomodo sunt de tuscia
vel de austria, noctis viginti quattuor; et querat alium sacramentalem, quem in loco ipsius ponat et sic
sacramentum deducat, sicut wadia dedit. Et si iurare ausus non fuerit aut manefestare non potuerit, quidquid ipse,
cui sacramentum in terra dederit, damnum passus fuerit, de propriis rebus suis restituat.
62. Reminiscimur enim, qualiter iam statuimus qui hominem liberum occiserit, ut res suas in integrum perdat; et
qui se defendendum hominem occiserit, conponat secundum qualitatem personae. Nunc autem statuere
previdemus, quomodo sit ipsa qualitas consideranda. Consuitudo enim est, ut minima persona, qui exercitalis
homo esse invenitur, centum quinquaginta solidos conponatur, et qui primus est, trecentos solidos. De gasindiis
vero nostris volumus, ut quicumque minimissimus in tali ordine occisus fuerit, pro eo quod nobis deservire
vedetur, ducentos solidos fiat conpositus; maioris vero secundum qualis persona fuerit, ut nostra consideratione
vel successorum nostrorum debeat permanere, quomodo usque ad trecentos solidos ipsa debeat ascendere
conpositio.
63. Si quis testimonium falsum contra quemcumque redderit, aut in cartola falsa se scientem manum posuerit, et
ipsa fraus manefestata fuerit, conponat wirigild suum, medietatem regi et medietatem cuius causam fuerit. Et si
talis persona fuerit, ut non habeat unde conpositio facere, tunc puplicus debeat eum dare pro servo in manu eius,
cui culpam fecit, et ipse ei deserviat sicut servus. Et ille qui ali√ªs rogat testimonium falsum dicere, aut pro causa
sua manum in cartula falsa ponere, sic conponat, sicut et ipsos testis iussimus conponere, pro eo quod ipsum
malum per ipsum fiet inquoatum.
64. Hoc enim rectum nobis paruit esse de his servis, qui in furtum conprehenduntur unde in anteriore edicto
legitur, quod aut occidatur aut redemat eum dominus suus solidis XL: ut si amodo cuiuscumque servus
conprehensus fuerit in eo tinore, ut mori debeat: aut redimat eum dominus suus ut dictum est solidis quadraginta,
aut si eum redimere noluerit, ipse dominus eius eum occidat. Et si dominus eius eum noluerit occidere, occidat
eum ille, qui eum conprehensum tenet; et si nec ille voluerit, tunc accipiat eum curtis nostra, et, quomodo nostra
iussio fuerit, de eo debeat ordinare. Ipse vero dominus eius conponat, sicut edictum continet, ei, cui ipsum
furtum factum fuerit.
Explicit de anno XII

10

