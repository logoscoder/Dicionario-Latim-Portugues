2

INCIPIT DE ANNO OCTABO

EGO in dei omnipotentis nomine excellentissimus liutprand rex filicissimae gentis langobardorum. anno deo
propitio regni mei octabo, diae kalendarum martiarum, indictione tertia, una cum inlustribus veris obtimatibus
meis neustriae, austriae et tusciae partibus, vel universis nobilibus langobardis, dum singola, quae in anterioribus
titulis huius edicti leguntur, studiosae hac subtiliter perscrutassemus, asistente omni populo, presentem, quam
sequens sermo monstraverit, addere, elucidare sibe statuere previdemus legem.
15. Quicumque homo sub regni nostri dicione cuicumque amodo wadia dederit et fideiussore posuerit presentia
duorum vel trium testium, quorum fides amittur, in omnibus conplere debeat. Et si distolerit et pigneratus fuerit
in his rebus, in quibus lecitum est pignerandi, nulla calomnia qui pigneraverit patiatur. Nam qui sine hac
manefestationem pignerare presumpserit, iovemus ut dublum pignum restituat. Si vero inter creditorem et
devitorem et fideiussorem orta fuerit intentio, qualiter in anteriore edicto legitur et a gloriose memorie rotharene
rege instituere, per sacramentum determinentur. Nam si in presentia duorum vel trium testium stipolatio ipsa
facta fuerit, eorum testimonium, ut sacramentum inter dantes et accipientes menime proveniat, credatur. Et si
debuerent ipsi testes suum testimonium firmare, nobis vel qui in tempore princeps fuerit vel iudici firmare
deveant. Et si hominis inter non fuerent, quando wadiatur, quicumque quasi fideiussorem pigneraverit, conponat
sicut supra legitur.
16. Si quis mutuaverit solidos cuicumque homini per cautione, si intra quinque annos creditor pulsaverit et
devitor non habuerit unde solvere, renovetur cautio ipsa usque ad annos decem. Et si intra decem annos pulsatus
fuerit et non reddiderit, et dilataverit usque ad XX annos, et fuerit pulsatus aut per principem aut per iudicem
civitatis, et provatum fuerit, ipsa cautione devitor et heredis eius persolvant. Nam si nec cautio fuerit intra decem
annos bes renovata, neque principem vel iudicem ostensa sibe manefestata usque ad XX annos, iovemus ut
creditor posmodum taceat, et nullam habeat facundia devitoribus suis requirendum; excepto si ei captivitas
evenerit. De cautionibus autem, quae usque modo in presente indictione tertia facta sunt, intra quinque annos
istos advenientes iovemus ut renobintur aut exegantur. Nam si distolerent intra quinque annos devitores suos
pulsare, ut aut cautiones renovintur aut devita reddant, et si neglegentia fecerint, non habeant posmodum
fagundia ipsa devita requirendum. De his autem cautionibus, quae amodo facte fuerint, sic finiant, sicut supra
premisemus et statuimus.
17. Si frater fratrem in peccatis occiderit, quamquam hoc anterior edictus contenit, ut proximi parentes
humicidae succedant, nos proximos fratris appellamus. Si frater relictus fuerit, in res humicidae frater succedat,
ita ut secundum qualitatem personae de ipsa substantia humicide, si ille qui occisus est fili没s reliquerit,
conpositionem dare deveat; relicum autem quod fuerit, sibi habeat. Et si pecunia ipsius humicidae in tantum
fuerit sub extimatione, quantum ipsa conpositio est, aut forte minus, habeant eam filii ipsius qui occisus est.
Quod si non reliquerit fratrem unum vel plures his qui occisus est, quantulacumque sit substantia humicidae, filii
ipsius, qui occisus est, in ea succedere deveant. Quod si non habuerit fili没s, proxim没s succedant ei parentes per
gradus; quod si nec parentes fuerent, qui ei legitime succedere possent, succedat ei curtis regia. De anima autem
humicide illius sit in potestatem regis, sicut in anteriore edicto legitur.
18. De negotiatoribus vel magistris. Si quis negotium paragendum vel pro qualicumque artificio intra provincia
vel extra provincia ambolaverit, et in tres annos regressus non fuerit, et forsitan infirmitas ei emerserit, faciat
scire per iudicem aut per missum suum. Nam si hoc distolerit mandare, si fili没s reliquerit, habeant res ipsius in
suo iure; et cuicumque filius post transacto constitudo cautionis, vinditionis aut qualicumque oblegationes de
rebus patris sui fecerit, stabilem permaneat, et devita patris vel sua persolvat. Et si ipse postea regressus fuerit,
iobemus ut nec a filiis suis recipiatur, nec res suas in potestatem habeat. Quod si filius ipsius sine noditia vel
iussione regis eum recollegere presumpserit, omnes res ipsorum et patris substantia ad curtem regia devolvantur.
Et si filius non habuerit, et habuerit fratres, ipsi res eius habeant. Et si nec fratris habueret, habeant proximi
parentes; et si nec parentes proximi non fuerent, qui ei legibus succedere possent, post predictos tres annos curtis
regia ei succedat. Quod si habuerit oxorem, et intra suprascripto constituto, hoc est tres annos, menime regressus
fuerit, veniat ipsam ad palatium regis, qui in tempore fuerit, et qualiter ei ipse maritandi licentia dederit, aut de
causa ipsius ordinaverit vel tractaverit, ita facere deveat. Nam sine permissum regis non presumat maritum
ducere. Et si ipsi post tres annos inventi fuerent, potestatem habeat rex de eis iudicare, qualiter voluerit.
Explicit de anno octabo

4

