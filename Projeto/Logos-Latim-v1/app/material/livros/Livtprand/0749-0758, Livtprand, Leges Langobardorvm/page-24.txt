faciendum. Et si iuraverit, tunc ipse qui eam conprehendere presumpserit, conponat solidos centum, ut supra; et
si iurare non presumpserit, parentes aut mundoald ipsius feminae, ut supra dictum est, conponat solidos sex pro
via indicata, sicut supra diximus, et ille qui conprehensit, sit solutus.
147. Si cuiuscumque servus aut aldius, ancilla vel aldia in furto conprehinsi fuerint, et dominus eorum neglexerit
eos liberare, et usque ad dies triginta eos dimiserit: sint figanges, et habeat eos sibi in transacto, cui furtum fecit,
et postea ipsum furtum ei conponat, sicut lex est et edictus contenit.
148. Si quis ex sua auctoritate terra aliena sine puplico wifaverit, dicendo quod sua debeat esse, et postea non
potuerit provare quod sua sit, conponat solidos sex, quomodo qui palo in terra aliena figit.
149. Item de infantibus, qui intra etatem sunt et necessitate maiore habent, et a fame moriuntur, conparuit nobis,
ut dum tempus famis fuerit, licentiam habeat cum misso principis aut cum iudici suo de terra aut de rebus suis
vindere, qualiter vivere possit, in tantum, ut se de ipsa famen liberare possit, ut non moriantur. Quidem et hoc
ipso iudex de loco illo debeat previdere, si certe pro ipsa necessitate famis fecit, et sic in eius presentia fiat, ut
deum habeat propitium; et si aliter fecerit, deum habeat iudicem. Et in cartola indicit, quia pro famis necessitate
ista vinditio facta est; et qui actum commissum habuerit, non presumat de ipsis infantibus emere. Et dum tempus
famis exierit, tunc ipsi infantes secundum anteriore edicto distribuant res aut substantiam suam, non aliter; quia
istam licentiam pro sola necessitate dedimus, nam non, quod absit, anteriore edicto conrumpendum.
150. Si quis fossatum in viam fecerit, et ipso loco suo provare non potuerit, conponat solidos sex, et ipsum
fossatum restaurit; et damnum si in vitis aut in arboris ipsum fossatum cavandum fecit, conponat sicut anterior
edictus contenit.
151. Si quis porcûs in silva alienam diffensam miserit, sicut edictus anterior habit, hoc est usque ad decem
porcûs, et occiserit porco uno, sic sit, sicut anterior edictus contenit. Si quidem tantum decem invenerit et plus
occiserit, quam edictus habit, conponat eum in actogild, sicut qui malo ordine res alienas tullit. Nam si ille homo
qui ipsos porcos habit, amplius miserit asto animo suos aut alienûs in defensum, quam edictus habit, et ille, cuius
silva est, occiserit ex ipsos plus quam edictus contenit, non requirantur. Et si ille, qui porcûs miserit, iurare
presumpserit, quod asto non misissit, nisi sine voluntatem ipsius domini, reddat ille, qui occisit, ipsos porcûs
ferquidûs. Et si de pastore suo similiter iuraverit, similiter reddantur. Nam si de pastores de asto iurare non
presumpserit, medietate reddantur, et medietatem repotit sibi, quia servum habuit indisciplinatum.
152. Si quiscumque homo, qui est prodicus aut naufracus, qui vendederit aut dissipaverit substantiam suam et
non habit, unde conpositionem faceat, et fecerit furtum aut adulterium aut scandalum, et placas alio homine
intulerit, et fuerit ipsa conpositio valente viginti solidi aut supra: dare eum debeat publicus in manu eius, cui istas
causas inlecitas fecit, et ipse eum habeat pro servo. Si autem minus de vigenti solidis fuerit ipsa conpositio, sicut
solit fieri usque ad sex aut duodecim solidos, tunc debeat eum publicus dare in manum eius, cui tale culpa
fecerit, pro servo in eo ordine, ut serviat ei tantos annos, ut ipsa culpa redimere possit, et vadat postea ubi
voluerit absolutus.
153. Si quis langobardus oxorem habens filiûs aut filias procreaverit, et postea inspirationem dei conpulsus
clericus effectus fuerit, tunc filii aut filiae, qui ante eius conversionem nati fuerent, ipsam legem vivant, quam
ille vivebat, quando eos genuit, et causam suam per ipsam legem finire debeant.
Explicit edictum domno liutprant
1 INCIPIT DE ANNO QVINTO ..........................................................................................................................2
2 INCIPIT DE ANNO OCTABO..........................................................................................................................4
3 INCIPIT DE ANNO NONO ..............................................................................................................................5
4 INCIPIT DE ANNO VNDECIMO....................................................................................................................6
5 INCIPIT DE ANNO DVODECIMO ................................................................................................................9
6 INCIPIT DE ANNO TERTIODECIMO.........................................................................................................11
7 INCIPIT DE ANNO QVARTODECIMO .....................................................................................................11
8 INCIPIT DE ANNO QVINTODECIMO........................................................................................................13
24

