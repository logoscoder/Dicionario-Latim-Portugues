non instituimus: ideoque veniant ad palatio ad nos, aut qui pro tempore princeps fuerit terrae istius, et eos
absolvat et faciat eorum preceptum, et sint postea certissimi liberi et absoluti.
141. Relatum est nobis, quod aliqui hominis perfidi et in malitia astuti, dum per se non presumpsessent mano
forti aut violento ordinem intrare in vicum aut in casam alienam, timentes illam conpositionem, que in antiquo
edicto posita est, fecerunt collegere mulieres suas, quascumque habuerunt, liberas et ancillas, et miserunt eas
super homines, qui minorem habebant virtute, et adprehendentes hominis de ipso loco et plagas fecerunt, et
reliqua mala violento ordine plus crudeliter quam viri exercuerunt. Dum autem hoc ad nos pervenissit, et ipsi
homines pro sua violentia, qui minus potebant, interpellabant: ita prospeximus in hoc edicto adfigere: ut si
amodo mulieres hoc facere in qualecumque locum presumpserit, primum omnium decernimus, ut si aliqua iniura
aut obprobrium, aut plagas aut feritas, aut mortem ibi acceperint, nihil ad ipsas mulieres aut ad viros aut ad
mundoald earum conponant illi, qui se defendendum eis aliqua fecerint lesionem aut internicionem. Insuper et
publicus, in quo loco factum fuerit, conprehendat ipsas mulieres, et faciat eas decalvare et frustare per vicos
vicinantes ipsius loci, ut de cetero mulieres tale malitia facere non presumant. Et si in ipsa causa feritas aut
plagas fecerint ipsae mulieres cuicumque homini, mariti earum conponant ipsas plagas aut feritas, quas ipsae
fecerunt, secundum edicti tinore. Hoc autem ideo prospeximus tam de disciplina quam de conpositione, quia non
potuimus mulierum collectionem ad harschild consimilare, neque ad seditionem rusticanorum, quia istas causas
viri faciunt, nam non mulieres: ideoque sic de ipsis mulieribus faciat, sicut supra statuimus. Si quidem
simpliciter in scandalum qualiscumque mulier cocurrerit, et mortem aut plagam aut feritam ibi susceperit, sic ei
faciat iustitiam, sicut decessor noster rothari rex instituit et iudicavit.
142. Si quis homo sciens aldium aut aldiam suam, servum vel ancillam, in casam cuiuscumque essit, aut
copolat√ªs aut aliter, et non eum requesierit aut per iudice aut per publico et non eum retulerit et dimiserit eum
aput alterum hominem diutius permanere: non requirat operas eorum, quia sciendum neglexit requirire servum
vel ancilla, aldium vel aldiam suam. Nam si requisiverit dominus eorum, et ille, qui eos habuerit, neglexerit
redderet, aut antesteterit, reddat operas eorum, sicut lex est.
14

INCIPIT DE ANNO VICESIMO TERTIO

IN nomine domini nostri iesu christi. Ego liutprand excellentissimus christianus atque catholicus rex gentis
langobardorum. Adiungere praevidimus una cum iudicibus et fidelibus nostris in edicti pagina, anno regni mei
deo propitio vicesimo tertio die kalendarum martiarum indictione tertia, illa capitula, que antea instituta non erat
et unde cognovimus esse intentione, ut amodo nulla sit iudicibus nostris, qui iudicare debent, qualiscumque
dubietas, sed firmiter possint decernere, sicut hic deo favente adnotavimus, id est in primis:
143. Si cuiuscumque servus aut ancilla, aldius vel aldia in ecclesiam dei confugium fecerit, et dominus vel
patronus eorum aut per se aut per missos suos exinde violenter traxerit, conponat wirigild suum in suprascripta
basilica. Et si servus vel aldius sine voluntate domini sui hoc malum fecerit, det ipso servo aut aldionem pro ipso
malo in manu de custode ipsius basilicae, et ipse dominus vel patronus satisfaciat, quod per ipsius voluntatem
hoc factum non fuissit, et ipsum wirigild suum non conponat.
144. Si quis timorem dei inmemor pro cupiditatem terrena propter qualiscumque rem sciens se periuraverit, et
postea sic inventum et probatum fuerit, quod periurassit, tunc amittat ipsam rem, unde periuravit, et habeat eam
ipse, cui contra rationem iuravit. Insuper, quia in se ipso, et quod plus est, in deo peccavit et negavit fidem suam
et periuravit, domino deo suo et sibimet ipsi non pepercit, conponat medietatem de wirigild suo ei, cui periuravit.
145. Recolimus enim, qualiter iam in antea instituimus, ut si quis decidens reliquerit filiam unam aut plures et
sororis in capillo similiter unam aut plures, ut pariter atque equaliter sorores et filiae ei succedere debeant, et si
soror in capillo deciderit, soror qui remanserit, similiter sorori suae succedat. Modo vero, quia intentio exorta est
in ter fratres et sorores de nepte, que in capillo mortua fuerat, altercationem ponentes, quis ei succedere deberit,
statuimus ut barbas eius, in cuius mundio fuit, ipse ei succedat in eius portione; nam amedanis ipsius de eius
portione nihil percipiant, nisi tantum habeant, quantum, si vivens fuissit, ipsa neptis earum.
146. Si quis invenerit libera mulierem aut puellam per campum suum seminatum ambolantem et viam
indicantem, pignerit eam, et parentes aut mundoald eius conponant pro ipsa solidos sex, sicut lex est; nam si ipsa
conprehendere presumpserit et ad casam suam legatam aut submanicatam duxerit, conponat solidos centum,
medietatem regi et medietatem, cuius causa est; sic tamen, ut conpositio illa de sex solidis in ipsa conpositione
conputetur. Et si pulsatus fuerit ille, in cuius mundio fuerit mulier aut puella, quod asto et iniquo animo feminam
ipsam ambulare per laborem alterius fecissit, ut ei conponerit: tunc preveat sacramentum, quod cupiditatem
habendum de conpositionem ipsam asto animo per laborem ipsius ipsa femina non ambulassit, nec damnum asto
23

