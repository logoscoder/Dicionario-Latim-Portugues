reclamavit, infirmus est, aut pro utilitatem suam in alia civitatem esse nuscitur, expectit eum, dum revertitur aut
de infirmitate sua convaliscit. Et dum regressus fuerit aut de infirmitate convaluerit, si intra statutûs quattuor dies
menime eum ad iustitiam faciendum distrinxerit, conponat ipse sculdhais, sicut iam dictum est, cuius causa est,
solidos numero sex et iudici suo similiter solidos sex. Si vero talis causa fuerit, quod ipse sculdhais deliberare
menime possit, diregat ambas partes ad iudicem suum. Et si iudex eius causam ipsam dilataverit, et intra sex dies
inter eos per legem non iudicaverit, conponat illi, qui reclamavit, solidos numero duodicem. Et si nec iudex ipse
deliberare non potuerit, diregat intra duodicem dies ambas partes in presentia regis; nam si aliter fecerit ipse
iudex et intra duodicem dies, ut dictum est, iustitiam non invenerit, qui proclamavit, tunc conponat ipse iudex
solidos numero duodicem, et regi sit culpavelis solidos XX.
26. Si homenis de sub uno iudice, de duobos tamen sculdhais, causam habuerint, ille qui pulsat vadat cum misso
aut epistola de suo sculdhais ad illum alium, de sub quem ipse est, cum quo causa habit. Et si intra quattuor dies
menime iustitiam fecerit, conponat ipse sculdhais, qui distringere neglexit, ei qui reclamavit solidos sex, et iudici
suo solidos numero sex. Et si talis causa fuerit, quam deliberare non possit, dirigat eos intra sex dies ad iudicem
suum secundum anteriorem capitulo. Nam si, qualiter in superiore capitulo constitutum est, sibi sculdhais sibe
iudex non in omnibus conpleverent, conponat, qualiter supra adfixum est, illi, qui causam suam reclamavit,
solidos sex, et iudici suo solidos numero sex, et iudex conponat illi, cuius causa est, solidos numero duodecim, et
regi solidos numero XX.
27. Si quis in aliam civitatem causam habuerit, vadat cum epistola de iudice suo ad iudicem, qui in loco est. Et
ipse iudex ei iustitia intra octo dies menime facere distrinxerit, aut non conpleverit, conponat illi, qui causam
suam reclamavit, solidos XX et regi aliûs XX. Et si talis causa fuerit, quam deliberare menime possit, ponat
constituto et distringat hominem illum de sub sua iudiciaria intra duodecim dies in presen tiam regis venire. Nam
si aliter fecerit et distringere neglexerit, conponat, sicut supra dictum est, solidos XL, medietatem regi et
medietatem ei, qui causam suam reclamavit.
28. Si quis causam habuerit, et sculdhais aut iudex ei secundum edicti tinore et per legem iudicaverit, et ipse
stare in eodem iudicio menime voluerit, conponat illi, qui iudicavit, solidos XX. Nam de ea causa, quae per
arbitrium iudicata fuerit, et ipse sibi non credederit legem iudicassit et ad regem reclamaverit, non sit culpavelis.
Et si iudex contra legem iudicaverit, conponat solidos quadraginta, medietatem regi et medietatem, cuius causam
fuerit. Et si iudex contra legem iudicaverit, conponat solidos quadraginta, medietatem regi et medietatem, cuius
causam fuerit. Et si forsitans iudex causam per arbitrium iudicaverit, et iudicium eius rectum non conparuerit,
non sit culpavelis, nisi preveat sacramentum regi, quod non iniquo animo aut corruptus a premio causam ipsam
non iudicassit, nisi sic ei legem conparuissit; et sit absolutus. Nam si iurare non presumpserit, conponat, ut supra
dictum est.
ET hoc statuimus adque difinimus, ut si de supra scriptis capitulis, quae modo adfixemus, qualicumque causae se
antea emerserunt aut factae sunt, in eo ordine finiantur et maneant, sicut anterior fuit consuetudo vel qualiter in
antiquo edicti corpore contenetur. Quae amodo vero, id est a diae kalendarum martiarum indictione quarta
evenerint vel fieri contegerit, sic terminentur et finem accipiant, sicut in presenti pagina statuere visi sumus;
excepto de muliere libera, que servum tolit et secundum anteriorem edicto condemnata non est: ubicumque
inventa fuerit, sit ancilla palatii et filii eius servi regis.
4

INCIPIT DE ANNO VNDECIMO

QUONIAM QUIDEM in hoc edicti corpore ea, quae nobis et nostris iudicibus vel ceteris langobardis congrua
paruerunt, in quattuor voluminibus adiungere curavimus, et nunc, si aliquid pro gentis nostrae salvatione adhuc
adicere possumus, credemus pro his dei misericordia adipisci et retributionem aeternam ab ipso domino iesu
christo nihilominus promereri. Ergo in dei omnipotentis nomine ego, qui supra, liutprand excellentissimus gentis
langobardorum rex anno regni mei deo protegente undecimo, diae kalendarum martiarum, indictione sexta, hoc
iterum in quinto volumine adiungere curavimus; id est kapitulo primo:
30. De his feminis, quae velamen sancte religionis suscipiunt, aut quae a parentibus suis deo vovintur, aut ipsae
se elegunt, religionis habitu aut vestem monastiga induere vedentur, quamquam a sacerdote consegrate non sint,
sic nobis iustum paruit esse pro dei amore, ut in ipso habitu in omnibus perseverent, nec sit excusatio mali
hominibus dicendo: "Quod sacrate non sunt, ideo, si copolantur, culpa non habent". Sed, ut supra premisemus:
quae talem signum super se, id est velamen et veste sancte dei genetrices mariae, quocumque genio in se
suscipiunt, et postea ad saecularem vitam vel habitu transire nullatinus presumat. Quia considerare devit omnes
cristianus, quod si quiscumque saeculares parentem nostram saecularem disponsat, cum solo anolo eam subarrat
et suam facit, et si postea alter eam oxorem ducit, culpaviles invenitur solidos sexcentos: quantu magis devit
6

