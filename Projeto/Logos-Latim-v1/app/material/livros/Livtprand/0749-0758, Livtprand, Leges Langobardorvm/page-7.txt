causa dei et sanctae mariae amplior esse, ut, quae ipsum velamen vel habitu in se suscipiunt, in eodem deveant
perseverare. Si qua vero femina contra hoc, quod nostra instituit excellentia, egerit aut maritum se copolaverit,
perdat omnem substantiam suam, et deveniat ipsa substantia ad potestatem palatii; de persona autem eiusdem
femine, quae talem malum comiserit, iudecit rex, qui pro tempore fuerit, qualiter illi placuerit: aut in monasterio
mittendo, aut qualiter secundum deum melius previderit. Simili modo et de victu vel vestimentu eius ipse
princeps ordinet, qualiter ei placuerit. Si autem ille, in cuius mundio talis femina est, consentiens fuerit in
suprascripto malo, et provatum fuerit, conponat wirgild suum; et ille, qui eam tollere presumpserit, conponat in
palatio solidos sexcentos. Si autem mundoald in ipso malo consentiens non fuerit, medietatem de ipsis sexcentis
solidis accipiat ipse, et medietatem rex. Qui autem talem feminam rapuerit, conponat solidos mille, ut precedat
causa dei solidis centum, quoniam de raptu secularis feminae conpositio nongenti solidi in edicto lecuntur. Ipsa
vero, quae non conservaverit ea, quae superius legitur, et malo suprascripto consenserit, poenae suprascriptae
subiaceat.
31. Si quis rapuerit qualecumque femina libera saecularem, unde in anteriore edicto legitur conpositio solidorum
nongentorum, ita volumus, ut de illis quadrigentis quinquagenta solidis, qui perteneunt ad parentes vel ad
mundoald, ut accipiat ex ipsis solidis mundoald, qui fuerit, pro fatigio suo ex acceptione de ipsa poena solidos
numero centum quinquaginta. Reliquos vero trecentos habeat ipsa femina, cui tales iniuria aut detractio facta est.
Si autem patrem aut fratrem ipsa femina habuerit et in eorum mundium fuerit, tunc pater aut frater de ipsam
conpositionem, quod sunt solidi quadringenti quiquaginta, faciant cum filia aut sorore sua qualiter voluerint.
Nam alter mundoald aut parentes sic dividant ipsam conpositionem, sicut supra statuimus.
32. De his, qui de inlicito matrimonio nati sunt, vel nascuntur, id est de matrinia, filiastra vel cognata, quod est
uxor fratris aut soror uxoris, quia et canones si habent de duabus sororibus, sicut et de duobus fratribus: qui de
tale matrimonio natus fuerit, heredes legitimus patri suo non sit, nisi habeant ipsas res parentes propinqui; et si
parentes non fuerint, succedat curtis regia.
33. Hoc autem deo iubante statuere previdemus, ut amodo nullus homo presumat relicta de consubrino aut
insubrino suo uxorem ducere. Si quis autem hoc, quod inlicitum est, amodo facere presumpserit, amittat
substantiam suam. Et qui de tale coniugio procreati fuerint, legitimi heredes non existant, nisi parentes propinqui.
Et si parentes propinqui non fuerint, curtis regia succedat. Hoc autem ideo adfiximus, quia deo teste papa urbis
romae, qui in omni mundo caput ecclesiarum dei et sacerdotum est, per suam epistolam nos adortavit, ut tale
coniugium fieri nullatinus permitteremus.
34. Item hoc censemus adque precipimus, ut nullus presumat cummatrem suam uxorem ducere, sed nec filiam,
quam de sacro fonte levavit; neque filius eius presumat filiam illius uxorem ducere, qui eum de fonte suscepit,
quia spiritualis germani esse noscuntur. Et qui hoc malum facere temptaverit, perdat omnem substantiam suam,
et filii, qui de inlicito matrimonio nascuntur, heredes esse non debeant, nisi parentes propinqui; et si parentes
propinqui non fuerint, curtis regia succedat. Ubi autem inventi fuerint, qui suprascripta inlicita coniugia
contraxerint, de presenti separentur, et poenae suprascriptae subiaceant.
35. Si quis sine volontate regis in qualicumque civitatem contra iudicem suum seditionem levaberit aut aliquod
malum fecerit vel eum sine iussione regis expellere quesierit, aut alteri homines de altera civitate contra aliam
civitatem vel alium iudicem, ut supra, sine iussione regis seditionem fecerint aut eum expellere sine regis
voluntate quesierint: tunc ille, qui in caput fuerit, anime sue incurrat periculum, et omnes res eius ad puplicum
deveniant; reliqui autem, qui cum ipso fuerint in malo consentientes, unusquisque conponat in palatio wirgild
suum. Et si casam cuiuscumque bluttaverint aut res eorum tulerint, qui cum palatio aut cum rege tenent et fidem
suam cum iudice in palatio conservant, conponat omnes res ipsas, cui eas tulerit, in actogild, et wirigild suum, ut
supra diximus, conponat in palatio. Hoc autem ideo previdimus in presente pagina edicti scribere, ut malum
vitium non crescat, sed amputemus, et ut omnes in pace et gratia dei et regis vivere valeant.
36. Si quis dederit wadia, et eam recepere neglexerit, conponat, sicut in anteriore edicto legitur. Et si ille, qui ipsa
wadia acceperit, reddere neglexerit per fideiussores et aput eum remanserit, sic conponat, quomodo et ille, qui
wadia sua recipere neglexerit.
37. Si quis alteri homini wadia dederit et, antequam eam per fideiussorem liberit, violenter de manu illius
abstraxerit, cui eam dedit, conponat ei, cui ipsa wadia abstraxerit, solidos XXIV. Hoc autem ideo adfigi
precipimus, ne pro tali causa scandalum oriatur, aut anima pereat.
38. Si quis alii wadia dederit, et voluerit eam per fideiussores suos recipere, et duxerit ad eum, qui wadia recepit,
fideiussores unum duo vel tres, et ipse dixerit: "Quia nescio qui sint" , ut damnum ei facere possit: tunc adducere
7

