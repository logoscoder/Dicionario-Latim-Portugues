53. Si quis servum alienum sine volontatem domini sui clerigaverit, conponat domino eius pro inlicita
presumptione solidos viginti, et ipse servus revertatur ad proprium dominum suum, et ipse dominus eius habeat
eum sicut voluerit.
Explicit de anno undecimo
5

INCIPIT DE ANNO DVODECIMO

SCIMUS enim et firmiter retinemus, quoniam, qui per gradus et tempora in bono proficit opere, et semper ad
meliora tendere videtur, quod dei in eo operatur pietas, et eius misericordia eum inlustrat, qui omnes vult salvos
fieri et ad agnitionem suae veritatis venire. Ergo si pro gentis nostrae salvatione aut pauperum fatigatione aliquid
possumus conicere, quod in edicti corpore adiungamus, quamquam in quinque voluminibus adiunximus,
credimus quod misericordia dei in bono nobis pro hac causa retribuat, eo quod pro solo dei timore et amore hoc
facimus, ut omnes cause per rationem et iustitiam terminentur, nec sit aliquis error, sed magis clarescat omnibus
sua iustitia, unde sine intermissione nomen domini benedicatur. Ideoque ego liutprand in dei nomine
excellentissimus gentis christianae et catholicae langobardorum rex, anno regni mei christo protegente
duodecimo, die kalendarum martiarum, indictione septima, una cum iudicibus et reliquis langobardis fidelibus
nostris hoc adiungere in edicti curavimus pagina, in volumine quidem sexto, quod antea fuerat multis
supervenientibus causis obmissum; id est in primis:
54. De possessionem. Si quis cartolam donationis per gairethinx facta aut per susceptum launigild, vel forte
conparatione ostenderit, et res ipsas unde legitur non possederit, et dixerit, quod ei monimem suum absentatum
fuisset: si per triginta annos et super possessio ipsa fuerit, non habeat adversus eum qui possedit, facundia
loquendi cum monimem ipsum, quod ostendere videtur; nisi ipse firmiter possedeat, qui per triginta annos
possedit, quia iam gloriose memorie grimoald rege per triginta annorum possessione institutum est. Nam si intra
triginta annos possessio ipsa fuerit, pontificium habeat cum monimine suo dicendum quod voluerit; et ipse, qui
possederit, secundum edictum respondeat.
55. Si quis servum suum fulfreal thingaverit, et haamund a se fecerit, vel quocumque modo eum a se absolserit,
in manu regis dandum, aut in ecclesia circa altare ducendum, et postea ipse libertus voluntatem patroni sui
fecerit, manifestare debeat libertus ipse libertatem suam sepius iudici et ad vicinos suos, qualiter absolutus esse
videtur; et postea nullo tempore ipse patronus aut heredes eius contra eum qui libertatus est, querellas possit
movere, dicendo quod ei debeat obedire pro eo, quod sua sponte pro beneficio de domino suo voluntatem eius
fecerat; sed firmis ei sua permaneat libertas.
56. Si quis alium de furto pulsaverit, et per pugnam eum vicerit, aut forte per districtione a puplico furta
manefestata fuerit et conpositio facta fuerit, et postea ipse furtus apud alium hominem inventus fuerit, et certa
veritas apparuerit, quod ipse qui prius conposuerat, rem ipsam non furavit: omnia, quidquid ipse conposuit,
recipiat ab eo cui conposuerat, et ipse conponat, apud quem furtus ipse postea inventus fuerit. Nam si aliquit pro
sagramentum suum dederit, habeat ipse, cui dederit. Nam si certa veritas non apparuerit, quod alter homo furtum
ipsum fecissit, et per districtionem manefestaverit et conposuerit, habeat sibi ipsam conpositionem, cui
conposuit.
57. Si quis debitum fecerit, et res suas vindederit, et talis fuerit ipse debitus, quod sanare non possit, et filius eius
per uxorem suam aliquid conquisierit, vel postea sibi per quocumque genio laboraverit, posteus genitor eius
omnes res suas venundavit, vel pro debito suo creditoribus suis dederit, aut a puplico intromissi fuerent: non
habeant licentiam creditoris eius, res quas filius de coniuge sua habere vedetur, vel quod postea conquisivit aut
laboravit, repetendum aut distrahendum, sed habeat sibi filius eius iure quieto; sic tamen, ut si a creditoribus
pulsatus fuerit, preveat sacra mentum, quod de rebus patris aut matris suae, si ipsa in mundio patris eius mortua
fuerit, nihil aput se habeat nec alicubi comendassit aut abscondissit, et sit absolutus. Et si postea aput eum
inventum fuerit de rebus paternis, conponat in actogild.
58. Si infans, dum intra etate est, res suas cuicumque dederit aut infiduciaverit, postea, cum in legitima etate
venerit, secundum legem cartolam ipsam inrumpere voluerit et in rebus ipsis introire, non habeat pontificium,
qui emit aut infiduciavit, quod dederat, requirendum; quia quando conparavit aut infiduciavit, tunc debuit
perspicere, quia puer ipse intra etatem erat, et contra legem faciebat: et poste√ªs constitutum est, ut qui intra
etatem fuerit, menime vindere aut infiduciare possit, talem causam eum habere dicemus, qui emit aut
infiduciavit, qualem et ille habere vedetur, qui de servo aut haldione emere aut infiduciare dinuscitur.
59. Si quis gastaldius, vel actor curtem regiam habens ad gobernandum, ex ipsa curte alicui sine iussionem regis
casa tributaria, vel terram, silvam, vitis vel prata ausus fuerit donare, aut si amplius quam iussionem fuerit, dare
9

