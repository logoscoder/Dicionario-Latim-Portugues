superstites sunt, sive homines sive mulieres, in pristinam servitutem revertantur. Filii vero vel filiae eorum, qui
de ingenuis uxoribus procreati sunt, libertatem cum matribus permaneant.
10. Pervenit ad aures sublimitatis nostrae, quod quidam hominum versuta calliditate inbuti propter obligationes
vel debita, quae fecerant, propinquioribus parentibus, qui iusta legem heredes eorum futuri sunt, testamentum
donationis ammittant, ut quaestores eorum creditas res facile perdant; propterea sic namque decernimus, ut primi
heredes obligatione vel debita propinquorum persolvant, dehinc, quod residuum fuerit de rebus eorum, sibimet
assumant.
11. Si quis in silva propria plaustrum, quod vulgo dicitur carrum, honustum lignis cum bubulis deprehenderit, et
fortasse ad domum suam perduxerit, per unumquoque lignum, quae imposita sunt plaustro, his cuius bobes et
veiculum fuerint, novem ligna componat. De plaustro vero, sicut lex testatur, iustitiam praeveniant.
12. Satis infamis et inlicita consuetudo temporibus istis hinolevit, dum quaedam mulihercule defunctis viris,
maritalis dominaturae solutae, licentius proprii arbitrii libertatem fruuntur. Abitum sanctimonialis in secrete
domi suscipiunt, ne vim nuptialem perpatiantur, quippe tuta sibi cuncta fore arbitrantur, si coniugalis dominatui
non subiciantur. Sicque fecit, ut sub optentu religionis demta omni formidine, quicquid animo delectantur,
licentius assequantur. Namque deliciis affluunt, commessationibus student, potibis vineis ingurgitantur, lavacra
frequentant et, quanto magis assequi possunt, tanto eodem habitu in mollitie delectationemque vestimentorum
habutuntur. Igitur, si quando in plateas processurae sunt, facies polliunt, manus candidant, incendunt lividinem,
ut vescentibus incendia misceant: saepe etiam formosus videre atque videri impudentius appetunt et, ut brebiter
dicat, ad omnem lasciviam voluntatemque animi frena relaxant. Hoc quoque procul dubio luxuriante vitae fomite
succensa exurunt eas carnis incentiba adeo, ut non solum unius, set, quod dicit nefas est, plurimorum
prostitutionibus clanculo substernantur; et nisi uterus intumuerit, non facile comprobatur. Talem itaque pestem
execrandam modis omnibus contestantes instituimus: ut quivislivet affinitate iunctus innuptae vel viduae, [quae]
velamen sanctae religionis induerunt, et intra anni circulum eas, quatenus voluerit vel potuerit, in monasterium
trudi dilataverit, propterea, si stupri crimine detectae fuerint, conponat guidrigild suum in palatium; princeps
videlicet eiusdem temporis cum ipso guidrigild rebusque propriis retrudat eas in monasterium.
13. Divinae legis auctoritas communans testatur: "Si quis in captivitatem duxerit, in captivitatem vadat".
Hactenus adeo haec patria crudelis limine perniciem perpetitur, ut etiam transmarinis paganitatis gentibus eius
habitatores indifferenter vendant. Propterea presenti iudicio sententia damus, ut si quis hominem furtiva arte vel
quolibet modo extra provinciam vendiderit, sic eum componat, sicut his, qui infra venundant; ita tamen, ut
venditoris persona ultra mare venundetur. Si vero pauperrimus fuerit nichil habens, unde compositione
procedant, quod superest: persona eius, ut supra, trans mare venalis vadant.
14. Quaecumque mulier propria res habens mortui mariti lectum caste servaverit et de rebus suis aliquid pro
anima sua iudicare voluerit, quae [filii] eius minime consenserint, sicque prospeximus: si duos filios habuerit,
tertiam partem de rebus suis disponere liceat; si quidem tres, septimam partem; si quattuor habuerit, nonam; si
vero amplius, per hanc numerum ratiocinationem, ut contigerit, sorte dividantur.
15. Si quis terram vel mancipium per triginta annorum circulos absque pulsationem possiderit, et certa
manifestatio dumtaxat patevit; sic namque censemus, ut quicquid aedificii vel terrae incrementis ex his rebus
possessor optinuerit, absque molestationem et depulsationem, sicut ipsa praedicta initia, ulterius possideant.
16. Si quispiam rem propriam inspiratus pro anima sua locis venerabilibus decrevit, non reputetur extraneus vel
inimicus parentibus, sicut in lege nefas scriptum est, sed sit sacramentalis, si oportunitas incumbit, et heredes
proximorum modis omnibus habeatur.
17. Si quis hominum causa temerario absque permisso pontificis vel custodum ecclesiasticorum mortuum in
basilica sepelierit, hac ratione perpendimus: componat sol. quadraginta eiusdem venerabili loci rectoribus; de
sepulto quidem supradictis personis, ut libet, conveniatur.
Explicit capitula domni aregis
[III] INCIPIT CAPITULA DOMNI ADELCHIS PRINCIPIS
OMNIPOTENS universitatis dispositor quondam, ut ei placuit, italiae regnum genti nostrae langobardorum
subdidit. Quorum quidem regibus feliciter regnantibus inspirator bonorum omnium in eorum dignatus est
pectoribus serere, quemadmodum legis decreta communi concilio sancirent, quibus subditus populus cunctaque
gens illa legaliter vivens nullusque metas statutae legis excedens adversus alterum nichil sinistrum auderet
perficere. Idem vero reges, sicut celitus illa decernere valuerunt, ita prudenter atque humiliter scriptum
relinquere voluerunt, ut sequentes reges, quae que superflua in eorum edictis forsan aspicerent, pumice
frangerent, et quaeque minus, quam oportuerit, forent pro temporum qualitate adicere non refugerent. Quod ita
caute factum a quibusdam est regibus postea regnantibus, veluti in eorum statutis cognoscitur. Eiusdem vero
famosae gentis tunc gloria permanente subito gallorum gens primatum et capud regni illius inuasit. Eo quoque
tempore desiderius langobardorum sceptrum tenebat, cuius gener eodem tempore erat carolus francorum rex, qui
sedi eius invidens et insidians contra eumdem subdole et callide agere non refugit. Quo quidem capto atque in
custodia posito regnum italiae gentemque langobardorum suo imperio subdidit. Sicque decreta dispositione
conditoris, eadem gente ad minima decidente, ducatum tunc beneventi gubernabat arechis dux per omnia catholi
cus atque magnificus; qui imitator existens maiorum suae gentis reliquias rexit nobiliter et honorifice, et sequens
2

