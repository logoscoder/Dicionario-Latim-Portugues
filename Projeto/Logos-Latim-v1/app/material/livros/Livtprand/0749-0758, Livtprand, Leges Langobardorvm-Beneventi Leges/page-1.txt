0749-0758 â€“ Livtprand - Leges Langobardorvm - Beneventi Leges
PRINCIPVM BENEVENTI LEGES
[I] [LEX LIVTPRANDI REGIS NOVELLA 29 DICTA]
SI qua mulier res suas venundare voluerit, non in absconse, sed in presentia principis aut iudicis vel sculdhais,
seu duo aut tres parentes suos secum habeat, et sic iudicem roget: "Quia res meas volo vindere"; et ipsi parentes
in ipsam vindictionem manum ponant et ipsa se vinditricem faciat sic et mundoald ei consentiat; et quod
vendiderit stabilem sit. Scriba autem, qui cartula ipsa scripserit, non aliter presumat scribere, nisi cum notitia
parentum aut iudicis, qui in loco fuerit. Et si aliter fecerit, ipsa venditio vacua sit, et prefatus scriba sit culpavilis,
sicut qui cartula scripsit, sicut supra.
[II] INCIPIT CAPITVLA DOMNI AREGIS PRINCIPIS
1. Si quis homo pauper absque parentibus, nichil etiam habens, ex quocumque negotium secundum legem
potenti homini iuratus fuerit, ita decernimus, ut solus praevetu sacramentum; quin etiam modo simili potens
iuramentum, quando ei contigerit, pauperi singulari exibeat. Si vero pauper aliquantula substantiola habuerit,
cum quinque secum iuret, similiter et hoc quinario numero potens pauperi satisfaciat.
2. Si germanus alterum germanum aborta lite primum percusserit, posteaque cussus dolore stimulatus se
defendendo percussorem occiderit, hoc itaque censimus, ut iusta personae interfecti qualitate talem fratricidium
conponatur.
3. Si quis filium post mortem patris eius pulsaverit, ut asolet, dicendo quod ei aliquid praemii nomine pro
qualibet causam dedisset, aut forsitan, dum pater eius adviveret, per vim aliquid attulisset, de his praepositus
causis, ostensio dumtaxat fieri non potest necnon et ipse filius responderit, nequaquam talia scisset; idcirco
iuratus dicat, quod nec non neglexisset perquirere nec de ipsis rebus, unde pulsatus est, aliquid signum apud se
repperisset.
4. Nonnulla flagitiorum veteres iurisperiti, dum fieri posse non crederent, decernere praecaventes, posteritati
erronea relinquere vestigia. Ad nunc crevescentibus malis et fieri posse creduntur et, quod dictum nephas est,
facta videntur. Actenus religiosorum homicidia, eo quodpote aut inerme genus aut in omnibus venerandum
haberetur, nullius conpositionis experta lex iudicali calculo claruit. Et si quondam forsitan contigisset, aut sub
ostentu legalis neglegentiae vel oblitae rationis obmittebatur aut certe censorum opinatione aut illud, ut cuique
libitum erant, decernebatur. Ideo, sicut omnibus simul aequissime placuit, sancimus, id est precepimus: ut, si
quis deinceps occiderit monachum vel presbyterum aut diaconem primatum tenentem, conponat solidi CC vel
supra, ut principi patriae placuerit, usque trecentos. De caeteris vero personis inferioris gradus, quae in palatio
deserviunt, ducentorum solidorum compositio praeveniat. De reliquis autem ecclesiasticis, qui extra palatium
deagunt, CL, sicut de laicis, qui exercitalibus militant armis.
5. Si pater filiae non habentis germanum, aut germanus sorori, occisi fuerint, ita nobis rationis iudicio
complacuit, ut sicut in rebus patris, vel germani, secundum lege haereditates possessurae sunt, ita et occisorum
compositiones haereditarie sibimedipsae exigant.
6. Si liber homo habet uxorem liberam, nichilque proprium possidens talem culpam perpetraverit, pro qua
damnatus questori secundum legem in manu pro servo tradendus fuerit, ipsa uxor [libera maneat, et] maritum
tantum custodiant; ille vero, qui eum in servitio acceperit, det marito eiusdem infra septimanam duos dies, sicut
propriis servis, quatenus eam possit nutrire. Sin autem minorem culpam penetraverit, unde mox legis tradendi
deest, sub estimatione iustissima vir et coniux deserviat ei, cui culpatum est, usque ad praefinitum tempus; post
constitutionis autem dies libertantur in pristinam libertatem. Et si ipsa uxor tantum culpata fuerit, eisdemque
modis, ut de viro superius censuimus, simul de utroque equalitate sententia detur; ita tamen, ut eius, qui eos
acceperit, disciplinis et imperio sicut servi subiaceat. Si vero infra constitutum supradicti servitii tempus alteram
alteri homini ingesserunt culpa vir aut coniux, imperpetuum servi tradantur et reus per dies, ut supra sibi
concessum, uxorem nutriat, ipse vero dominus traditi, unde prior servo, si contigerit, pro iniura hab eo illata
iustitiam querenti persolvat.
7. Et hoc constituimus, adolescentem ante X et octo anno etatis non posse solius ori sui manifestationem
condempnari.
8. Nullus homo habens uxor legitimam, filiis vel filiabus, qui ex altera inlicita coniuge procreantur, legitima
vivente per quolibet ingenium aliquid donatione facere posse: maxime dumtaxat, qui de incesto coitu nascuntur
ex nuverca, id est matrinia, aut previgna, id est filiastra, vel cognata, que est uxor fratris, aut ex germana uxoris
vel etiam ex consobrina generantur, omnimodo prohibeamus, nullo quolibet argumento, quod cogitari vel dici
humana versutia potest, his donationem facere posse, qui hoc facinus contraxit.
9. Si quis liberorum seu libertinorum ostenderit praeceptum libertatis quondam scriptum ante reversionem
domini gisolfi de tras pado et falsum procul dubio apparuerit [....] Propterea si manifestare potuerit illis diebus
scriptum fuisse, quos praediximus, in libertate permansisse, ita profecto censemus, ut quodquod ex tali, libertate
1

