vestigia regum quaedam capitula in suis decretis sollerter corrigere seu statuere curavit ad salvationem et
iustitiam suae patriae pertinentia, quae utilia nempe sunt et inserta in edicti corpore retinentur. Longo tum post
tempore ad nos quoque ducatum ipsius reliquiarum gentis supernae pietati perducere placuit, quos iam infestatio
multarum gentium valde opprimit, quae nostros concives conterere et dissipare non desinunt, plurimas nostrorum
villas oppidaque cremantes et disperdentes. Et licet ista nostro excreverint tempore, quibus multum
mestificamur, simul et habundare nequitia quorundam caepit nostratium, quibus unus contra alterum semper
molitur insidias, statuta antiqua legis excendens, cupiensque frequenter quocumque modo suo nocere proximo:
de quibus indesinenter animus noster contristatur. Propterea, dumtalia recidere et corrigere tractaremus,
sequentes praephati arechis excellentissimus ducis aegregium exemplum, ad imitationem eius quaedam instituere
providimus capitula ad amputandas quorundam nequitias congrua. Ideo communi habito eloquio, in hoc nostro
beneventano palatio cum domino adone, fratre nostro, venerabili episcopo, seu cum comitibus caeterisque nostris
magnatibus, anno ducatus nostri duodecimo, mense martio et indictione quinta, eadem capitula statuire sollicite
curavimus, quibus omnis iniquus suam malitiam et iniquitate retundare et refrenare debeat. Quae nimirum in
edicti paginis inserere praecepimus perpetuo iure retinenda. Quorum primus iste est:
1. Si cuiuscumque servus liberam sibi uxorem tulerit, qui ad palatium iuxta legem pertinebat, utique pessima
extitit consuetudo, ut eas personas, quisquis vellet, expeteret. Amodo autem et deinceps statuimus, ut tanta
perversitas nullum habeat locum, sed ipse solummodo eos habeat semper, cuius primum ille fuerat servus, etiam
si illos a palatio nunquam repetant[ur]. Nam potest fieri, ut ipsum solum habeat dominus suus, quem, si hac
occasione amiserit, efficietur pauperrimus. Sed seu unum sive plures habuerit famulos, et in uno quolibet eorum
istud acciderit, dominus suus, uti decretum est, eum cum illa, quam sibi uxorem tulerit, possideat perpetim cum
filiis eorum. Et si quis temerarius eos ad palatio petere deinceps praesumpserit, petitio illius cassa permaneant.
2. Si quis a quocumque fuarit plagatus et plagam iudex praesentaliter factam aspexerit et adversarius illam ei
egisse negaverit, preveat sacramentum plagatus, quod certius ipse, super quem proclamavit, illam ei fecerit,
quam ostenderit, plagam; postea vero improbus persolvat illi iuxta edicti tenore iustitiam absque tergiversatione
aliqua.
3. Si clarum manifestatumque fuerit qualibet foeminam consuete et legaliter habuisset maritum et quartam seu
octabam habuisset ab eo sibi factam eamque perturbatione temporis perdidisse quomodocumque, vel si etiam, ut
accidere solet multotiens, quartam eadem vel octaba non fuerit scripta, propinquus mariti vel quilibet alter
eandem quartam vel octaba eidem mulieri rite conpetentem contrare minime praesumat. De quibus si ulterius
altercationem quisquam proposuerit, eius querellam nullum optineat fructum, quoniam iniquum et
reprehensibilem videtur, ut, quod omnes de suis retinent viris, aliquantae mulieres per incuria vel aliqua
accidentia ammittant.
4. Si quis se testem in quocumque munimine propriis manibus subscripserit de rebus quibuslibet forsitan facto ad
se pertinentibus, statuimus, ut postea nullo modo inde valeat movere causationem; devet enim sollicite
perquirere et scire, quid sit illut, ubi rogatur subscribere.
5. Si quis rem suam obligaverit cuicumque et denuo illam alteri vendiderit et emptor ipsam ante faciem eius, cui
obligata fuerit prius, anno uno expleto possederit, postea exinde nullam controversiam his, qui eam obligatam
habuit, valeat movere; quoniam neglectui eius rite deputabitur, quod emptorem infra tot spatium exinde appellare
contempsit et quod ab illo obligatore nullam prius acceperit firmitatem; quoniam iustum videtur, ut magis his,
qui illud pretium dedit, eandem rem possideat, quam ille, qui solam obligationem retinent.
6. Si quis iuraverit et cognitum fuerit certius iudici, quod periurasset, aut famam habuerit periurandi, si
calumniator intentionem proposuerit, quod tunc periurasset, ex iudicio iudicis per pugnam ei approbet, quod
iurasset fallaciter; et postea ipse, qui iuravit, persolvat ei iustitiam, si ceciderit, iuxta edicti tenorem.
7. Si casam, vel quacumque rem, aliquis per munimen habuerit et possederit et illud munimen per ignem aut
depredationem postea amiserit et causator quicumque dixerit, quoniam eadem casa, vel res, quam possidet, ei
debeat pertinere legaliter: preveat sacramentum idem possessor cum parentibus, quod de eadem rem, vel casa,
veracia habuisset munimina, sed ea per igne aut azalatione seu depredationem perdidisset. Si vero his, qui
quaerellam movit, prius elegerit illi velle per pugnam approbare, solus iuret, qui ipsam tenuerit, quaecumque
fuerit res, et sic ad pugna pergatur. Etenim considerandum est et veraciter credendum, fieri potuisse, ut multi sua
munimina, velut dictum est, amiserint et amittant, dum et oppida et villae plurimae a paganis crematae sunt et
nostris exigentibus meritis saepius cremantur et disperduntur: ideoque iniquum videtur, ut talibus accidentiis
amisso munimine aliquis id perdat, si munimen inde non ostenderit, quod iure ei conpetit habere.
8. Inconveniens usque modo consuetudo extitit, ut quisquis voluisset, si nosset, scribere brevem, undecumque
oportunitas exegisset. Amodo autem decernimus, ut soli notarii brevem scribant, sicut et cetera munimina. Et
quiscumque deinceps brebis fuerint absque notarii subscriptionem ostensus, nullam retineat firmitatem; quoniam
multos ex illis deprehendimus fuisse falsos, quod deo opitulante cupimus, ut ulterius non fiat.
[Finis Edicti]

3

