omni anno in monasterio fiunt: ut sunt vendemiae, horti, prata et his similia, cum tanto numero per totum annum
transire valeat. Volumus etiam ut illa modia anteriora coram illis molinariis ad istum novum modium aestimare
faciat, cum omni aequalitate, quanta modia de illis faciant ista, et secundum haec modia quantum eis convenit,
sic solvant in antea eorum censum, sive de annona, sive de brace. Volumus [0543A] ut ipsi molinarii singuli
integram causam habeant ad providendum cum rotis VI. Quod si noluerint habere VI, si medietatem de illa
causa, id sunt rotae III, non habeat nisi medietatem de illa terra, quae ad illum mansum pertinet, id est bonuaria
III, et socius ejus alia III, et inter illos duos et integram molturam reddant, et integrum servitium faciant,
quantum ad illum unum molinum pertinet de opere, vel de sclusa, vel de ponto, vel de omnibus, quantum
singulis molinis deputatum est.

LIBER II. Haec est ordinatio hortorum.

CAPUT PRIMUM.
[0543B] Ut fratres qui eos laborare debent, sine molestia, vel aliqua incommoditate inhonesta possint in
eis officium sibi commissum ad communem explere utilitatem, constituimus ut mansiones, quae ibi necessariae
sunt, et sepes faciant quandocunque necesse fuerit, et emendent majores de his villis: ad primum ostium quod est
juxta vivarium, de Waniaco, et Cipiliaco; ad secundum de Villa; ad tertium de Albiniaco et Cerisiaco: ad
quartum de Vernis, et Taziaco. Et idem ipsi dent, unusquisque ad hortum cui deservit in tertio anno, aratrum I
jugum cum amblacio et conjunclis, quando necesse fuerit; et in quarto erptiam [a] {foot}
[0543D] Erptiam. Sive erpicam, instrumentum ad terendas glebas, gal. herse. in hortum excolendum
semper ad Missam sancti Marcellini: et postquam tempus venerit quo necessarium fuerit hortos a noxiis purgare
herbis, id [0543C] est a medio Aprilis ad medium Octobrium, omnimodis absque negligentia vel aliqua
substractione, semper finitis viginti diebus, veniat unusquisque de ipsis majoribus ad illum fratrem hortolanum,
cui ipse adjutorium facere debet, videre, et interrogare, quando necesse fuerit sarculatores in illo mittere.
Porricini autem et porri postquam transplantati fuerint, ascaloniae quoque, allia atque cepe; haec
tantum debent majores quandocunque necesse fuerit, sicut dictum est, purgare; et quandocunque familia ad
eamdem convenerint purgationem, major ipse per se, sive decanus, unus ex illis duobus omnimodis ibi sit ad
providendum ut studiose et utiliter operarii expleant opus suum. Carra vero accipiant hortolani [0543D] de bura
omni anno secundum consuetudinem. Omnia utensilia ferrea debent accipere a camerario, qui fabros providet
secundum consuetudinem communem. Idem si fracta fuerint, ostendat illa camerario, et ipse faciat illa reparare,
aut det illi aliud ferramentum, et recipiat illud fractum. Similiter quocunque modo necesse fuerit reparari ea, a
camerario requirantur. Et unusquisque habeat ad hortum excolendum [0544A] sive ad alias necessitates
explendas [b] {foot}
[0543D] Fossorios. Id est, ligones. Bessos, ligones planos, quos béches vocamus. Taratra, tarieres.
Scalpra, ratissoires. Gulbium, sive gurbium, ferramentum quo extrahuntur quae impedimento sunt. Falcilia,
faucilles. Truncos, arcas ligneas. Sequuntur banstae, hoc est fustes triturae apti, fléaux.fossorios VI, bessos II,
secures II, dolatoriam, taratra II, majus et minus; scalprum I, gulbium I, et falcilia II, falcem I, truncos II, cultrum
I, serram I. Caetera autem vasa ad ipsum officium pertinentia, sicut sunt vanni, banstae, vel alia quaelibet
hujusmodi, quandocunque vetera defecerint, dicat hortolanus abbati, et ipse det ei adjutorium unde possit alia
acquirere.
Constituimus etiam illis dare ad conducendos homines, qui areas levent in autumno, et plantationes
primo tempore facere adjuvent: necnon et sarcolare herbolas in aestate cum necesse fuerit, unicuique fratri
hortolano per vices panes C provendaricios, quos panes debet dare frater qui panem providet [0544B] fratrum; et
non simul, sed juxta quod hortolano necesse fuerit, sic distribuat dispensator illi ipsum panem, donec numerus, si
necesse fuerit hortolano, completus fiat. Detur etiam unicuique hortolano a cellerario de cervisa modium unum,
eodem modo sicut et panis datur, id est non simul, sed per partes, quando et quantum hortolano necesse fuerit, et
ipse eam requisierit, donec mensura praedicta compleatur, et debet unusquisque modium unum accipere de
legumine, et unicuique debent dari ab abbate solidi V per annum ad conducendos homines, sicut diximus; qui
conductitii non sunt necessarii quaerere aliubi, nisi infra monasterium. De caetero unusquisque frater quidquid
de horto suo potuerit acquirere supra servidas [c] {foot}
7

