[0285D] V. supra, pag. 261.: Ligurinus. . juventuti Germanicae. . . praebitus primo Viennae per
Chunradum Celtem: et si virum noverit poetices laude sui aevi facile principem, tunc vero gravissimae
suspicionis impetum peraegre sustinebit. Atque ego lubens fateor aliquantulum laborasse; sed haesitantem
revocabat ipsius codicis antiquior facies: Vetustate et ferme carie absumpti exemplaris. Ita diserte testantur primi
editores [(48) ] {foot}
[0285D] Sub finem editionis, in fronte catalogi emendandor.. Ecquis autem ferat viros [0285B] illos
celeberrimos, fama nobiles, morum integritate laudatissimos in fraudem una conspirasse?
Habes igitur quae Germanum aut Italum aequalem suspectum reddant; recentem minus probabilem;
habes quae peregrinum eumque Anglum commendare possint, adeoque Anglici quasi codicis interpositam fidem.
Sed codex ille (modo ut talem existimes), haud magni adhuc momenti faciendus. Ut enim taceam nondum visum
atque expertum, detinet cumprimis inscriptum Guntheri nomen et recentiorem arguit editione prima, licet
proinde non temere damnandum.
Causam praeterea summae codicum penuriae plurimis deperditorum exemplis facile tueare, praesertim
[0285C] cum in eam argumentum, et potiori quidem jure, transtuleris, quod illustr. Rittershusium editionum
raritati apposuisse legimus [(49) ] {foot}
[0285D] Praefat. in Ligurin.. Bonum scilicet auctorem suppressum ab iis, qui veritatis lumen oculis suis
irradians nec minimis nec maximis in rebus ullo modo ferre possunt, quique, quantum in ipsis est, abolere
student ex omni memoria hominum, quidquid forte ipsorum cupiditatibus et dominatui adversatur. Quamcunque
vero defectus rationem admittas, certe [Greek] noqeiva√ª indicium inde frustra quaesiveris. Et cave nimium
tribuas illi Senkenbergii adnotationi, quae quidem tanti non est, ut Eboraci adeo Francorum inventum codicem
omnino neges. Quid? quod idem ille Trithemius anno demum 1506 Herbipolim abbas concesserat, adeoque
plures post [0285D] inventum codicem annos; tum etiam idem edito Ligurino XII annorum vita superstes et
inquirendae veritati commodissime positus, nusquam dubium deinceps movit, ne dum aperte contradixit. Cur in
catalogos non retulerit auctorem, non adeo captu difficile. Scilicet intellexerat forte Ligurini vocabulum, et inde
personam ignorans, nec libro de viris illustribus neque de SS. ecclesiasticis inserere potuit. Atque etiam tantine
Trithemii silentium in [0286A] catalogis? Nonne idem praeteriit Dithmarum Merseburgensem, scriptorem
celeberrimum? Et ubi nunc est codex ille Dithmariani chronici praestantissimus Antuerpiensis olim Leibnitio
traditus, cujus ne vestigium quidem diligentissimo Dithmariani chronici editori Jo. Aug. Wagner hac aetate
nostra indicari poterat [(50) ] {foot}
[0286D] Praefat. cit. ?
Tandem id unum conjiciendo non assequor, cur in commerciis illius aevi litterariis de Ligurino ne
vocula quidem occurrat. Qualiacunque enim eruditorum judicia fuerint, indicata saltem exspectares. Movebat me
prae caeteris altum silentium in epistolico commercio Udalrici Zasii ICti famigeratissimi, principibus ejusdem
aetatis viris, adeoque et illis necessitudine juncti, qui Ligurinum vel ediderant [0286B] vel suis in eum
lectionibus illustrabant; Hieron. Baldungio, Henrico Bebelio, Jacobo Philomuso, Chunrado Peutingero, Jacobo
Spiegellio. Totam ejus editionem [(51) ] {foot}
[0286D] Udalrici Zasii Epistolae ad viros aetatis suae doctissimos. Edid. Jos. Ant. Riegger Eq. ICt.
Friburgi et Ulmae 1774. 8m. alioquin praestantissimam, perlegi, de omnibus aliis ejus aetatis memorabilibus, de
Ligurino nequicquam edoctus. Haec mihi qui cum eruditorum moribus ac aevi indole componat, erit magnus
Apollo!
Quidquid postremum statuas de codicum penuria; absolutam adhuc definire nequis. Donec autem
fortunae favor ubicunque tale quid excitaverit, spes melior pendet ex Anglia, et ibi quidem, uti nunc est rerum
publicarum facies, aliquanto pendebit.

VIII. Editiones. [0286C]
Primam ac principem editionem Augustinam, Ligurini conservatricem eamque rarissimis omnino
bibliothecarum cimeliis ascribendam luculentius indicabimus.
20

