0554-0554- Concilium Arelatense - Documenta
Concilia Galliae 511-695 - Concilium Arelatense a. 554
Hanc super omnia curam decet esse pontificis, ut de ecclesiabus deo iuuante sibi commissis tamquam de propria,
quam regit, cura sollicitudinem que indesinenter inuigilet, ut frequentius adgregatis episcopis statuta chanonum
saepius religendo in eorum animis caritate interueniente commendet, ut, quod statutum est, inrepraehensibiliter
debeat custodiri et, si quid forsitan statuendum causa suggesserit, unanimiter obseruanda decernant.
Itaque cum in arelatense urbem episcoporum fuisset synodus adgregata pro necessariis rebus, rationabile esse
credidimus antiquis canonibus non derogantes pauca tamen pro eorum ordinatu deo adiutore subiungere.
Quibus hoc roboris maius esse credidimus, quod a plurimis caritate interueniente consentientibus pruna uoluntate
firmatum est.
Vt oblatae, quae in sancto offeruntur altario, a conprouincialibus episcopis non aliter nisi ad formam arilatensis
offerantur ecclesiae.
Quod si aliter aliquis facere praesumpserit, tamdiu sit a communione uel a caritate fratrum seclusus, quamdiu
ipsum coetus synodalis reciperit.
Vt monastheria uel monacorum disciplina ad eum pertineant episcopum, in cuius sunt terretorio constituta.
Vt abbatibus longius a monastherio uagari sine episcopi sui permissione non liceat.
Quod si fecerit, iuxta antiquos canones ab episcopo suo regulariter corrigatur.
Vt presbyter diaconum uel subdiaconum de ordine deponere nescio episcopo suo non praesumat.
Quod si fecerit, illi in officio uel communione recipiantur et ille anno integro a communione priuatus officium
inplere penitus non praesumat.
Vt episcopi de puellarum monastheriis, quae in sua ciuitate constituta sunt, curam gerant nec abbatissae eius
monastirii aliquid liceat contra regulam facere.
Vt cliricis non liceat facultates, quas ab episcopo in uso accepiunt, deteriorare.
Quod si fecerint, si iunior fuerit, disciplina corrigatur, si uero senior, ut necatur pauperum habeatur.
Vt episcopus alterius clericum in gradu sine epistulam episcopi sui prouehere non praesumat.
Quod si praesumpserit, ille, qui ordinatus fuerit, ab honore quem acceperit remotus, quod ei commissum est,
agere non praesumat et is, qui eum sciens ordinauerit, tribus mensibus communione priuetur.
Sapaudus in christi nomine episcopus ecclesiae arelatensis constitutionem nostram relegi et subscripsi.
Notaui sub die tertio kal. iulias, anno xliii regni domni nostri ichildeberti regis, indictione tertia.
Simplicius episcopus ecclesiae saniensis subscripsi.
1

