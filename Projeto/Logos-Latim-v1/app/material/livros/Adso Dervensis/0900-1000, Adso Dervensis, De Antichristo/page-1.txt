0900-1000- Adso Dervensis - De Antichristo
[1289]
ADSONIS ABBATIS DERVENSIS LIBELLUS DE ANTICHRISTO.
526 MONITUM PRAEVIUM. [1289A]
Cl. D. Andreas Quercetanus hunc libellum, ex cod. ms. viri illustris Jacobi Augusti Thuani, Operibus
beati Alcuini sub titulo: Vita Antichristi ad Carolum Magnum, inseruit p. 1209, nihil haesitans, fetum esse nostri
scriptoris genuinum. Et huic certe opinioni astipulari videtur codex Regius Parisiensis, notatus num. 4411, qui
eumdem libellum cum hac repraesentat inscriptione: Incipit Vita Antichristi ad Carolum Magnum ab Alcuino
edita, prout testantur celeberrimi Operum sancti Augustini editores in Appendice tomi VI, pag. 722. Favet
quoque Joannes Baleus Anglus, qui Centuria II Scriptorum Britanniae inter beati Alcuini scripta recenset Librum
unum de Antichristo ad Carolum, cujus initium sit: Imprimis illud praecipue.
Verum nemo eruditorum ferme nunc dubitat quin ille tractatus, sicut olim ex incuria et neglecta crisi a
librariis sancto Augustino, loco supra citato, et [1289B] Rabano Mauro, tom. VI Oper. , pag. 177, ita etiam beato
Alcuino falso fuerit ascriptus; verus vero illius auctor sit Adso monachus et abbas monasterii Dervensis
(Montier-en-Der). In hanc sententiam eruditos traxit detecta deinceps, et ab ipso du Chesnio, tom. II Script. Hist.
Franc. , pag. 844, edita epistola dedicatoria ipsius Adsonis ad Gerbergam reginam Ludovici transmarini uxorem;
quam epistolam pleniorem posthac dederunt San-Mauriani, tom. XI S. Aug. , inter Addenda et Corrigenda. In
hac siquidem epistola celebris ille abbas (Vide tom. VI Hist. Lit. Franciae, pag. 471 et seqq.) aliis variis scriptis
clarus; sese auctorem nominat, et quaestionibus Gerbergae reginae, quid de Antichristi impietate, potestate,
persecutione et generatione credendum sit, respondere se profitetur. Illi ergo tanquam viro probo ac pio fides
adhibenda; et credendum est hocce opusculum, antequam illi Adso manum admoveret, hoc est, ante saec. X
nondum exstitisse. Quo vero [1289C] errore contigerit ut idem libellus nunc sancto Augustino, nunc Rabano
Mauro tribueretur, non indiget multa inquisitione: norunt enim eruditi qui veteres codices scrutari et elucubrare
consueverunt, multoties diversorum scriptorum opuscula commisceri in uno volumine, quod ob primarium opus
ibi descriptum, unius cujusdam celebris scriptoris praefert nomen, reliquis inscriptione destitutis et quasi per
appendicem adjectis, cujus rei multa exempla afferre possemus, nisi esset notissima.
Quod vero beatum Alcuinum nostrum attinet, singulare quoddam factum errori ac suppositioni
occasionem dedisse putamus. Exstat ille libellus in cod. Vaticano 6444 pergameno in-4o saec. XIII, nec non in
altero Palatino 345, chartaceo in fol. saec. XV, et in utroque attribuitur Alcuino, inscriptus tamen non regi
Carolo, sed Eriberto Coloniensi episcopo. Eidem certe, sed sub nomine Albini magistri tribuitur in bino codice
cartusiae Axspacensis in Austria saec. [1289D] XV, sub hoc titulo: Albinus magister Heriberto Coloniensi
archiepiscopo, de adventu Antichristi. Vides quomodo fieri potuerit ut a veteribus, iisque incautis descriptoribus
confunderetur ob vicinitatem, reor, nominis Albuinus cum Albino magistro, seu Alcuino, quamvis multo
antiquiori, tamen notiori.
Albuinus ille eremitam [a] {foot}
[1289D] Sanderus, Bibl. ms. , part. I, pag. 156. se nominat seu reclusum monasterii olim celeberrimi
Gorziensis (Gorze) in [1290A] agro Metensi, qui etiam textus S. Scripturae et SS. Patrum de virtutibus
instruentes collegit, illudque opusculum eidem Erimberto archiepiscopo Coloniensi inscripsit, quod adhuc latet
in bibliotheca canonicorum regularium Tongrensium; epistolam vero illi praemissam edidit D. Martene, tom. I
Ampl. Collect. vet. Script. , pag. 360, quae ibi legi potest. Altera vero epistola priori in multis similis in codd.
Vaticanis praefixa habetur opusculo de Antichristo, quae plane una cum eodem opusculo deprompta est ex
Adsonis tractatu. Ita enim sonat: «Eriberto Coloniensi episcopo Albuinus suorum omnium servorum ultimus,
gloriam et pacem sempiternam. Ex quo, Domine Pater, misericordiae vestrae gratiam promerui, semper vobis in
omnibus fidelis fui. Unde quamvis indignae sint apud Deum orationes meae, tamen pro vobis semper Dei nostri
miser cordiam exoro, ut vos faciat post hanc vitam secum feliciter regnare. Igitur quia pium studium habetis
Scripturas [1290B] audire et frequenter loqui de nostro redemptore; sive etiam scire de Antichristi impietate et
persecutione, nec non et potestate ejus et generatione, sicut mihi servo vestro dignati estis praecipere: volui vobis
aliqua scribere de Antichristo, et ex parte certum reddere, quamvis apud vos habeatis satis 527 prudentissimos
viros et valde necessarios nostro tempore. Igitur de Antichristo scire volentes primo notabitis, quare sic vocatus
sit, etc. » Et ita pergit, uti apud Adsonem legitur, nisi quod in nonnullis differat, quae suo loco notamus.
1

