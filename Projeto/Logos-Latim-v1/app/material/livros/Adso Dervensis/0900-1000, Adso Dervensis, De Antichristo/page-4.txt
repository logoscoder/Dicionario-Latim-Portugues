[1293D] Addita ex cod. Vat. urbs gentilium] et caput [totius] regni Persarum, Antichristus nascetur; et
in civitatibus Bethsaide et Corozaim nutriri [et conversari] dicitur: quibus [civitatibus] Dominus in Evangelio
improperat, dicens: Vae tibi, Corozaim, vae tibi, Bethsaida (Matth. XI, 21; Luc. X, 13)! Habebit autem
Antichristus magos et ariolos et maleficos et incantatores et divinos, qui eum [diabolo inspirante] nutrient et
docebunt, et imbuent in omni iniquitate et falsitate et nefaria arte: et maligni spiritus erunt duces ejus et socii
semper et comites [Cod. Vat. , et commilitones] indivisi. Deinde Hierosolymam veniens, omnes Christianos
quos ad se [1293C] non poterit convertere, per varia tormenta jugulabit, et suam sedem in templo sancto parabit.
Templum etiam destructum, quod Salomon Deo paravit, aedificabit, et in statum suum restaurabit, et circumcidet
se, et Filium Dei omnipotentis se esse mentietur.
Reges autem et principes primum ad se convertet, et deinde per illos caeteros populos. Loca vero per
quae Dominus Jesus Christus ambulavit, et ipse perambulavit: sed prius destruet quae Dominus illustravit.
Deinde per universum mundum nuntios mittet et praedicatores suos. Praedicatio autem ejus et potestas tenebit a
mari usque ad mare, ab oriente usque [[d] {foot}
[1294D] Ex cod. Vat. ad occidentem et ab aquilone usque] ad septentrionem. Faciet quoque signa
multa et miracula [1293D] magna et inaudita. Faciet ignem de coelo terribiliter descendere, arbores subito florere
et crescere [Id. cod. , arescere], mare turbari et subito tranquillari: naturas etiam in diversis figuris mutari, aquas
[Id. cod. , aquarum cursus] contra cursus et ordinem converti, aera ventis commotionibusque multis agitari, et
caetera quoque mirabilia [Id. cod. , innumerabilia] et stupenda, mortuos scilicet in conspectu hominum
resuscitari, ita ut in errorem inducantur, [1294A] si fieri potest, etiam electi (Matth. XXIV, 14). 529 [[e] {foot}
[1294D] Uncis inclusa omitt. in cod. Vat. Sed et mendacia erunt, et a veritate aliena: quia per magicam
artem et phantasiam deludet homines, sicut et Simon Magus illusit illum, qui putans occidere eum, arietem
occidit pro eo.] Cum enim tanta et talia signa viderint etiam illi qui perfecti et electi Dei sunt, dubitabunt utrum
ipse sit Christus, qui in fine mundi secundum Scripturas venturus est, an non. [[f] {foot}
[1294D] Ex cod. Vat. Haec autem omnia miracula omnibus modis per incantationes diabolicas falsa
erunt, peccatoribus et incredulis videbuntur vera.]
Excitabit persecutionem sub omni coelo super Christianos et omnes electos. Eriget itaque se contra
fideles tribus modis, id est, terrore, muneribus et [1294B] miraculis. Dabit credentibus in se auri atque argenti
copias [[g] {foot}
[1294D] Omiss. in cod. Vat. tempore enim ejus omnes absconditi thesauri revelabuntur]. Quos autem
muneribus corrumpere non poterit, terrore superabit; quos autem terrore non poterit [vincere], signis et miraculis
seducere tentabit; quos nec signis poterit [illudere] in conspectu omnium mirabili morte cruciatos crudeliter
necabit [Cod. Vat. , miserabili morte temptabit necare]. Tunc erit talis tribulatio, qualis non fuit super terram ex
tempore, quo gentes esse coeperunt usque ad illud tempus. Tunc qui in agro erunt, fugient ad montes dicentes:
cadite super nos; et collibus, cooperite nos, et qui supra tectum, non descendet in domum suam, ut tollat aliquid
ab ea, sed seipsum dabit [1294C] praecipitem (Matth. XXIV, 16 seq.). Tunc omnis fidelis Christianus, qui
inventus fuerit, aut Deum negabit, aut sive per ferrum, sive per ignem fornacis, sive per serpentes, sive per
bestias, sive per aliquid aliud quodlibet tormentorum genus interibit, si in fide permanserit.
Haec autem tam terribilis et timenda tribulatio tribus annis et dimidio manebit [[h] {foot}
[1294D] Ex cod. Vat. in toto mundo]. Tunc abbreviabuntur dies propter electos (Matth. XXIV, 22); nisi
enim Dominus abbreviasset dies, vix salva esset [Cod. Vat. , non fuisset salva] omnis caro. Tempus siquidem,
quando Antichristus venerit, vel quando dies judicii apparere coeperit, Paulus apostolus in Epistola ad
Thessalonicenses demonstrat dicens: Nisi venerit discessio primum, et [1294D] revelatus fuerit homo peccati,
filius perditionis, etc. (II Thess. II, 3). Scimus autem quoniam post regnum Graecorum, sive etiam post regnum
Persarum, ex quibus unumquodque suo tempore magna gloria viguit, et magna potentia floruit, ad ultimum
quoque post caetera regna, regnum Romanorum incoepit [Ms. Reg. , incipiet], quod fortissimum omnium
regnorum superiorum fuit [Ms. Reg. erit], et omnia regna sub dominatione sua habuit [Id. [1295A] cod. ,
habebit]: omnes quoque populorum nationes Romae subjacebant, et serviebant ei [Id. cod. , Romanis
subjacebunt et servient eis] sub tributo. Inde ergo dicit Apostolus, Antichristum non antea in mundum esse
venturum, nisi venerit discessio primum, id est, nisi omnia regna mundi discesserint a Romano imperio, cui prius
subdita erant. Hoc autem tempus nondum venit, quia licet videamus Romanorum regnum in maxima parte jam
destructum, tamen quandiu reges Francorum duraverint, qui Romanum imperium tenere debent, dignitas Romani
imperii ex toto non peribit, quia stabit in regibus suis. Tradunt namque doctores nostri [a] {foot}
4

