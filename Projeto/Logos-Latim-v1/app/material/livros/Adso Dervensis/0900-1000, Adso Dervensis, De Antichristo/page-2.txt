Ne porro cuipiam ex lecta hac epistola dubium subrepat, an non libellus hic de Antichristo Albuino
potius eremitae quam Adsoni sit tribuendus, tempora scriptae utriusque epistolae discernenda sunt. Albuinus
libellum istum misit ad Heribertum archiepiscopum Coloniensem; ergo non ante annum 999, quo is ad eamdem
sedem archiepiscopalem promotus fuit [b] {foot}
[1289D] Rupertus Tuitiensis in Vita S. Herib. , cap. 1, num. 1; Act. SS. , tom. II Martii, pag. 476.. Adso
vero illum misit ad Gerbergam reginam, vivente adhuc seniore seu marito suo Ludovico scilicet, pro [1290C]
cujus et filiorum incolumitate divinam inisericordiam se semper exorare profitetur. Scripsit ergo Adso hunc
tractatum ante annum 954, quo Ludovicus Transmarinus mortuus est die IV Idus Septembris [c] {foot}
[1289D] Frodoardus in Chron. ad hunc annum.. Scripsit vivente adhuc Roricone episcopo Laudunensi,
quem in fine laudat, et qui sedem illam conscendit anno 949, obiit vero anno 976 [d] {foot}
[1290D] D. Ceillier, Hist. Gén. des Auteurs sacrés, tom. XIX, pag. 700; Auctores Hist. Litt. Franciae,
tom. VI, pag. 43, num. 58. : Ex quibus luce clarius apparet, Albuinum et libellum et ipsam epistolam ab Adsone
mutuasse; simul tamen occasionem erroris posterioribus scriptoribus praebuisse, ut Albuino Albinum seu
Alcuinum substituerent; posthac vero, cum in ipso opusculo mentio fieret cujusdam regis Romanorum, statura
grandis, aspectu decori, vultu splendidi et per singula membrorum lineamenta decenter compositi, cujus nomen a
littera C incipit, id quidam forte de Carolo Magno interpretarentur, et opusculum ad illum missum fuisse nimis
confidenter effarentur et scriberent. Caeterum libellus iste compilatus est ex sententiis sancti Augustini, lib. XX
de [1290D] Civ. Dei, cap. 11, etc. ; tract. 2 in cap. II epist. S. Joan. ad Parthos; Rabani Mauri lib. XXII in
Apost. , cap 2; et ex ipsius Alcuini libro III de Trin. , cap. 29. Consule, si placet, quae scribit D. Rivet tom. VI
Hist. Lit. Franciae, pag. 477 et seqq. Sequimur hoc loco editionem D. Quercetani, tanquam pleniorem, et
addimus ex aliis editionibus ac codd. mss. lectiones quasdam differentes.

ADSONIS ABBATIS MONASTERII DERVENSIS [a]
{foot}
[1291D] Adso monachus Luxoviensis, posthac ob praeclara merita in abbatia Dervensi successit
Alberico circa annum 968. Scripsit vero hanc epistolam nondum abbas, nimirum ante annum 954, quo
Ludovicus Transmarinus obiit mense Octobri. Vide Hist. Lit. Franciae tom. V, pag. 471, etc..
LIBELLUS DE ANTICHRISTO AD GERBERGAM [b] {foot}
[1291D] Gerberga, uxor Ludovici Transmarini, soror Ottonis I imp. (Frodoardus.) REGINAM.
[1291A]
Excellentissimae reginae ac regali dignitate pollenti, Deo dilectae, omnibusque sanctis famabili,
monachorum matri et sanctarum duci, dominae Gerbergae, frater Adso suorum omnium servorum ultimus
gloriam et pacem sempiternam.
Ex quo, domina mater, misericordiae vestrae germen promerui, semper vobis in omnibus fidelis fui
tanquam proprius servus. Unde quamvis indignae sint apud Dominum preces orationis meae, tamen pro vobis et
pro seniore vestro domino rege; nec [1291B] non et pro filiorum vestrorum incolumitate, Dei nostri
misericordiam exoro, ut vobis et imperii in hac vita dignetur conservare, et vos faciat in coelis post hanc vitam
secum feliciter regnare. Quoniam si Dominus vobis prosperitatem dederit, et filiis vitam longiorem, scimus
indubitanter et credimus, Ecclesiam Dei exaltandam, et nostrae religionis ordinem magis ac magis
multiplicandum. Hoc ego fidelis vester opto, et valde desidero; qui si potuissem vobis totum regnum acquirere,
libentissime fecisse: sed quia illud facerem non valeo, pro salute vestra filiorumque vestrorum Dominum
exorabo, ut gratia ejus in operibus vestris semper vos praeveniat, et gloria illius pie et misericorditer subsequatur,
ut divinis intenta mandatis, possitis adimplere [1291C] bona, quae desideratis, unde corona vobis detur regni
coelestis. Igitur quia pium studium habetis Scripturas audire, et frequenter loqui de nostro Redemptore; sive
etiam scire de Antichristi impietate et persecutione, nec non et potestate ejus et generatione, sicut mihi servo
vestro dignata estis praecipere, volui aliqua vobis scribere, et de Antichristo ex parte certam reddere, quamvis
non indigeatis a me hoc audire, quae apud vos habetis prudentissimum pastorem dominum Roriconem [c] {foot}
2

