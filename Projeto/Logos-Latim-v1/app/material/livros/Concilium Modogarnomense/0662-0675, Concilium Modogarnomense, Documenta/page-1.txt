0662-0675- Concilium Modogarnomense - Documenta
Concilia Galliae 511-695 - Concilium Modogarnomense a. 662-675
In sanctae trinitatis nomine.
Cum in diocesim burdigalense modogarnomo castro super fluuio garonna per iussorium gloriosi principis
childericis regis conuenissemus et ibidem in aecclesia sancti petri apostoli cum prouinciales acutanis pro statu
aecclesiae uel stabilitatem regni fuissemus adunati ibi que multa contraria contra statuta patrum uel cannonica
auctoritate inuenta sunt, eo quod clerici per contumacia propriis episcopis dispicerint et secularem abitum et
adhuc, quod peius est, amplius quam secularis diuersa contraria agerent, ibidem decretum est secundum statuta
patrum: vt abitum concessum clerici religiose habitare debeant et nec lanceas nec alia arma nec uestimenta
secularia habere nec portare debeant, sed secundum quod scriptum est: non in gladium suum possidebunt terram
et brachium eorum non liberabit eos, set dextera tua et brachium tuum et inluminatio uultus tui, statutum est, ut,
qui post hanc definitionem hoc agere aut adtemtare presumserit, canonica feriatur sententia.
Similiter presbyteri, diaconi aut quicumque ex clero seculari mundeburdo, uel familiare est, nisi cum
conuenientia episcopi, cum caritatem, dilectionem, absque contumatia episcopi ausus fuerit ordine temerario
habere, simili sententia subiacet.
De subintroductis uero mulieribus episcopus aut aba aut quicumque ex ordine sacro contra antiqua patrum
statuta, nisi quod continent canones, uel in deinceps habere praesumserit, ipsa canonica sententia iudicetur.
Episcopi uero, qui, ut scriptum est, quasi caput aecclesiae praeminent et, ut beatus hieronimus scripsit, sicut
apostoli esse debeant, formam talem aecclesiis ostendant, ut ipsi diligant clero et ipsi diligantur a clero et
formam sint fidelium concessum habitum, conuersatione, in uerbo, in obedire; in omni modo que eo, quod
seculare est, omnibus postposito teneant religionem; et, sicut dicit apostolus, ueram talem formam et religionem
teneant, ut et stabilitas regni per eos debeat stare et salus populi, sicut decet, per eos debeat domino auxiliante
durare.
Et si contra ordine canonico aliquid adtemtare praesumserint, cannonica sententia se nouerint esse cohercendos.
Vnde mediante uiro inlustri lupone duce per iussionem supra fati gloriosi principis childerici haec omnia, que
superius abentur inserta, in omnibus conseruari conuenit.
Quod si quis inmemor, quae superius conpraeensa sunt, contemptor fuerit senodali concilio, canonica se nouerit
incurrere sententia.
Abbates uero uel monachi sub religionem sanctorum patrum in omnibus conuersari debeant.
Adus metropolitanus bituricensis urbis episcopus.
Iohannes metropolitanus burgdigalensis urbis episcopus.
Scupilio metropolitanus elosane urbis episcopus.
Ermenomaris petrogoris urbis episcopus.
Leutadus auxiensis urbis episcopus.
Saluius bernarnensis urbis episcopus.
1

