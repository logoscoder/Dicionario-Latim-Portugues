Igitur pro Dei nomine et pro omnium Graecorum Christianorum pietate rogamus, ut quoscunque
fideles, Christi bellatores, tam majores quam minores, cum mediocribus in terra tua acquirere poteris ad [0468A]
auxilium mei et Graecorum Christianorum, huc deducas, et sicut Galiciam et caetera Occidentalium regna anno
praeterito a jugo paganorum aliquantulum liberaverunt, ita et nunc ob salutem animarum suarum regnum
Graecorum liberare tentent, quoniam ego, quamvis imperator, nullum tamen mihi remedium, neque idoneum
consilium scio invenire, sed semper a facie Turcorum et Pinemacorum [(3)] {foot}
[0467D] Al., Pincinatorum. fugio, et tandiu in singula civitate maneo, donec adventum eorum
prope sentio. Et melius subjectus esse vestris Latinis cupio quam paganorum delubriis. Ergo antequam capiatur
ab eis Constantinopolis, certare totis viribus maxime debetis, ut gloriosam et ineffabilem mercedem in coelo
gaudentes recipiatis. Nam melius est ut vos habeatis Constantinopolim quam pagani, [0468B] quia in ea
habentur pretiosissimae reliquiae Domini, id est statua ad quam fuit ligatus, flagellum unde fuit flagellatus,
chlamys coccinea qua fuit indutus, corona spinea qua fuit coronatus, arundo quam vice sceptri manibus tulit,
vestimenta quibus ante crucem spoliatus fuit, pars maxima ligni crucis in qua crucifixus fuit, clavi quibus affixus
fuit, linteamina post resurrectionem in sepulcro inventa, duodecim cophini fragmentorum de quinque panibus et
duobus piscibus, caput cum capillis integrum et barba sancti Joannis Baptistae, reliquiae vel corpora multorum
innocentium, quorumdam prophetarum, et apostolorum, et martyrum, et maxime sancti Stephani protomartyris,
et confessorum et virginum, quae ob nimium incrementum singulariter scribere intermisimus. [0468C] Quae
tamen omnia praedicta Christiani magis quam pagani habere debent, et munimen magnum erit omnibus
Christianis, si haec omnia habuerint; detrimentum vero et judicium, si perdiderint. Quod si ob hoc certare
noluerint, et aurum magis amaverint, in ea plus invenient aurum quam in toto mundo. Nam soli thesauri
ecclesiarum Constantinopolis in argento, auro, gemmis et lapidibus pretiosis et pannis sericis, id est palliis,
sufficere possint omnibus mundi ecclesiis; quos tamen omnes thesauros inaestimabiliter thesaurus matris
ecclesiae, scilicet Sanctae Sophiae, id est Dei sapientiae, superat, et absque dubio thesauro templi Salomonis
coaequari potest. Quid iterum de infinito nobilium [0468D] thesauro dicam, cum thesaurum negotiatorum
rusticorum nemo aestimare possit? Quid invenitur in praeteritorum imperatorum thesauris? Pro certo dico non
erit lingua quae illum recitare valeat; quoniam non solum Constantinopolitanorum imperatorum ibi thesaurus
habetur, sed etiam omnium antiquorum Romanorum imperatorum thesaurus ibi est translatus, et in palatiis
absconditus. Quid amplius dicam? Quod certe patet oculis hominum, nihil est quantum ad illud absconditum.
Currite ergo cum tota gente vestra, et omnibus vestris viribus certate, ne talis thesaurus in manibus Turcorum et
Pincinatorum cadat, quia cum sint infinita, adhuc LX millia [0469A] exspectantur quotidie, et timeo ne per illum
thesaurum paulatim nostros seducant cupidos milites, quemadmodum Julius Caesar olim fecit, qui regnum
Francorum cupiditate invasit, et quomodo Antichristus capturus totum mundum in fine mundi est [0470A]
acturus. Agite ergo dum tempus habetis, ne Christianorum regnum, et, quod majus est, Domini perdatis
sepulcrum, et inde non judicium, sed mercedem habeatis in coelum. Amen.

2

