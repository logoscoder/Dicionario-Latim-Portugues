Epistola ad Robertum Flandriae
Imperator Constantinopolitanus
Imperator Constantinopolitanus - Epistola ad Robertum Flandriae
[0465]
IMPERATORIS CONSTANTINOPOLITANI EPISTOLA AD ROBERTUM FLANDRIAE
COMITEM ET OMNES CHRISTIANOS Ut sibi contra paganos opem ferant. (Anno 1095.) [MARTENE Thes.
Anecd. I, 267, ex mss. duobus, uno monasterii S. Albini, altero monasterii S. Ebrulfi.]
[0465B] [(1)] {foot}
[0465B] Scripta fuisse videtur anno 1095, quo Alexius ad Urbanum II concilium in Placentina
civitate celebrantem [0465C] legationem misit, ipsum, omnesque Christi fideles suppliciter imploravit, ut
aliquod auxilium sibi contra paganos pro defensione sanctae Ecclesiae conferrent, [0466B] quam pagani jam in
illis partibus deleverant, qui partes illas usque ad muros urbis Constantinopolitanae [0466C] civitatis obtinuerant,
inquit Bartholdus Constantiensis. Domino et glorioso Flandrensium comiti ROBERTO et omnibus totius regni
principibus, Christianae fidei amatoribus, tam laicis quam clericis, imperator Constantinopolitanus, salutem et
pacem in eodem Domino nostro Jesu Christo, et Patre ejus, ac Spiritu sancto.
O inclytissime comes, et maxime fidei consolator, notificare prudentiae vestrae volo quantum
sanctissimum imperium Christianorum Graecorum angustiatur fortiter a Pincinaois [(2)] {foot}
[0466C] Al., Pincinatis. et Turcis quotidie, et depraedatur et acquiritur sine intermissione, et fiunt
caedes diversae, et inenarrabiles Christianorum interfectiones [0466B] et derisiones. Sed quia sunt multa mala,
quae agunt, et, ut diximus, inenarrabilia, de multis dicamus pauca, quae tamen sunt auditu horribilia, et
conturbant etiam ipsum aerem. Nam pueros et juvenes Christianorum circumcidunt super baptisteria
Christianorum, et circumcisionis sanguinem in despectum Christi fundunt in eisdem baptisteriis, et desuper eos
mingere compellunt, et deinceps in circuitu ecclesiae eos violenter deducunt, et nomen et fidem sanctae Trinitatis
blasphemare compellunt. Illos vero nolentes ex diversis poenis affligunt, et ad ultimum eos interficiunt. Nobiles
vero matronas ac [0467A] earum filias depraedatas invicem succedendo ut animalia adulterando deludunt. Alii
vero corrumpendo turpiter virgines statuunt ante facies earum matres, compellentes eas nefarias et luxuriosas
decantare cantilenas, donec compleant stupra ipsa sua nefaria. Sic enim legimus actum in Dei populo antiquitus,
quibus impii Babylonii post diversa delubria deridendo dicebant: Hymnum cantate nobis de canticis Sion (Psal.
CXXXVI, 3). Sic et in stupro filiarum matres compellunt nunc cantare cantilenas nefarias, quarum voces non
cantum, sed magis, ut credimus, plus resonant planctum, sicut scriptum est in morte innocentium: Vox in Rama
audita est, ploratus et ululatus multus: Rachel plorans filios suos, et noluit consolari quia non sunt (Matth. II, 18).
Sed licet [0467B] matres innocentium, quae per Rachel figurantur, non valuerint consolari pro morte filiorum,
valuerunt tamen consolari pro salute animarum. Istae tamen nullatenus, quod pejus est, consolari valent, quia et
in corporibus et in animabus pereunt. Sed quid adhuc? Veniamus ad deteriora. Totius aetatis et ordinis viros, id
est pueros, adolescentes, juvenes, senes, nobiles, servos, et, quod pejus et impudentius est, clericos et monachos,
et heu proh dolor! et quod ab initio non dictum neque auditum est, episcopos Sodomitico peccato deludunt, et
etiam unum episcopum sub hoc nefario peccato jam crepuerunt. Loca vero sancta innumerabilibus modis
contaminant et destruunt, et pejora eis minantur. Et ad haec quis non plangit? Quis non compatitur? [0467C]
Quis non horret? Quis non orat? Nam pene tota terra ab Jerusalem usque Graeciam, et tota Graecia cum suis
regionibus superioribus quae sunt Cappadocia minor, alia major, Phrygia et Bithynia et minor Phrygia, id est
Troja, Pontum, Galatia, Libya, Pamphylia, Isauria, Lycia et insulae principales Chios, et Militina, et multae aliae
regiones et insulae, quas non valemus modo enumerare, usque Thracias, ab eis jam invasae sunt, et fere jam nihil
remansit, nisi Constantinopolis, quam ipsi minantur citissime nobis auferre, nisi auxilium Dei et fidelium
Christianorum Latinorum velociter subvenerit. Nam et Propontidem, qui et Aridus dicitur, et ex Ponto juxta
eamdem Constantinopolim in mare Magnum [0467D] decurrit, cum ducentis navibus invaserunt, quas Graeci ab
eis praedati fabricaverunt, et remigiis, velint nolint, deducunt, et minantur tam per terram quam per eamdem
Propontidem Constantinopolim, ut diximus, velociter capere. Haec pauca de innumerabilibus malis, quae haec
impiissima gens agit diximus et scripsimus tibi, comes Flandrensium, Christianae fidei amator. Caetera vero ob
fastidium legentium dimittamus.

1

