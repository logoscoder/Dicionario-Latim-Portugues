Donationes piae
Fulco Andegavensis
Fulco Andegavensis - Donationes piae
[0479]
FULCONIS ANDEGAVENSIS COMITIS DONATIONES PIAE.
I. Ecclesiae S. Mauritii Andegavensi praedia quaedam concedit. (Anno. 1096.) [ Gall. Christ. ed.
1, t. II, p. 128.] [0479B]
In nomine sanctae et individuae Trinitatis, FULCO Andegavensis comes.
Inter alia suae sollicitudinis studia quibus peccatorum sibi providere remedia humanam miseriam
oportet, illud non postremum est, si juxta Domini nostri Jesu Christi salutare monitum dando eleemosynam de
transitoriis hujus mundi rebus lucra facere perennia satagamus: et quidem id multis misericordiae itineribus adiri
posse videtur, sed haec compendiosior esse via existimatur, si per Ecclesiae [0479C] sacrosanctae universorum
fidelium matris manum terrena facultatis temporalis possessio in aeternam transferatur possessionem, ita procul
dubio et jugibus Dei laudibus pariter et pauperum Christi usibus collatura subsidium. Quae profecto res hoc
potissimum tempore magni potest esse et exempli et meriti, cum mundo tam vehementer in maligna prolapso
instant tempora periculosa, et sunt homines nequam, seipsos ut arbitrantur, amantes, sed revera odientes, ac si
Dei direptores parati sunt innumeri, sustentatores vero vix inveniuntur paucissimi. Igitur in nomine Dei
Salvatoris mundi, ego Fulco divina dispensante clementia, Andegavensis comes de Creatoris nostri misericordia
non desperans, notum fore [0479D] cupio tam praesentibus quam futuris ad quorum notitiam pertinere videbitur,
quoniam aliquid, Deo placente, et S. Mauritio et S. Maurilio eorumque servitoribus constituere divina
deliberatione desideravit, ac demum ad effectum, Deo propitiante, et filiis meis, Gaufrido scilicet et Fulconello,
et filia mea Ermingarde concedentibus et confirmantibus, produxi. Dono ergo Deo et S. Mauritio, Matri
Ecclesiae Andegavensi, cui dominus Gaufridus de Meduana Deo ordinante praeest episcopus, totum quod habeo
in insula Calonnae solutum et quietum, sicut habeo, in perpetuum habendum, tenendum, vendendum, seu
donandum cui voluerit, vel successores ejus, sed et aquam juxta decurrentem de parte Septentrionali quae
vocatur Meduanilis totam sicut habeo [0480B] cum omni integritate, et omnibus quae ad ipsam insulam vel
aquam pertinent, excepto quod si forte homines mei per eamdem aquam transeuntes inter se seditionem quoquo
modo fecerint, foris factum erit meum, quod si homines episcopi inter se seditionem fecerint, foris factum erit
episcopi, si vero homines mei cum hominibus episcopi, vel homines episcopi cum meis, seditionem fecerint,
inter me et episcopum erit foris factum, sed episcopus distringet eos vel praepositus ejus et accipiet de
districtione 11 solidos et dimidium. Itaque, sicut supradictum est, donamus et firmam fore hanc donationem in
perpetuum volumus tam ego, quam filii et filiae, acceptis tamen quinque mille solidis Andegavensis monetae ab
ipso episcopo Gauffrido. Et ut haec donatio [0480C] et concessio firmum et inviolabile in perpetuum robur
habeat, advocatis tam de parte mea, quam de parte episcopi et videntibus et audientibus legalibus ac probabilibus
personis, quorum nomina subscripta sunt, propria manu donum per cultellum super altare Dominicum fecimus et
scribi jussimus, et S. Crucis hanc chartam subter firmavimus. Quod si quis successorum vel haeredum meorum,
quod absit! aut vi, aut malo confisus ingenio hanc chartam aliquando cassare tentaverit, centum libras auri
purissimi damnatus persolvat, et conatus ejus effectum non habeant, et ante tribunal Christi rationem redditurus
assistat, et Judae Iscariotis, vel omnium qui impias manus in Dominum injecerunt [0480D] socius perpetuo et
indissolubili anathemate condemnetur.
Actum Andegavis in camera episcopi, IX Kal. Julii, vigilia S. Joannis Baptistae anno Domini
1096, indictione IV, epacta XXIII, anno quo innumerabilis populus ibat in Hierusalem ad depellendam
Pincenatorum perfidiae persecutionem, scilicet secundo anno quo Urbanus papa Andegavum visitavit, Philippo
regnante super Francos, Fulcone juniore dominante super Andegavinos, anno dominationis ipsius XXIX, sub
Gauffrido de Meduana Andegavorum episcopo, anno I ordinationis ipsius, quod viderunt praesentes et audierunt
isti canonici et clerici; de parte episcopo, Gosbertus decanus, Hubertus cantor, Bernardus abbas S. Sergii, Petrus
monachus, [0481A] Guillelmus Transligerensis archidiaconus, Guarnerius Transmeduanensis archidiaconus;
Eudo archipresbyter, Gaufridus Girbanei, Vuillelmus de S. Laudo, Radulphus de Valle, Richaldus, Gaufridus
Guid Gedeon, Willelmus Musca, Bernerius Macondus canonicus cellarii, Alberius capellanus episcopi,
Willelmus de Camiliaco, Juhellus, Gofridus de Castro Gonterii, Benedictus presbyter, Gosbertus S. Maurilii
canonicus, Laurentius S. Maurilii canon., Goffridus Cosin, Radulphus clericus, Rosocelinus presbyter, Joannes
1

