de Ramorforti canonicus S. Joannis; et isti laici: Goffridus filius Eudonis de Calonna, Paganus frater ejus, Eudo
filius ejus, Americus clericus; de parte comitis, Leo de Brioledo, Fulco filius Ursonis, Segebrandus comes
stabuli, [0481B] Petrus Rubiscallus, Giraldus praepositus, Cericus filius ejus, Herveus Rosondelli, Richardus de
S. Quintino, Gauffridus Trevis, Hugo de Vado, Ranulfus de Credone.
Signum Fulconis comitis; S. Gofridi filii ejus; Falconis filii ejus, Ermingardis filiae.

II. Charta donationis pro monasterio S. Nicolai. ( Breviculum fundationis et series abbatum S.
Nicolai Andegavensisauctore Laurentio LEPELLETIER, pag. 5.)
Priscis temporibus nonnulli reges ac principes ecclesias in Christi nomine aedificare curaverunt.
Et ego Fulco comes Andegavorum, licet de ultimis et desidiosis hominibus unus, in Dei nomine atque [0481C]
summi praesulis Christi Nicolai, ecclesiam in prospectu urbis Andegavae aedificare decrevi. Ac millesimo
vigesimo anno ab Incarnatione Domini a domno praesule Huberto nomine urbis praedictae, feci sacrare. Post
cujus sacrationem, non multo post tempore, ex monachis Sancti Martini monasterii majoris nomine Baldricum
abbatem constitui, atque ad fratrum sustentationem, atque pauperum, ex meis rebus propriis ipsam ditare curavi.
Dedi illi ecclesiae super ripam Brionel vineas ac viridigarium genitricis meae, cum culturis propriis quas
exstirpavi et complanavi; dedique illi in lupello duodecim et eo amplius arpennos pratorum. Haec omnia sine
censu et sine decima, libera et quieta ut regale alodium. Via autem triumphalis quae ducit ad civitatem, [0481D]
dividit culturas has et terram ad eas pertinentem. Super ripam vero Brionel a parte meridionali, est mansio canum
nostrorum. A parte vero australi, mansio bubulconum nostrorum, illicque descendit in fluvium. Dedique illi
ecclesiae terram Accisoriae, liberam et quietam scilicet vicariam, foderum, omnesque consuetudines, quas terra
reddere solet. Hanc autem concambiavit mihi Vuido thesaurarius Sancti Mauritii; et ille eam tenebat de Alberico
de monte Joannis quondam optimate nostro. Concambia quae ei dedi propter terram, haec fuerunt: medietas
ecclesiae, clausum vineae inter Meduanam et Brionel, trans flumen vero vineas alias. Si vineae cum vinagiis
monachis datae fuerint, aut emptae, liberae [0482A] et quietae erunt. Si vinum meum cum banno vendidero,
bannerius meus torrentulum de Barra non transibit causa capiendi vasa ensentium monachorum vinum. Si
duellum inter homines insurrexerit, illic finiatur: si cum uno illorum hominum et alio extraneo, similiter.
Praepositus, nec vicarius de illorum homine non se intermittat, nec terram illorum intret, nec justitiam de illorum
homine faciat; quoadusque clamorem ad abbatem bis factam habeat. Ad villam vero Lanariam exartum dedi in
angulo. Sed non est tacendum quod ecclesiae concessi, si exercitus meus ierit in terram inimicorum meorum,
causa vastandi aut castrum faciendi, non eat homo ecclesiae illius, nisi bellum insurrexerit, plaustra nec boves,
nec asini illorum a meis ministris [0482B] non capientur. Omnia libera et quieta sint eis. Hanc autem donationem
feci anno XXVII Roberti regis filii Hugonis Magni. Postquam vero Baldricus abbas monasterium dereliquit,
eremumque furtim petiit, ac postremum majus monasterium repatriavit, apud Thabennensium monasterium
vitam finivit. Post hunc domnus Albertus Reginaldum monachum loco ejus restituit, qui ante benedictionem ad
filium meum Gauffredum fugit, atque regimen monasterii Vindocinensis noviter constructi absque licentia sui
abbatis suscepit. Postquam vidi esse illusum a duobus abbatibus, iratus valde jussi ut monachi alii ad
monasterium suum cito remcassent. Deinde rogavi domnum Vualterium abbatem Sancti Albini ut domnum
Hildinum priorem illius ecclesiae [0482C] concessisset. Qui ordinatus anno 1032 ab Incarnatione Domini, die
Nativitatis beatae Mariae, qui est annus tertius Henrici regis, monasterium regulariter regit. Res autem ecclesiae
praescriptas a domino Berengario, atque domino Reginaldo scribere jussi, et priusquam ad Jerusalem ultima vice
perrexissem manu mea corroboravi.
III. Altera donatio pro eodem monasterio S. Nicolai ( Ibid., p. 7).
Quantum intellectus sensusque humanus potest mente sagaci pensare, atque solerti indagatione
perpendere, nihil amplius valet inter hujus saeculi fugitiva gaudia, ad aeternam retributionem promerendam,
quam si res proprias locis divinae venerationi [0482D] praeparatis in alimoniam curemus impendere, quatenus
terrena bona per manum pauperis Christus ipse suscipiat, et nos de caduca substantia mercimonia conficiamus
aeterna. Quocirca in Dei nomine, ego quidem Fulco Andegavorum comes et uxor mea Hildegardis, filiusque
noster Gauffredus notum fieri cupimus sanctae Ecclesiae fidelibus, qualiter auctore Deo monasterium in honore
beati Nicolai confessoris, in prospectu urbis Andegavae fundantes, monasticum inibi ordinem secundum beati
patris Benedicti regulam instituimus, ipsumque locum ex rebus possessionis nostrae disponimus. Itaque pro
divinae majestatis honore, et spe retributionis aeternae, peccatorum quoque remissione, ac animarum salute,
[0483A] per hanc concessionis scripturam, donamus, donatumque in perpetuum esse volumus coenobio sancti
Nicolai et congregationi monachorum inibi degentium de facultate nostra; hoc est, in Andegavo pago, non longe
a civitate, terram quae dicitur ad Accisarias totam integre et quiete, sicuti eam ab Alberico dominico vallo nostro
2

