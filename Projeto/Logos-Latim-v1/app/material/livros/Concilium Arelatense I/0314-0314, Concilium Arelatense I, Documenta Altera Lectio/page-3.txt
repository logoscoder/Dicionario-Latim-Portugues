De his qui scripturas sanctas tradidisse dicuntur uel vasa dominica uel nomina fratrum suorum, placuit nobis ut
quicumque eorum ex actis publicis fuerit detectus, non uerbis nudis, ab ordine cleri amouetur.
Nam si idem aliquos ordinasse fuerint depraehensi, et de his quos ordinauerunt ratio subsistit, non illis obsit
ordinatio.
Et quoniam multi sunt qui contra ecclesiam repugnare uidentur et per testes redemptos putant se ad accusationem
admitti debere, omnino non permittantur, nisi ut supra diximus, actis publicis docuerint.
De his qui falso accusant fratres suos, placuit eos usque ad exitum non communicare.
De diaconibus quos cognouimus multis locis offerre, placuit minime fieri debere.
De his qui pro delicto suo a communione separantur, ita placuit ut, in quibuscumque locis fuerint exclusi, eodem
loco communionem consequantur, ut nullus episcopus alium episcopum inculcet.
De diaconibus vrbicis: vt non sibi tantum praesumant, sed honorem presbyteris reservent, ut sine conscientia
ipsorum nihil tale faciant.
De episcopis peregrinis qui in vrbem solent uenire, placuit eis locum dari ut offerant.
De his qui usurpant sibi solis debere episcopum ordinare, placuit ut nullus hoc sibi praesumat, nisi assumptis se
cum aliis septem episcopis; si tamen non potuerit <septem>, infra tres non audeant ordinare.
De presbyteris aut diaconibus qui solent remittere loca sua in quibus ordinati sunt et ad alia <loca> se
transferunt, placuit ut his locis ministrent; quod si relictis locis suis ad alium se locum transferre uoluerint,
deponantur.
De his qui apostatant et nunquam se ad ecclesiam repraesentant, ne quidem paenitentiam agere quaerunt et
postea, infirmitate arrepti, petunt communionem, placuit eis non dandam communionem, nisi reualuerint et
egerint dignos fructus paenitentiae.
Placuit ut, quantum potest, inhibeatur uito ne dimissa uxore uiuente liceat ut aliam ducat super eam.
Quicumque autem hoc fecerit, alienus erit a catholica communione.
Placuit ut mulierem corruptam clericus non ducat uxorem, uel is qui laicus mulierem corruptam duxerit, non
admittatur ad clerum.
De aliena ecclesia clericum ordinare alibi nullus episcopus usurpet.
Quod si fecerit, sciat se esse iudicandum, cum inter fratres de hoc fuerit petitus.
Absentem clericum alterius ecclesiae alia non admittat, sed pacem in ecclesia inter fratres simplicem tenere
cognoscat.
Venientes de donatistis uel de montensibus per manus impositionem suscipiantur, ex eo quod contra
ecclesiasticum ordinem baptizare uidentur.
Praeterea, quod dignum, pudicum et honestum, suademus fratribus ut sacerdotes et leuitate cum uxoribus suis
non coeant, quia ministerio quotidiano occupantur.
3

