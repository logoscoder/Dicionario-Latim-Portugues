Vt a feria sancti martini usque natale domini secunda, quarta et sexta sabbati ieiunetur et sacrificia
quadragensimali debeant ordine caelebrari.
In quibus diebus cannones legendos esse speciali definitione sancimus, ut nullus se fateatur per ignorantiam
deliquisse.
Vt presbyteri, diaconi uel quolibet ordine clereci episcopo suo oboedienti deuotione subiaceant et non alibi dies
feriatos nisi in episcopi sui obsequio liceat tenere aut caelebrare.
Quod si quis per quacumque contumaciam aut cuiuscumque patrocinio hoc facere fortasse distulerit, ab officio
regradetur.
Episcopi, presbyteri uel uniuersi honoratiores clereci cum sublimi dignetatis apice sublimantur, actibus omnino
renuntient saeculi et ad sacrum electi mystirium repudient carnale consortium ac permixtiones pristinae
contubernium permutent germanetatis affectum; et, quisquis ille est, diuino munere benedictione percepta uxori
prius suae frater ilico efficiatur ex coniuge.
Eos uero, quos repperimus ardore libidenis inflammatos abiecto religionis cingulo ad uomitum pristinum et
inhibeta rursus coniugia repetiisse adque incesti quodammodo crimine clarum decus sacerdotii uiolasse, quod
nati etiam filii prodiderunt: quod quisquis fecisse cognuscitur, omni in perpetuo, quam admisso iam crimine
perdedit, dignetate priuabitur.
De puellis uero, quae se deo uouerint et praeclari decoris aetate ad terrenas nuptias transierint, id custudiendum
esse decreuimus, ut, si qua puella uolumtaria aut parentibus suis rogantibus religionem professa uel
benedictionem fuerit consecuta et postea ad coniugium aut inlecebras saeculi, quod potius stuprum est quam
coniugium iudicandum, transgredi praesumpserit, usque ad exitum cum ipso, qui se huiusmodi consortio
miscuerit, communione priuetur.
Quod si se paenitentia ducti sequestrauerint, quamdiu episcopo loci ipsius uisum fuerit, a communionis gratia
suspendantur, ita tamen, ut propter infirmitatem aut subitaneum transetum uiatecum illis miserationis intuitu non
negetur.
Ne iudaei christianis populis iudices deputentur aut tolonarii esse permittantur, per quod illis, quod deus auertat,
christiani uideantur esse subiecti.
Vt iudaeis a cena domini usque prima pascha secundum edictum bonae recordationis domni childeberti regis per
plateas aut forum quasi insultationis causa deambulandi licentia denegetur et ut reuerentiam cunctis sacerdotibus
domini uel clerecis inpendant nec ante sacerdotes consessum nisi ordenati habere praesumant.
Qui si facere fortasse praesumpserit, a iudicebus locorum, prout persona fuerit, distringatur.
Et ut nullus christianus iudaeorum conuiuiis particepare praesumat.
Quod si facere quicumque, quod nefas est dici, clericus aut saecularis praesumpserit, ab omnium christianorum
consortio se nouerit cohercendum, quiquis eorum inpietatibus fuerit inquinatus.
Et licet, quid de christianis, qui aut captiuitatis incursu aut quibuscumque fraudibus iudaeorum seruitio
inplicantur, debeat obseruari, non solum cannonecis statutis, sed et legum beneficio iam pridem fuerit
constitutum; sed quia nunc ita quorundam quaerilla exorta est quosdam iudaeos per ciuitates aut municipia
consistentes in tanta insulentia et proteruia prorupisse, ut nec reclamantes christianos liceat uel ad praetium de
eorum posse seruitute absolui: idcirco praesenti concilio deo auctore sancimus, ut nullus christianus iudaeo
deinceps debeat deseruire, sed datis pro quolibet bono mancipio duodecim soledis ipsum mancipium quicumque

2

