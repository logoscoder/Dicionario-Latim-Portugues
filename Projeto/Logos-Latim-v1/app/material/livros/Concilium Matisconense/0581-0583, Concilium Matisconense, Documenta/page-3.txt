christianus seu ad ingenuitatem seu ad seruitium licentiam habeat redimendi, quia nefas est, ut, quos christus
dominus sanguinis sui effusione redemit, persecutorum uincolis permaneant inretiti.
Quod si acquiescere haec, quae statuimus, quicumque iudaeus noluerit, quamdiu ad paecuniam constitutam
uenire distulerit, liceat mancipio ipsi cum christianis, ubicumque uoluerit, habitare.
Illud etiam spicialiter sancientes, quod, si quis iudaeus christianum mancipium ad errorem iudaicum conuictus
fuerit persuasisse, et ipsum mancipium careat et legali damnatione plectatur.
Id etiam pari coniuentia placuit, ut, quia in uniuerso populo multi pro peccatis esse dicuntur, qui ambitionis
instinctu sunt periuriis inretiti, ut, si quis conuictus fuerit alios ad falsum testimonium uel periurium adtraxisse
aut per quamcumque corruptionem sollecitasse, ipse quidem usque ad exitum non communicet; hii uero, qui ei in
periurio consensisse probantur, post ab omni sunt testimunio prohibendi.
De his uero, qui innocentes aut principi aut iudicebus accusare conuicti fuerint, si clericus honoratior fuerit, ab
officii sui ordine regradetur, si uero secularis communione priuabitur, donec malum, quod admisit, per publicam
paenitentiam digna satisfactione conponat.
Et licet priori titulo legatur definitum, quid de puellis, quae se diuinis cultibus aut parentum aut sua uolumtate
decauerint, debeat obseruari, tamen quia monacha nomine agnis, quae de monastirii septa fuga ante aliquos
annos discesserat, in eodem est monasterio reuocata et dicitur instigante diabulo agellos uel quascumque res ad
se pertinentes alequibus potentibus uelle donare, dummodo per eorum patrocinio se possit de intra monastirii sui
septa subtrahere et uoluptatibus saeculi clandestina uel singulari habitatione uacare: ideo praesenti constitutione
sancimus, ut tam illa quam quaecumque alia monacha, quae sub hac argumentatione se de religionis habitu ad
inlecebras saeculi subtrahere aut res suas pro tam iniquae deliberationis causa quibuscumque dare censuerit, tam
illa, quae hoc dare uoluerit, quam illi, quicumque hoc acceperint, ne quod deus auertat, ambitionis instinctu
religionis uideatur regula uitiari, tamdiu sint a communionis gratia sequestrati, quamdiu res ipsas iis, a quibus
hoc acceperant, digna paenitentiae satisfactione restituant.
Priscus Ludgunensis aeclesiae episcopus constitutionem nostram suscripsi.
Euantius Viennensis aeclesiae episcopus constitutionem nostram suscripsi.
Artemius Senonensis aeclesiae episcopus constitutionem nostram suscripsi.
Remedius Beturigae aeclesiae episcopus constitutionem nostram suscripsi.
Syagrius episcopus Aeduorum suscripsi.
Siluester episcopus Vesonciensis suscripsi.
Gallomagnus episcopus Trecassinensis suscripsi.
Aunacharius episcopus Autisioderinsis suscripsi.
Victor episcopus Trecastinensis suscripsi.
Esychius episcopus Gratianopolitanus suscripsi.
Heraclius episcopus Diniensis suscripsi.
Rignoaldus episcopus Valentinensis suscripsi.
3

