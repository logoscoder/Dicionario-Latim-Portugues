vvv
IV
Epistola fratris Willelmi ad Provinicialem eiusdem Provinciae
Reverendissime in Christo pater.
Cum timore Dei ac omni reverentia debita, gentibus cordis flexis, obsecro in Domino Ihesu quatinus moneatis
magistros tam magnos quam parvos, ut alia subscripta observent.
Ex parte Dei nitamini reformare ordinem in provincia vestra tamquam ad famam et bonam vitam secundum
ordinis instituta observandam. Maxime nitamini refrenare in omni conventu dicursus fratrum ad extra inutiles.
Quando vadunt astricti per obedientiam, bene vadunt. Dicatis omnibus ut caute ac sancte ambulent, ut omnibus
prebeant bonum exemplum: expletis obedienciis statim revertantum. Fratres ordinis tota die pro nichilo ut
communter discurrunt ad extra, plures sunt ad extra quam intra; aliquando plures sunt in foro quam in loco, pauci
in choro. Procurator, qui ex officio vadit extra, posset expedire negotia eorum et ipse possent stare in loco. Iste
inutilis discursus est ruina persone et ordinis et ad malum secularium, et maxima scandala inde proveniunt.
Audivi quod cardinalis (103) noster, quando fuit magister Padue (104), ordinavit cum domino terre, quod nullus
frater exiret ad extra nisi semel in septimana vel raro. Sequamini vestigia eius.
Ex parte Dei ordinetis maxime quod novicii, quamvis grandevi, pro tempore noviciatus eorum nec pro cupiditate
vel lucro temporali discurrant ad extra, nisi pro maxima necessitate: uno die intrant, alio die exeunt! Nec
studeant, quantumcumque sint apti, pro tempore sui noviciatus, nisi in observantiis regularibus vel in gramatica
vel in cantu (105): melius esset non recipere. Ex discursu ad extra efficiuntur seculares in mente, revertuntur
citius ad vomitum suum (106); quando ponunur ad studium vel nimis tractant cum professis, superbiunt et
assumunt sibi tantam audaciam quod postea non cureant de ordine. Ordinetis quod ubique quam bene tractentur,
quod habeantbene necessaria sua; caveatis quod nullus habeat proprium nec aliquid in manibus secularium.
Moneatis quemlibet ut melius vivat quantum ad Deum et quantm ad bonum exemplum dare proximo. Ve illi per
quem scandalum venit (107). Studeat quilibet reformare quantum ad bonam famam ordinem suum.
Debetis dare favorem bonis et malos reprimere, et ordinare quod nullus prior aliquos mittat ad extra nisi bene
combinatos pro quacunque necessitate, melius est enim minus agere quam plus habere (108), ut ordo
scandalizetur et anime pereant. Ordinetis cum prioribus quod nullus frater remaneat otiosus; qui non sunt apti ad
predicandum vel studendum, faciant cum manibus aliquid boni operis, quoniam otium et occasio omnium
malorum.
Modo pro utilitati communi Anglie scribo: faciatis predicare publice per totam Angliam quod omnes convertant
se et frequenter confiteantur, nam hoc vult Christus. Evangelium dicit (109): "Estote parati quia qua hora non
putatis" etc. Multi quando audiunt ista,truffantur. Dicatur omnibus, ideo totus mundus in maligno positus (110);
nunc Deus ostendit iudicia sua, nunc iudicium est mundi (111), ideo timete iudicia dei, multi subito moriuntur et
mala morte moriuntur; ideo expedit ut sint parati, ut omnes se disponant melius quantum ad Deum et tunc
poterunt melius orare, et deus citius reformabit mundum et ecclesiam suam. Ista mala que accidunt, propter
peccata nostra eccidunt, cessante causa cessat effectus (112). Et faciatis quod predicetur quod sit summa
concordia per totum ragnum et quod nulla sit divisio quia omne regnum in se divisum desolabitur (113), et quod
omnes obediant regi; regem honorificate, Deum timete (114), reddite que sunt Cesaris Cesari, que sunt Dei Deo
(115); dicit enim envangelium (116): "Hoc est preceprum meum ut diligatis invicem". Predicetur sive dicatur
omnibus religiosis , prelatis, monachis, fratribus, sacerdotibus, canonicis ut mutuam continuamque caritatem
habeant ad invicem, ut tota ecclesia Anglicana sit unus spiritus in Deo; reformet seipsam, medice cura teipsum
(117).
Set multi religiosi sunt decepti, nam ipsi servant cortices religionis scilicet silentium et huiusmodi apparentias
exteriores, deveniendo ad capitulum, ad refectorium, etc., et non habent caritatem, nam aliis iuvident, detrahunt
9

