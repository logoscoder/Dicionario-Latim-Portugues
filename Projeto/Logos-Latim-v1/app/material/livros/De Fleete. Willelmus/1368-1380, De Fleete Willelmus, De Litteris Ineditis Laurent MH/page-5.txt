vestris habueritis, sine forte iuxta sententiam divinam eveniente peiora, quia omne regnum in se ipsum divisum
desolabitur (29).
Vos autem, reverendissimi domini et dilectissimi in Christo, studuertitis salvare communitatem et animos
vestros, non sequamini vestigia malorum, sed nitamini bene tractare istos qui sunt de numero Duodecim, et
secundum consilium Apostoli (30): "Cum omnibus pacem habentes": non reddentes malum pro malo vel
maledictum pro maledictio, sed contra benedicentes (31); neminem odientes: qui odit fratrem suum omicida est
(32); neminem de civibus vestris vel vicinis iniuste persequentes, quia eadem mensura qua mensi fueritis,
remetietur vobis (33), et iudicium sine misericordia fiet ei, qui non facit misericordiam cum proximo suo.
Sequami(ni) Christum, qui contulit ad pacem. Pax vobis (34); pacem meam relinquo vobis (35) et faciatis
omnibus secundum bonam conscientiam: qui facit contra conscientiam, edificat ad gehennam. Non sequamini
furorem populi nec mala cosilia eorum, sed potius conilia bonorum virorum, aliter faciliter potestis deviare.
Quantum est vobis possibile, nitamini salvare animas vestras, quia non effugiatis manus Dei.
Orrendum est incidere in manus Dei viventis (36), queriteque pacem civitatis, et Deus pacis erit vobiscum.
Amen.

vvv
II
Epistola fr. Willelmi de Fleete ad fratres Provincie Angliae
Reverendis in Christo patribus ac fratribus universis provincie Anglie ordinis fratrum Heremitarum S. Augustini,
ego frater Willelmus, peccator, de Anglia, salutem in Domino sempiternam.
Ait enim Apostolus (37): "Spectaculum facti sumus mundo et angelis et hominibus"; qui nos amant, querunt qui
laudent in nobis, qui autem nos oderint, detrahunt nobis; nos autem in utroque medio constituti, vitam nostram et
famam sic custodire debemus ut non erubescant de detractoribus laudatores; qui, fidens coscientie sue, negligat
famam suam, crudelis est. Notate verba, signate misteria (38), studeatis ut ante omnia diligatur Deus et serventur
ante omnia mandata Dei; diligatur proximus (39) ut nulla sit discordia in provincia nec in conventu aliquo nec
inter fratres aliquos: sit unus spiritus (40), una anima in Deo (41), summa et inviolabilis concordia sit inter
omnes, ut omnes tam magni quam parvi simul conveniant secundum possibilitatem ad ecclesiam et nitantur ut
toto conamine cum summa diligentia dicatur officium divinum, distincte, permutatim ac morose et devote, et
servent vitam communem. Ista sunt principia religionis sancte et nutriunt caritatem et edificant proximum.
Non dicatis aliquid proprium (42); secundum beatum Ieronimum: "Perfectus servus nichil habet preter
Christum", non debet servus Dei aliquid reputare suum, set solum necessaria habere cum licentia prelati sui,
superflua distribuere conventui. Possumus licite ute temporalibus propter necessitatem, sicut libris, pannis et
huiusmodi, non delectari in istis terrenis, set solum in Christo crucifixo: delectare in Domino et dabit tibi
peticiones cordis tui (43); thesaurizate vobis thesauros in celo (44), cum vestra conversatio in celis est (45); ibi
sit mens, ibi erit requies, scilicet in anima. Terrena contempnite, inquietum est cor nostrum Domine, donec
requiescat in te (46). Item dicit bonus Augustinus fratribus suis; "Sursum, sursum cor habeant et terrena (ac)
vana non querant (47)".
Professores regulae beati augustini in monasterio timant iudicia Dei; ibi nec magisteria nec honores nec pompas
nec tronos nec dominationes nec delicias nec divitias querant in monasterio que nec foras habere potuerunt
(48), quia qui talia querunt, peiores efficiuntur secularibus, quia reversi sunt ad vomitum suum (49). Ideo, fratres
ac patres reverendi, interpretemur nomen nostrum ex quo vocavit nos Deus in ordinem Heremitarum, ideamus ne
falsum sit in nobis, habemus nomen magnum super omnes religiosos (50). Debemus fugere mundum ac
conversationem eius - quia usus seculi hominem, licet invitum, ad peccatum trahit - nisi quando caritas exigit et
necessitas rquirit sive obedientia astringit. Non debemus sequi levitates aliorum fratrum quantum d discursus ad
5

