qui per tredicem annos Senas gubernaverant, potestate privati erant (2 septembr. 1368).Quo facto, tumultus
frequentes flebant et per menses sequentes non minus quam quattruor gubernia successive Palatium Communis
occupabant (27). Quorem uni epistola data est, qua fr. Willelmus Duodecim illos commendat a praecedenti
gubernio iniuriis affectos. Unde patet eam vel sub fine anni 1368 vel in principio anni 1369 scriptamesse.
Porro de eius authenticitate dubium moveri nequit, cum textus non solum Willelmum auctorem nominet, sed
etiam cum eius litteris in Angliam datis comparatus eumdem compositionis modum prae se ferat.
Altera epistola (cfr. infra epistolam V) ad Regentes civitatis Senensis originalis est et scripta propria Willelmi
manu. Asservatur in R. Archivo Statali Senarum (Concistoro, Lettere, fascicoli sciolti). Scriptura (28) manifeste
anglica est et ultimae partis saec. XIV, ita ut si quis nesciret fr. Willelmum de Fleete hanc epistolam scripsisse ,
ex ipso modo scribendi deducere deberet auctorem eius esse quendam Anglum in comitatu Senensis viventem.
Iam de tempore quo scripta sit pauca dicamus. Cum in ea fr. Willelmus a Regentibus civitatis Senensis idem
expostulet quod a fratribus suis in Anglia, ut litaniae scilicet et orationes habeantur pro cessatione schimatis
Ecclesiam dilaniantis, merito concludere possumus eodem tempore eam scriptam esse ac illas tres in Angliam
missas, scilicet currente anno 1380, sed ante diem Pentecostes, cum in illis litteris fr. Willelmus a Regentibus
postulet ut inter hebdomadem festum illum sequentem Franciscum aurifabrum ad se mittant nonnullas a se
instructiones de instituendis illis litaniis accepturum.
v
Restat mihi ut paucis exponam qua methodo usus sim in stabiliendis textibus a me publicatis. Litteras quidem,
quae Senis axtaut, tales quales sunt produxi, transcriptionem illam et originalem, cum unici fontes sint. Quod
epistolas in Angliam datas attinet , textum codicis Dublinensis (=D) publicavi, simul notando plurimas illas
lectiones codicis Londinensis (= L) ad eo divergentes.
Praeterea operam dedi ut multiplices epistolarum citationes tam explicitas quam implicotas, meris tamen
allusionibus neglectis, ad earum fontes reducerem. Et quidem pro plurimis eos invenire potui, nonnullae tamen
me effugerunt.
Idibus Iannarii 1942
Romae
M. H. Laurent O. P.

vvv
I
Epistola fratris Willelmi de Fleete ad rectores civitatis Senensis
Reverendis dominis Rectoribus civitatis Senensis, ego fr. Guglielmus de Anglia, ordinis fratrum Eremitarum S.
Augustini, conventualis in Silva Laco, salutem et pacem civitatis perpetuam.
Reverendi Domini. Vobis innotescat quod predecessoribus vestris dominis, qui penultimo regebant ante vos,
misi unam literam de reformatione pacis, unde placit vobis illam literam perlegere et intelligere et secundum
illam adoperari, non inspiciendo ad dicta mea sed ad dicta sanctorum, que ibi inveniuntur. Vobis innotescat quod
predecessores vestri male tractabant istos bonos viros qui vocantur Duodecim, propterea evenerunt forte
comunitati vestre mala; et nisi pacem, charitatem et concordiam cum eis et cum omnibus vicinis et civibus
4

