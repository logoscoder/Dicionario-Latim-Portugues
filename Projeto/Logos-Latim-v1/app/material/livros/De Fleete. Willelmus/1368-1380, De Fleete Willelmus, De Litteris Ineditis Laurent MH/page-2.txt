Per capire la questione é stato necessario andare a ricercare e leggere le lettere di fra Guglielmo Fleete. L'articolo
che qui riportiamo é appunto uno studio sulla personalità di fra Guglielmo e quindi anche sul contenuto delle sue
lettere.
*****
Inter annos 1548 et 1557 Ioannes Balaeus (1), episcopus anglicanus Ossoriensis, apud Reinerium Wolfium
bibliopolam, qui Strassburgii natus Londini negotium gessit, codice quendam inspexit litteras nonnullas
continentem, quas fr. Willelmus de Fleete, O.E.S.A., ex Italia dederat ad fratres provinciae, Angliae sui ordinis.
Quarum initia Baleus accurate in libello (2) notavit, cumque anno 1559 Basileae librum illum egregium
publicaret qui Scriptorum illustrium maioris Britanniae... catalogus (3) inscribitur, etiam fr. Willelmum eidem
inseruit litterarumque eius a se inventarum una cum earum initiis mentionem fecit.
Quas Balaei indicationes bibliographicas maxima pars doctorum (4), qui postea de fr. Willelmo agebant,
reproduxerunt, inter quos nostris temporibus sunt R. Fawitier in volumine de S. Catherina virgine Senesi (5)
edito et R. P. Gwynn, S. I., in elucubratione (6) quam fecit de Eremitis S. Augustini anglicis temporis Wyclefii.
Uterque Balaei testimonia de epistolario illo, olim satis voluminoso (7) ut videtur, commemorat, et aliqua eius
fragmenta publicat. Iamvero perspectis et propria indole fr. Willelmi (8) et magno eius in vitam religiosam
Tusciae inflixu quem sub fine saec. XIV habuit, utile mihi visum est textus illos integros publicare simulque
alias duas epistolas hucusque, ni fallor, ignotas adiungere (9).
Epistolae a fr. Willelmo de Fleete ad Eremitas S. Augustini Angliae datae hucusque tres inveniuntur, quarum
prima est pro omnibus illius provinciae religiosis (Inc.: Ait enim Apostolus; cfr. infra epistolam II); secunda pro
magistris in S. Theologia (Inc.: cum timore ac reverentia; cfr. infra epistolam III); tertia pro ipso parte provinciali
(Inc.: cum timore Dei ac; cfr. infra epistolam IV). In hac ultima fr. Willelmus provincilem rogat ut auctoritate
sua interposita, religioso iubeat illa exequi, quae fr. Willelmus Spiritu Sancto motus et ex parte Dei eos ut
facerent impulerat.
Quae tres litterae in duobus codicibus valoris minime aequalis conservantur, scilicet:
Dublin, Trinity College a. 5. 3 (115), fol. 179-186. (10)
London, British Museum, Royal 7. E. X. fol. 85-87. (11)
Codex Dublinensis (12) textum plerumque accuratam praestat, Londinensis et copistaes errores et multas lacunas
exhibet vel ex distractione amanuensis vel interdum ex eius incapacitate legendi textum exemplaris sui
provenientes. Porro manuscriptum Dublinense iam anno 1380 confectum est ab Adamo Stokton fr. Willelmi
contemporaneo et probabilissimum aut saltem transcriptionem ex eo immediate derivatam.
Iam vero fr. Willelmum scripsisse has tres litteras certissimum est. Indicationes in singulis "explicit" codicis
Dublinensis nobis praestitas accuratior investigatio criticae, quae dicitur interna, omnino confirmat. Auctor
Anglus est, ex Eremitis S. Augustini, in Italia residet, fautor est reformationis disciplinae monasticae, partes
Urbani papae VI sequitur, nomen ipse in fine epistolarum subscribit, scilicet: "fratris Guillelmi de Anglia (13)".
Quod autem tempus attinet quo fr. Willelmus scripserit epistolas, certum est omnes tres eiusdem esse temporis
simulque missas fuisse: cl. Fawtier (14) quidem hoc primis anni 1379 mensibus factum opinatur, sed, ut puto,
minus recte. Nam codex Dublinensis in suo "explicit" patrem provincialem datis, tempus accuratius definit. Dicit
enim ibidem festo S. Alexii proxime venturo (17 iulii) XXI annos completos esse ex tembris 1359 a fr. Matthaeo
de Aesculis eremo conventui Silvae Lacus adnexo addictu fuisse (15): ergo versus initium mensis iulii 1380
scripsit.
Quidnam de litterarum valore? Qui historiam generalem colit, parum ex eis depromere poterit. Neque mirum est.
Nam qui eas scripsit, eremita est vivens in solitudine (16) cuius summum rigorem ipsa S. Catherina Senensis
(17) mitigsndum esse censuit. Observantiae monasticae amantissimus, fr. Wilellmus fraters adiurat ut secundum
regulam et constitutiones ordinis eorum vivant; eos, et praesertim magistros in theologia, rebus mundanis
2

