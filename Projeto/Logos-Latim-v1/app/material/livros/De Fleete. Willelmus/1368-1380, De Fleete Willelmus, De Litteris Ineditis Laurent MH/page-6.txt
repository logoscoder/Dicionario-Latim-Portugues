extra, scilicet sive ad capitula generalia sive ad provincialia vel ad inceptiones magistrorum vel ad civitates vel
ad villas, sive ad spectacula mundi et alias levitates; magis super omnes religiosos debemus amare solitudinem in
cella: sede in cella et docebit te omnia, pax est in cella, foris autem non nisi bella.
Rogo Dominum altissimum ut ista verba transfigant corda vestra et de istis discursoribus per totum ordinem fiat
remedium; dicit enim Apostolus (51): "Unusquisque in vocacione , qua vocatus est, permaneat". Sufficeret unum
capitulum generale (52) pro I annis vel pro decem et capitulum provinciale (53) pro tribus annis. Ista discursus
destruunt animas fratrum.
Ex parte Dei studeatis ut iuvenes bene instruantur secundum ordinis instituta (54); in bona educatione
noviciorum ordo accrescit. Debetis ante oculos habere timorem Dei, non appetitum mundi ut eligantur tales
priores homines devoti, discreti, viri spirituales, non amatores mundi. Dicit iohannes Climachus (55): "Prelatus
indiscretus multas animas perdit". Melius est edificare lapides vivos quam mortus.
Ex parte Dei, studeatis ut ubique fiant debite correctiones cum dilectione hominum et odio vitiorum (56), non
detur iuvenibus nimis amor quia est eis occasio peccandi, non cognoscunt adhuc seipsos: sint sub disciplina
cohercendi.
Ex parte Dei studeamus omnes vitam nostram mutare in melios, ut possimus in novissimis diebus proximum
edificare.
Recomendo caritati vestre papam Urbanum VI (57), quia ipse est verus papa, sicut constat servis Dei per
revelationes (58), per inspirationes et per orationes. Expediens esset valde ut per totam Angliam semel in
epdomada fierent letanie (59) sicut alias vidi, et orationes pro eo, pro ecclesia et pro reformatione totius mundi,
quia totus mundus in maligno positus est (60), et pro pace etiam habenda inter christionos et pro passagio fiendo
et pro istis scismaticis illuminandis (61). Instetis quantum potestis ut ista ordinentur; potestis multum mereri in
hac parte. Orate omnes ut cito veniat passagium (62) et ut ibi simul omnes moriamur pro Christo.
Donet ergo Deus ut observetis hec omnia tanquam sancte et solitarie religionis amatores (63), ut nunquam
amodo sitis mundi amatores. Transit mudis et concupiscentia eius, aliter forte ista littera miserrima erit vobis ad
iudicium, et laborem istum requirit Deus de manibus vestris. Pro salute animarum vestrarum exposui animam
meam periculo in scribendo istam litteram; magnum periculum est michi redordari patriam meam vel
parentelam, nisi quando Deus tangit cor meum. Scriptum est: "Obliviscere populum tuum et domum patris tui
(64), quia nemo mittit manum ad aratrum (65)", etc.
Ex parte Dei, obsecro in domino Ihsen quatenus instanteroretis pro me ut in omnibus sim conformis voluntati
divine, ut et finis meus sit in Christo.Confortetis omnes amicos meos seculares, si qui vivi sunt, ut servent
mandata Dei et frequenter confiteatur: semper sint parati quia qua hora non putatis, Deus filius hominis veniet
(66). Orate, orate, orate pro me.
Ex parte Dei rogo ut nullus mihi scribat, nec frater, nec secularis. Parcatis mihi quia miserrime scripsi. Rogate
Dominum ut parcat mihi, si in aliquo erravi. Predicetis omnibus anglicis ut sint viri angelici in Anglia (67), ut
pre aliis nationibus habeantconversationem angelicam in servando mandata Dei et sanctas antiquas observantis et
non sequantur mores aliarum nationum maxime in ludendopecuniam, aurum vel argentumad taxillos, sicut
faciunt Ytalici (68): quando perdunt, irascuntur, perturbantur , blasfemant Deum, postea furantur et faciunt
pessima. Rogandus est Deus ut iste ludus non regnet in regno Anglie, set pentius extirpetur ad destructionem
animarum, ad dipendium regni. Omnes sic adquirentes tenentur ad restitutionem: dato uno inconvenienti, multa
mala sequuntur.
Per fratrem Willelmum de Anglia, peccatore(m).
vvv
III
6

