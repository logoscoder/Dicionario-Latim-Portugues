(86) Anglie vel consilium suum quovis modo, prece nec favore, impedire electiones in ecclesiis cathedralibus
nec quibuscumque aliis rite ac canonice secundum statuta canonum celebratas. Aliquando unus doctor eligitur
vel unus sanctus homo, unus qui possit illuminare totum regnum et totam ecclesiam Dei; rex postea solebam
cum litteris suis intercedere pro uno de clericis suis, postea eligitur unus ydiota, unus mercenarius qui non est
verus pastor, cuius non sunt oves proprie, vidit lupum venientem et dimittit oves et fugit (87), quia non est
sufficiens sanctitate nec doctrina eos protegere, lupus rapit et dispergit oves (88). Talis non intrat per hostium,
ideo fur est et latro (89). Perdit eipsum et gregem suum; istas animas requiret Deus de manibus (90) regis et
consilii sui.
Ista sunt horrenda quia sunt ad offensam Dei propter huiusmodi presumptionem, quia mittit falcem suam in
messem alienam, in messem divinam et impedit consilium divinum , factum Dei; ac propter alia peccataolim in
Anglia regnancia posset rex corruere in prelio et perdere seipsum et regnum suum, ideo expedit regi ut habeat
bonos prelatos in regno suo, et in omnibus quantum ad salutem anime sue; sequatur consilium eorum et in
iuventute sua nitatur sequi vestigia sanctorum regnum predecessorum suorum, quia adolescens iuxta viam suam
ambulans non recedet ab ea cum senuerit (91). Pro istis malis nocivis pro rege consuetudinibus frequenter gemo
in heremo in corde meo.
Legi in vita sancti Hugonis (92), qui maxime sanctus fuit, in fine V libri de vita sua (93), quod propter malos
perlatos ac sacerdotes ac propter peccata populi Anglicani fuit celitus ostensum quod offensa Dei iminebat super
Anglia. Sanctus Hugo malos extirpabat et noluit aliquem clericum regis facere canonicum in ecclesia sua nec
introducere istam consuetudinem. Rex, ut sanctus et iustus, dixit ei: "Fac, bone vir, fac quod facis et ora pro
nobis". Ita expedit ut amodo usque in sempiternum (94) sic fiat, et ue rex novus omnes consuetudines pravas
antiquas de regno penitus auferat et libere ecclesie Anglicane eligant pastores; et debitas correctiones faciant
maxime de sacerdotibus ut in castitate vivant, ut totum regnum sit totaliter innovatum in bonis moribus, ut
amplius vindicata Dei super Angliam non appareat nec populus Anglicanus in bello propter peccata corruat.
Orate, orate pro Anglia: expedit valde ut dicatur frequenter oratio (95): "Deus, qui non mortem sed penitentiam
desideras peccatorum, populum tuum Anglicanum quesumu ad te converte prpitius, ut dum tibi devotus exsistit,
iracundie tue ab eo flagella amoveas".
Ex parte Dei predicetis omnibus, regi et principibus t proceribus regni et prelatis magnis et parvis, ut omnes
frequenter confiteantur et incedant in mandatis Domini et in sanctis et antiquis cerimoniis, ut sit summa
concordia inter eos; et faciatis fieri letanias et processiones et pro reformatione ecclsie Dei ac totius mundi. Bene
habeo Angliam in mente mea et regem Anglie. Orate pro me. Hbeat ergo rexet regnum eius devotionem in beato
Augustino et servent festum eius, sicut tenentur, et melius stabit regnum eius. Ista habeanutr cordi. Non scripsi
ista ex me set per inspirationem Spiritus Sancti.
Ex parte Dei nitamini servare festum beate Anne (96), matris beate Marie; beate Maria potest conqueri de vobis
dicendo: "Vos celebratis festu beate Monice matris S. Augustini, et non celebratis fetstum matris mee". Sciatis
quod plures ordinis conventus (97) in Italia celebrant illud festum ex devotione: ipsa est canonizata in vita
eterna, et hoc sufficit quantum ad omnem coscientiam. In kalendario fratrum Minorum (98) inveni scriptum:
"Festum sancte Anne, festum solempne". Habeatis illud festum in summa devotione, et bene ac melius erit vobis.
Ex parte Dei rogo ut nullus mihi scribat: est mihi magnum periculum recordari patriam vel parentelam meam nisi
pro tempore orationis, quia nemo mittens manum suam ad aratrum et rspiciens retro aptus est regno Dei (99).
Loquantur opera vestra bona (100), non verba scripta. Parcatis mihi, corrigatis que corrigenda sunt; minime
libenter scribo, ideo sum multumdistractus in scribendo; pro utilitate animarum exposui me periculo. Rogo
Deum ut labor ille non sit inanis, ut audiam bona de ordine ac tota Anglia, ut totaliter sit ad Deum conversa. Fiat,
fiat. Amen.
Rogo Deum ut sit tota Anglia in bonis moribus, ut sit lucerna lucens (101) ante Dominum et illuminet ecclesiam
Dei. Precipiat Deus angelis suis de te ut custodiant et in omnibus viis tuis (102). Amen.
Dirigat vos Altissimus ut in reformacione ordinis sit vobis reccomendatus beatus Augustinus.
Per vestrum fratrem Willelmum peccatorem de Anglia.
8

