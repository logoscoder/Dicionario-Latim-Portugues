libenter interesse conqueritur, vetus illud adagium de cella (18) eis inculcat, orationem commendat, seque
quamplurimum desideraret asserit ut cum maiore fervore festa S. Annnae et S. Augustini celebrent, porro enixe
flagitat, ut litaniae recitentur, pompae solemnes et orationes flant ad tollendum schisma pacemque pro Ecclesia
obtinendam. Ut passim in scriptis illius temporis, etiam apud eremitam nostrum cogitatio de expeditione in
Terram Sanctam facienda ocurrit: "Orate omnes ut cito veniat passagium, et ut ibi simul omnes moriamur pro
Christo (19)". Etiam illud notandum est eum asperrimis verbis vituperare interventionem regiam in conferendis
dignitatibus ecclesiasticis.
Verumtamen, ut iam ipse Fawtier (20) merito dixit, maximum illarum epistolarum momentum in eo consistit,
quod ipsum fr. Willelmum nobismagis notum reddant eiusque praeclaramindolem manifestent. Videmus enim
hominem moderatum, bene instructum (in quadam universitate Angliae baccalaureus (21) factus est), aetate
etiam maturum. Consilia eius ponderata sunt, reformatio in ordine facienda omnino rationabili. Quae eius
moderatio praesertim in tractando schismate elucet. De adversariis nihil asperum: Urbanus verus papa est, ergo
pro ipso orationes faciendae, quae ut fiant fr. Willelmus pro viribus nititur.
Restat ut de quaestione particulari paucis disseramus. Sunt S. Catherinae Senensis (22) histographi qui P.
Burlamacchi (23) sequentes censebant fr. Willelmum nostrum eundem esse ac eremitam illum "de Anglia, qui
manet in loco ubi incipit ordo fratrum Heremitarum S. Augustini", de quo luquuntur "Rationes Anglicorum
(24)". Hunc eremitam, cuius momen silentio premitur, Spiritu Sancto inspiratum ex Italia tres litteras in angliam
misisse, unam de gubernio regni Angliae, aliam de reformatione in suo ordine facienda,tertia de schismate. In
qua ultima eum locutum esse de rivelatione sibi facta intra missam ab ipsa sacra hostia, nempe Urbanum papam
VI verum esse papam, cui proinde Anglia fidem servare deberet.
Sed talis identificatio difficulter addmitti potest. Nam primum quidem constare deberet de auctoritate illius
tractatus qui sub titulo "Rationes Anglicorum" venit, et quisnam eum conscripserit et quo tempore. Porro si re
vera ab Anglo quodam compositus est, hunc non Londini sed Romae vel forsan Avinione resedisse oportet.
Deinde perspicuum est argumentum trium litterarum in "Rationibus" relatarum longe diversum esse ab illo de
quo fr. Willelmus agit in litteris ab ipso certo datis, nisi quis forsitan accipere veli ad auctoem "Rationum"
pervenisse famam omnino deformatam de epistolis fr. Willelmi. Certo apparet litteras fr. Willelmi genuinas in
causa Urbani papae VI nullius momenti pro Anglia fuisse,nam de eo nisi obiter tractant et cum circa mensem
iulii 1380 scriptae sint, posteriores sunt decisioni solmeni qua curia Regni 18 octobris 1378 in civitate
Gloucester congregata partes Urbanipapae VI amplexa est (25). Tandem annotare liceat chronistas (26)
Augustinianos saec. XIV et XV pro certo habere, non a loco residentiae fr. Willelmi (qui nunc Lecceto dicitur in
provincia Senarum), sed a Centumcellis prope Civitatem Veterem (Civitavecchia) oridinem eorum originem
traxisse.
Sed dicet quis auctorem "Rationum" in manibus habuisse alias Willelmi litteras, praesertim cum balaeus ille, de
quo supra, loquatur de codice continente Willelmi "Epistolas ad diversos". Attamen haec hypothesisi ipsius
Willelmi testimonio everitur. Ea enim supponit Willelmum ante menses octobris vel novembris 1378 litteras in
Angliam dedisse, quae decisionem illam comitiorum Regni promoverint; nunc vero ille ipso saepius affirmat se
inter annum 1359, quo ab Anglia discessit, et 1380 nunquam ulli concivium suorum scripsisse epistolam.
Ergo si admittere volumus verum esse quod in "Rationibus" dicitur de tribus epistolis in Anglia missis,
supponere debemus alium fratrem anglicum O.E.S.A.. Centumcellis forsan degentem, ante octobrem 1378
religiosis provinciae Anglicae eas scripsisse: quod profecto impossibile non est.
v
Haec satis dicta sint de tribus epistolis fr. Willelmi ad fratres provinciae Angliae. Iam vero mihi liceat alias duas
eisdem addere usque hodie penitus ignotas, quarum altera data est Rectoribus civitatis Senensis, altera
Regentibus eiusdem almae civitatis.
Prima (cfr. infra epistolam I) quidem conservata est in copia saeculi XVIII facta, quae nunc pertinet ad codicem
B. IX. 18 bibliothecae Senensis. Datum non habet, veruntamen aliquo modo tempus, uo scripta fuerit, definire
possumus, nempe ex certis eventibus a Willelmo in ea signatis. Nam cum scriberet, Duodecim Viri (I Dodici),
3

