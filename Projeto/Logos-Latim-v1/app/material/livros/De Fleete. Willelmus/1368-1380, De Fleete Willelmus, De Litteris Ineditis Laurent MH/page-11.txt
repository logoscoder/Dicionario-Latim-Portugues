Epistola fr. Willelmi de Fleete ad Regentes civitatis Senensis
Sancti Spiritus assit vobis gratia
Reverendi domini Regentes. Genibus cordis flexis, suplico Deo omnipotenti quatinus sitis boni Regentes,
regentes civitatem ac comitatum in bona pace ac concordia cum dilectione hominum et odio viciorum (135), per
via iustitie incedentes, non declinantes ad dexteram neque ad sinistram (136): omnipotens Dominus, qui creavit
celum et terram, ipse vobis retribuat, ipse vobis benefaciat pro adiutorio quod exhibetis ecclesie Dei.
Item sciatis firmiter quod magnam gratiam recipietis a Deo si perseverantes fueritis. Dicit evangelium (137):
"Qui perseveraverit usque in finem, hic salvus erit".
Si volueritis quod ecclesia Dei, sive gens nostra, optineat victoriam, oportet vos iuvare eius patrem dominum
Urbanum sextum, verum summum pontificem universalis ecclesie Dei, cum vestris orationibus, instituendo
letanias frequenter sine cessatione; sic Machabei, sic sancti Dei, sic Moyses famulus ei cum orationibus
victoriam optinuerunt. Dicit Chrysostomus: "Stabat Moyses in monte non armis sed precibus pugnaturus, stabat
extentis ad celum manibus devoto orans affectu, non de terra sed de celo auxilium postulabat: sic Moyse orante
pugna occulta sed manofesta victoria ; sic Moyse orante victoria, cessante mesticia, potentior hostis efficitur iusti
animo fatigato; desinit populus vincere, Moyse desistente in prece". Quis enim iustorum non orando pugnavit?
Quis non hostem orando devicit? Orationibus Danieli visi panduntur, sopiuntur flamme, fere oberescunt, cadunt
hostes, inimici vincuntur.
Quanto enim purior frequentiorque fuerit celebrata oratia, tanto cellerior erit de inimico victoria. Ideo pro parte
domini Ihesu Christi cum omni instantia humiliter et pro parte domini pape supplico quatinus (insi)statis cum
orationibus, cum letaniis pugnare ac optinere victoriam quia Dominus nobiscum, quis contra nos? (138) Dicit
Psalmista (139): "Non in archu meo sperabo et gladius meus non salvabit me".
Totus mundus in maligno positus est (140) et ecclesia Dei periclitatur, ideo pro refor(m)acione ecclesie Dei ac
totius christianitatis valde instanter orare debemus; Deus in evangelio suo (141) i(n)vitat nos ad prandum, monet
instanter orare et nos negligentes sumus.
Sciatis si a principio fuissent institute letanie et orationes pro totam christianitatem, sicud necessarium fuisset,
nunquam durassent tantum tribulationes (142) iste quam modo durant: nostra pena nostra neglicencia sunt causa
omnium istarum adversitatum. Ideo pro parte domini Ihesu Christi dignemini vos incipere ut proximi vestri
videntes bona opera vestra glorificentpatrem vestrum qui in celis est (143), vestra bona exempla sequendo.
Potestis dare bonum exemplum toti christianitati.
Habeatis compassionemde animabus que pereunt et de laborius meis, quia multas litteras scripsi ad varias partes
mundi pro istis letaniis instituendi. Rogo Deum ut habeam aliquem fructum in vobis. Altissimus vos in sua gratia
conservet et ad ista toto affectu perficienda ardenter inflammet. Amen.
Vester devotus frater Guielmus de Anglia, in Silvalaco ordinis fr. Heremitarum S. Augustini.
Dignemini mittere ad me Franciscum aurifabrum ut dicam sibi aliqua in spaciali, que multum movebunt vos ad
faciendum istas letanias. Veniat in septimana Pentecostes.

vvvvvv

11

