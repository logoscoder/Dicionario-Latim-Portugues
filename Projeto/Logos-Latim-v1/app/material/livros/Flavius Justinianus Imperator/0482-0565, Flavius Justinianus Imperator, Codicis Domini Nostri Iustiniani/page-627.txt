capitatione poscitur, posthabita dilatione solvatur. * ARCAD. ET HONOR. AA.ET THEODOS. A.
HADRIANO PP. *<A 404 D.VIIII K.APRIL. ROMAE HONORIO A.VI ET ARISTAENETO CONSS.>
12.39.0. De militari veste.

12.39.1
Imperatores Valentinianus, Valens . Omnem canonem vestium ex kalendis septembribus ad kalendas apriles
nostris largitionibus tradi praecipimus: proposita poena rectori provinciae vel eius officio condemnationis, quae
tuae iustitiae videbitur. * VALENTIN. ET VALENS AA. AUXONIO PP. *<A 368 D.XIIII
K.DEC.MARCIANOPOLI VALENTINIANO ET VALENTE CONSS.>
12.39.2
Imperatores Valens, Gratianus, Valentinianus . Provinciae thraciarum per viginti iuga seu capita conferant
vestem: scythia et mysia in triginta iugis seu capitibus interim annua solutione dependant: per Aegyptum et
Orientis partes in triginta terrenis iugis, per Asianam vero et Ponticam dioecesin ad eundem numerum in
capitibus seu iugis annuae vestis collatio dependatur, ita ut per Orientem provinciae in titulo auri comparaticii,
quod per iugationem redditur, compensationis gratia perfruantur, exceptis Osrhoena et Isauria: nam easdem
constat aurum comparaticium minime redhibere. * VALENS GRAT. ET VALENTIN. AAA. MODESTO PP.
*<A 377 D.V ID.AUG.HIERAPOLI GRATIANO A.IIII ET MEROBAUDE VC.CONSS. >
12.39.3
Imperatores Arcadius, Honorius . Fortissimis militibus nostris per Illyricum non binos tremisses pro singulis
chlamydibus, sed singulos solidos dari praecipimus. * ARCAD. ET HONOR. AA. MARTINIANO COM.
SACR. LARG. *<A 396 D.XVI K.FEBR.CONSTANTINOPOLI ARCADIO IIII ET HONORIO III AA.
CONSS.>
12.39.4
Imperatores Honorius, Theodosius . Militaris adaeratio vestis a collatoribus exigatur, sacratissimis videlicet
largitionibus inferenda, ita ut quinque eius partes fortissimis militibus erogentur in pretio, sexta vero portio a
gynaeciariis clementiae nostrae absque ulla vel ipsorum vel publica incommoditate pro eadem contextione
suscepta iunioribus gregariisque militibus in ipsa, quam maxime eos desiderare constitit, specie praebeatur. *
HONOR. ET THEODOS. AA. ASCLEPIODOTO PP. *<A 423 D.VII ID.MART.CONSTANTINOPOLI
ASCLEPIODOTO ET MARINIANO CONSS.>
12.40.0. De metatis et epidemeticis.
12.40.1
Imperatores Valentinianus, Theodosius, Arcadius . Si quis mensorum nostrorum manum, qua deputatas singulis
quibusque domus enotant et postibus hospitaturi nomen adscribunt, delere non dubitaverit, ad instar falsi reus ex
hac auctoritate teneatur. * VALENTIN. THEODOS. ET ARCAD. AAA. THEODOTO MAG. OFF. *<A 393
D.VI K.NOV.CONSTANTINOPOLI THEODOSIO A.III ET ABUNDANTIO VC.CONSS.>
12.40.2
Imperatores Arcadius, Honorius . In qualibet vel nos ipsi urbe fuerimus vel ii qui nobis militant commorentur,
omni tam mensorum quam etiam hospitum iniquitate submota duas dominus propriae domus, tertia hospiti
deputata, eatenus intrepidus ac securus possideat portiones , ut in tres domus divisae partes primam eligendi
dominus habeat facultatem, secundam hospes quam voluerit exsequatur, tertia domino relinquenda. Plenum enim
aequitate atque iustitia est, ut, qui aut successione fruitur aut empto vel extructione gaudet, electam praecipue
iudicio suam rem teneat et relictam.
1 . Ergasteria vero, quae mercimoniis deputantur, ad praedictam divisionis iniuriam non vocentur, sed quieta sint
et libera et ab omni hospitum iniuria defensata solis dominis conductoribusque deserviant. Sane si stabulum, ut
adsolet, militari viro in tertia domus parte defuerit, ex ergasteriis, nisi id dominus qualibet occasione providerit,
pro animalium numero vel domus qualitate deputabitur.
2 . Illustribus sane viris non tertiam partem domus, sed mediam hospitalitatis gratia deputari decernimus: ea
dumtaxat condicione servata, ut alter ex his quilibet, quive maluerit, divisionem arbitraria aequitate faciat, alter
eligendi habeat optionem.
3 . Et firmissimum perpetuo quod iussimus perseveret, ita ut triginta libras auri qui illustri sunt praediti dignitate
fisco nostro se illaturos esse cognoscant, ceteri vero militia sciant se esse privandos, si generale praeceptum
627

