1 . Quod si haec moniti custodire neglexerint, isdem poenis se quibus actuarios non ambigant subiacere. *
ARCAD. ET HONOR. AA. SEVERO PU. *<A 398 D.IIII K.IUL.NICAEAE HONORIO A.IIII ET
EUTYCHIANO CONSS.>
12.49.7
Imperatores Theodosius, Valentinianus . Actuarios tam classium urbis Constantinopolitanae quam Thymelae
equorumque curulium civitatum diversarum non aliter nisi, ut consueverat, manus sanxerit principalis, sublimitas
tua praecipiat ordinari.
1 . Quod si quis talis sub tua fuerit iudicatione convictus, profectio irritis his, quae vetita contrectavit, etiam
congruam indignationem incurret. * THEODOS. ET VALENTIN. AA. HIERIO PP. *<A 426 D.X
K.IUL.NICOMEDIAE THEODOSIO XII ET VALENTINIANO II AA.CONSS.>
12.49.8
Imperatores Theodosius, Valentinianus . Scriniarios vel numerarios officii magnitudinis tuae iubemus nullatenus
in posterum aut mutuam pecuniam sumere aut polliceri cuiquam pro publicis cogi expensis : quos nullam post
depositam militiam inquietudinem sustinere volumus. * THEODOS. ET VALENTIN. AA. PROTOGENI PP.
*<A XXX >
12.49.9
Imperator Leo . Nemini licere deinceps iubemus in quacumque militia connumeratio sollicitudinem actuarii
subire vel post depositam eandem curam ad militiam adspirare, quatenus inter privatos agens omnique militari
privilegio denudatus nihil nundinationis vel fraudis circa commendanda ratiocinia quibus obnoxius est
attemptare valeat. * LEO A. DIOSCORO PP. *<A 472? >
12.49.10
Imperator Zeno . Nulli scriniario liceat pro tempore numerarios plus quam quaternis vicibus, nec his tamen
continuandis, adiuvare: idemque hoc super chartulariis praebenda pro tempore numerariis opera observari
decernimus, ita ut adiutorum quidem bienii, chartulariorum vero unius anni intervallo continuatio interrumpatur:
nulla adiutoribus ad chartulariorum sollicitudinem, quam semel dedignati sunt, descendendi danda licentia: ita ut
orientalis quidem tractus pro tempore numerariis non nisi ab his scriniariis, qui intra triginta viros a numerario
retro numerandos, asianae vero dioeceseos numerariis non nisi ab his, qui intra quinquaginta a num erario
similiter retro numerandos inveniuntur, Ponticae vero et Thracicae dioeceseos passim et pro suo libitu ex omni
multitudine eligendorum adiutorum tribuatur facultas.
1 . Omnia sane commonitoria vel praeceptiones aut evectiones seu quaelibet publica instrumenta non solum
adiutori, verum etiam provinciae illius de qua disponitur tractatori inspiciendi itidemque subscribendi, aliorum
quoque, qui una cum eo tractant, in eadem subscriptione mentione habenda, necessitatem incumbere.
2 . Si quid autem sine hac observatione ex Orientali vel Asiano vel Thracico scrinio fuerit emissum, falsi
suspicione non careat: exceptis publicis instrumentis, quae ex scrinio Ponticae dioeceseos emittuntur, quod in
isdem instrumentis solum numerarium eiusdem dioeceseos eiusque adiutorem et chartularium subscribere
magnitudo tua disposuit: ita ut, si quid huius legis fuerit violatum, numerarii quidem tam gradus sui quam
sollemnitatum seu solaciorum universi anni iacturam, adiutores vero quinquaginta librarum auri et chartularii
quindecim itidem librarum auri poenam subeant. * ZENO A. ARCADIO PP. *<A 485-486? >
12.49.11
Imperator Zeno . Officio magnitudinis tuae datis precibus postulante, ut numerariorum actus non in biennium,
sed in unum annum statuatur, nostra pietas huiusmodi petitionibus adnuens dispositionem, quae promulgata
fuerat super biennio, super uno tantummodo anno revocavit. * ZENO A. CATONI MAG. MIL. *<A 485-486? >
12.49.12
Imperator Anastasius . Per hanc divinam pragmaticam sanctionem decernimus, quod antea, dum tribuni
praetoriani dignitas eis, qui in scriniis seu gradibus officii tuae celsitudinis deponunt militiam, praebeatur,
custoditum fuisse dignoscitur, hoc super honore quoque comitivae dignitatis eis impertiri, ut sententia pro fine
eorum militiae proferenda dignitatis etiam mentionem contineat, haec quoque tantummodo et sine speciali
codicillorum vel divinorum apicum sanctione ad eandem dignitatem adipiscendam et privilegia eam sequentia
sufficiat: ita tamen, ut primi ordinis comitivam per interlocutionem eiusdem potestatis mereantur cornicularius et
primiscrinius et numerarius scrinii macedoniae et scrinii daciae et scrinii operum et scrinii auri.
1 . Hoc eodem in his etiam, qui post novellam dispositionem divae memoriae zenonis, quae de isdem personis
loquitur, deposuerunt militiam, obtinente. * ANASTAS. A. SPARTIATIO PP.ILLYRICI. *<A XXX >
12.49.13
[Here there is a Greek text. Sorry, it is not yet in the Library.]
12.50.0. De cursu publico angariis et parangariis.
12.50.1
633

