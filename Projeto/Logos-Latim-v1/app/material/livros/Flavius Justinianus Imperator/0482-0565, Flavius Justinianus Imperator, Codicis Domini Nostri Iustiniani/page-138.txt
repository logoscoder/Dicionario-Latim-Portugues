1 . Sin autem postea de ea venditione consensisti vel alio modo proprietatem eius amisisti, adversus emptorem
quidem nullam habes actionem, adversus venditricem vero de pretio negotiorum gestorum exercere non
prohiberis. * ALEX. A. DOMNINAE. *<A 222 PP. III K. NOV. ALEXANDRO A. CONS.>
3.32.4
Imperator Gordianus . Adversus eos, qui a malae fidei possessoribus fundum bona fide comparaverunt, ita tibi
actio competit, si prius, quam usucapionem implerent vel longae possessionis praescriptionem adipiscerentur,
dominium ad te pervenerit. * GORD. A. MUNIANO MIL. *<A 238 PP. XII K. NOV. PIO ET PONTIANO
CONSS.>
3.32.5
Imperator Gordianus . Domum, quam ex matris successione ad te pertinere et ab adversa parte iniuria occupatam
esse ostenderis, praeses provinciae cum pensionibus quas percepit aut percipere poterat et omni causa damni dati
restitui iubebit.
1 . Eius autem quod impendit rationem haberi non posse merito rescriptum est, cum malae fidei possessores eius
quod in rem alienam impendunt, non eorum negotium gerentes quorum res est, nullam habeant repetitionem, nisi
necessarios sumptus fecerint: sin autem utiles, licentia eis permittitur sine laesione prioris status rei eos auferre. *
GORD. A. HERASIANO. *<A 239 PP. II ID. FEBR. GORDIANO A. ET AVIOLA CONSS.>
3.32.6
Imperator Gordianus . Si ea pecunia quam deposueras is apud quem collocata fuerat sibi possessiones
comparavit ipsique traditae sunt, tibi vel omnes tradi vel quasdam compensationis causa ab invito eo in te
conferri iniuriosum est. * GORD. A. AUSTRONIO MIL. *<A 239 PP. V ID. IUL. GORDIANO A. ET
AVIOLA CONSS.>
3.32.7
Imperator Philippus . Partum ancillae matris sequi condicionem nec statum in hac specie patris considerari
explorati iuris est. * PHILIPP. A. ET PHILIPP. C. AURELIO ANTONIO. *<A 245 PP. XIIII K. NOV.
PHILIPPO A. ET TITIANO CONSS.>
3.32.8
Imperator Philippus . Si, ut proponis, pars diversa pecunia tua quaedam nomine suo comparavit, praeses
provinciae utilem vindicationem obtentu militiae tibi eo nomine impertiri desideranti partes aequitatis non
negabit. Idem mandati quoque seu negotiorum gestorum actionem inferenti tibi iurisdictionem praebebit *
PHILIPP. A. ET C. PHILIPPO MIL. *<A 246 PP. II NON. MART. PRAESENTE ET ALBINO CONSS.>
3.32.9
Imperatores Carus, Carinus, Numerianus . Doce ancillam, de qua supplicas, dotalem fuisse in notione praesidis:
quo patefacto indubium erit vindicari ab uxore tua nequivisse. * CARUS CARINUS ET NUMER. AAA.
ANTONIO. *<A 283 PP. III K. MART. CARO ET CARINO AA. CONSS.>
3.32.10
Imperatores Diocletianus, Maximianus . Cum super vernis mancipiis nulla instrumenta te habere adseveres, in
iudicio, in quo negotium coeptum esse proponitur, id quod in precem contulisti postulare debuisti. Iudex enim
non ignorat servorum dominia etiam citra instrumentorum exhibitionem aliis probationibus vel ipsorum
interrogatione posse ostendi * DIOCL. ET MAXIM. AA. IANUARIO. *<A 290 PP. VIII ID. FEBR. IPSIS IIII
ET III AA. CONSS.>
3.32.11
Imperatores Diocletianus, Maximianus . Si quis sciens agrum alienum sevit vel plantas imposuit, postquam eae
radicibus terram fuerint amplexae, solo cedere rationis est. Domini enim magis segetem vel plantas quam per
huiusmodi factum solum suum facit
1 . Sane eum, qui bona fide possidens haec fecerit, per doli mali exceptionem contra vindicantem dominium
servare sumptus iuris auctoritate significatum est. * DIOCL. ET MAXIM. AA. ET CC.GAIANO. *<A 293 D.
IIII K. MART. SIRMI AA. CONSS.>
3.32.12
Imperatores Diocletianus, Maximianus . Incivile atque inusitatum est quod postulas, ut mancipium, quod
tradidisti et hoc modo dominium eius transtulisti, invito eo ex nostro rescripto tibi adsignetur. Unde intellegis
semel ancilla emptoris facta filios etiam postea natos eius dominium sequi, cuius mater eorum eo tempore fuit.
Sane de pretio, si non te hoc probatum fuerit recepisse, conveni adversarium tuu * DIOCL. ET MAXIM. AA.
ET CC. ALEXANDRO. *<A 293 D. VI ID. APRIL. AA. CONSS.>
3.32.13
Imperatores Diocletianus, Maximianus . Ordinarii iuris est, ut mancipiorum orta quaestione prius exhibitis
mancipiis de possessione iudicetur ac tunc demum proprietatis causa ab eodem iudice decidatur. * DIOCL. ET
MAXIM. AA. ET CC. EYTYCHIO. *<A 293 D. ID. APRIL. AA. CONSS.>
3.32.14
Imperatores Diocletianus, Maximianus . Cum a matre domum filii te sciente comparasse proponas, adversus eum
dominium vindicantem, si matri non successit, nulla te exceptione tueri potes. Quod si venditricis obtinet
138

