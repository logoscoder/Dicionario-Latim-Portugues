Imperatores Theodosius, Valentinianus . Ex agentibus in rebus principibus domesticos in suis actibus habere
liceat eos, quorum fidem industriamque probatam sibi aestimant, etsi saepe eodem officio fuerint ante perfuncti.
1 . Et si quis agens in rebus post viginti quinque annorum curricula ob adversam corporis valitudinem militiae
finem minime valuerit expectare, sed ad honorariam ex principe dignitatem testimonio scholae procilierit, isdem
eum privilegiis muniri censemus, quibus ii qui ad principatus actum progressi sunt potiuntur.
2 . Sed in salutationibus iudicum concessibusque priores eos, qui per longae militiae metas ad principatus actum
pervenerint, etsi actus tempore posteriores sint, esse praecipimus.
3 . Nihil censualibus vel apparitoribus adversus privilegia eorum excogitantibus, tamquam in actu principatus
fuerit versati, vicenarum librarum auri condemnatione contra eos proposita. * THEODOS. ET VALENTIN. AA.
VALERIO MAG. OFF. *<A 436 D.IIII K.FEBR.CONSTANTINOPOLI THEODOSIO A.XV ET QUI FUERIT
NUNTIATUS.>
12.21.5
Imperatores Theodosius, Valentinianus . Eos, qui ordine transcursa militia post ducenam ad desideratum
principis pervenerint gradum aut adiutores viri illustris magistri officiorum extiterint, cum inter honoratos
coeperint numerari, vicarianae dignitatis titulis decorari censemus. * THEODOS. ET VALENTIN. AA. CYRO
PP. *<A 440.441 >
12.21.6
Imperatores Theodosius, Valentinianus . Principes agentum in rebus, quos saepe saeva pericula vitaeque
interdum renuntiatio ad memoratum gradum adduxit, completo tempore suae militiae comitivae primi ordinis
cingulo in diem vitae potiri, manentibus videlicet dudum praestitis salvis privilegiis, decernimus. * THEODOS.
ET VALENTIN. AA. NOMO MAG. OFF. *<A 443.444? >
12.21.7
Imperator Leo . Quicumque ex corpore cohortalium militans in schola agentum in rebus filium procreaverit,
antequam ad metas militiae suae perveniat, principatus honore decoretur, licet ipse post finitam militiam utpote
liber nulla debeat huiusmodi conventione pulsari, filium tamen cohortali condicioni relinquat obnoxium.
1 . Si vero, postquam adeptus fuerit principatum, ediderit filium, is qui natus est, etiamsi in schola
devotissimorum agentum in rebus militiam sortitus non fuerit, ita sit liber ac securus nec ullis cohortalis officii
nexibus obligetur, quasi iam ex patre libero et ab hac condicione penitus alieno progenitus.* LEO A.
NICOSTRATO PP. *<A 468 >
12.21.8
Imperator Zeno . Multis devotissimae scholae agentum in rebus aditionibus permoti viros clarissimos eiusdem
scholae principes, qui finitis militiae stipendiis exeunt, quotiens ex maioris iudicis sententiis ipsi vel eorum
coniuges aut liberi vel servi aut coloni sive per se sive per procuratores conveniantur, non amplius quam unum
solidum exsecutoribus sportularum nomine praebere compelli, apparitoribus vicarianis seu praesidalis iudicii non
nisi tertia parte solidi tantum praestanda:
1 . Nullasque eisdem concussiones aut vexationes in praebendis fideiussoribus ingeri , sed eos fideiussores quos
locorum defensor existimaverit dare, ita videlicet, ut pro tenore generalium edictorum ii, qui vel in sacratissima
urbe vel in provinciis immobiles possident facultates, iuratoriae cautioni et substantiae suae credantur.
2 . Hoc etiam adiciendo, ut numquam nisi ex sententia in scriptis prolata penitus moneantur.
3 . Ad similitudinem insuper aliorum officiorum, quotiens civiles vel criminales contra eosdem cognitiones
moventur, exsecutorem quidem negotii usque ad finem litis civilis seu criminalis unius esse solidi praestatione
contentum.
4 . Et pro insinuandis nostrae serenitatis apicibus vel simplici contra obnoxios eorum postulatione deponenda
binos solidos ab his vel coniugibus eorum praeberi.
5 . Et quotiens exemplaria postulantur, ii quorum interest accepto solido quod petitur praebere non differant.
6 . Pro implendis vero monumentis, unde conveniendi tribuitur exsecutoribus facultas , non ultra quam tres
solidos quibus competit impertiri praecipimus.
7 . Arbitro vero non amplius quam solidum et fisci patronis dimidiam solidi partem, notariis vero tertiam usque
ad finem, sicut dictum est, causae praestare: super editione quoque chartularum solidi partem dimidiam praebere.
8 . Quod si non apud arbitrum, sed in competentibus iudiciis maioribus cognitio celebretur, inducendi quidem
negotii gratia non nisi quattuor solidos eosdem viros clarissimos erogare, gestorum vero excipiendorum causa
duos tantummodo solidos dare et nullius ultra supra scriptas quantitates cuilibet alteri praestandi sumptus
exactione vexari.
9 . His omnibus locum habentibus, sive ipsi aliis litem ingerunt sive ab aliis pulsantur. * ZENO A. IOHANNI
MAG. OFF. *<A 484 D.K.SEPT.THEODORICO CONS.>
12.22.0. De curiosis.
611

