provincialis mandari discussionis iugorum sollicitudinem decernimus. * THEODOS. ET VALENTIN. AA.
APOLLONIO PP. *<A 442 D. V K. IAN. EUDOXIO ET DIOSCORO CONSS.>
10.30.4
[Here there is a Greek text. Sorry, it is not yet in the Library.]
10.31.0. .......................................................
10.32.0. De decurionibus et filiis eorum et qui decuriones habentur quibus modis a fortuna curiae liberentur.
10.32.1
Imperatores Valerianus, Gallienus . Si, cum te pater decurionem esse voluisset, illo in rebus humanis agente
honor tibi iste delatus est, tenetur quidem etiam heredes eius rei publicae ( nam in hac parte vice fideiussoris
pater accipitur), sed non ante nisi tuis rebus excussis. * VALER. ET GALLIEN. AA. ET VALER. C.
CAESONI. *<A 259 PP. V K. DEC. AEMILIANO ET BASSO CONSS.>
10.32.2
Imperatores Diocletianus, Maximianus . Observare magistratus oportebit, ut decurionibus sollemniter in curiam
convocatis nominationem ad certa munera faciant eamque statim in notitiam eius qui fuerit nominatus per
officialem publicum perferre curent, habituro appellandi, si voluerit, atque agendi facultatem apud praesidem
causam suam iure consueto: quem si constiterit nominari minime debuisse, sumptus litis eidem a nominatore
restitui oportebit. * DIOCL. ET MAXIM. AA. EXEMPL. SACR. LITT.*<A XXX SINE DIE ET CONSULE.>
10.32.3
Imperatores Diocletianus, Maximianus . Cum decurionatus honorem sponte susceperis, albo eximi, licet
annosum te esse dicis, non potes. * DIOCL. ET MAXIM. AA. IULIO.*<A 285 PP. ID. NOV. DIOCLETIANO
A.II ET ARISTOBULO CONSS.>
10.32.4
Imperatores Diocletianus, Maximianus . Cum adoptivum filium ex adoptantis dignitate decurionis filium effici
nulla dubitatio est, pro atrocibus iniuriis eum, quem ad vicem naturalis pignoris tibi adscribebas, a praeside
provinciae illicitis corporis cruciatibus adfici non oportuit hocque congruenti poena coercebitur. * DIOCL. ET
MAXIM. AA. CASSIANO.*<A 285 PP. XII K. DEC. DIOCLETIANO A. II ET ARISTOBULO CONSS.>
10.32.5
Imperatores Diocletianus, Maximianus . Filios in potestate patris positos ad munera seu honores non posse
devocari falso tibi persuasum est. Sane si ad nominationem filii consensum non accommodaveris, ob
administrationem ipsius minime conveniri poteris * DIOCL. ET MAXIM. AA. ALEXANDRO.*<A 286 PP. VI
ID.... MAXIMO II ET AQUILINO CONSS.>
10.32.6
Imperatores Diocletianus, Maximianus . Expertes litterarum decurionis munera peragere non prohibent iura. *
DIOCL. ET MAXIM. AA. ET CC. LEONTIO.*<A 293 D. VIII K. MAI. AA. CONSS.>
10.32.7
Imperatores Diocletianus, Maximianus . Licet indivisa bona fratres habent, nihilo minus tamen singuli suo
nomine civilibus tenentur muneribus. * DIOCL. ET MAXIM. AA. ET CC. DIOGENIANO.*<A 293 PP. IIII ID.
MAI. PAULINO IPSIS AA. CONSS.>
10.32.8
Imperatores Diocletianus, Maximianus . Infamia, quae tibi abominanda est, non etiam amissionis oculorum
casus quaesitum adimit honorem. * DIOCL. ET MAXIM. AA. ET CC. PLATONIANO.*<A 294 D. XVI K.
FEBR. NICOMEDIAE CC. CONSS.>
10.32.9
Imperatores Diocletianus, Maximianus . In albo decurionum perscriptis patrem non habenti filios anteferri
constitit. * DIOCL. ET MAXIM. AA. ET CC. AURELIO.*<A 294 >
10.32.10
Imperatores Diocletianus, Maximianus . Si ultra septuagesimum annum aetatis patrem tuum esse praeses
provinciae perspexerit, eum personalium munerum vacatione perfrui providebit. * DIOCL. ET MAXIM. AA. ET
CC. AURELIO.*<A 294 >
10.32.11
Imperatores Diocletianus, Maximianus . Uxorem pro marito decurione conveniri non posse procul dubio est. *
DIOCL. ET MAXIM. AA. ET CC. MAXIMO.*<A 294 >
10.32.12
Imperatores Diocletianus, Maximianus . Nec infames immunitatem habere, cum hoc privilegii, non notae sit,
convenit. * DIOCL. ET MAXIM. AA. ET CC. ZOTICO.*<A 293 D. V K. DEC. AA. CONSS.>
529

