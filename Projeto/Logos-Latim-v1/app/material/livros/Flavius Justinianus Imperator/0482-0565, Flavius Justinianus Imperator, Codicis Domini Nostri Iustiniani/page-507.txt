accusatum absolvi, scientibus iudicibus eorumque officiis, quod, si litigatoribus admonentibus ipsis litis
introductionem vel examinationem distulerint, poena vicenarum librarum auri ferientur. * IUST. A. MENAE.
PP. *<A 529 D.K.APRIL.DECIO VC.CONS.>
9.45.0. Ad senatus consultum Turpillianum.
9.45.1
Imperator Antoninus . Is demum in senatus consultum incidisse videtur, qui crimen publici iudicii detulit et
causa ordinata, id est inscriptionibus depositis et fideiussore de exercenda lite praestito eoque qui accusatur sub
custodia officii facto, non impetrata abolitione ab exsecutione criminis destitit. * ANT. A. ANNIANO. *<A
XXX . >
9.45.2
Imperator Gordianus . Si pro eo, qui in crimen subscripsit, fidem tuam adstrinxisti isque destitit et commissa
stipulatio est, non ultra quantitatem quam spopondisti obligatus es: eo qui destitit infamia nihilo minus notando
et extra ordinem secundum iudicialem motum puniendo. * GORD. A. APPIO. *<A 239 PP.VI
ID.IUN.GORDIANO A.ET AVIOLA CONSS.>
9.45.3
Imperatores Valerianus, Gallienus . Quamvis eum ordinem scriptura contineat, ut primo abolitio criminis
posceretur, tunc de omnibus placitis obtemperaretur, non observantibus tamen adversariis pactorum fidem
instaurare accusationem minime potes, a qua ipse destitisti. * VALER. ET GALLIEN. AA. ARCADIO. *<A
258 PP.PRID NON.IUL.TUSCO ET BASSO CONSS.>
9.45.4
Imperatores Valerianus, Gallienus . Si is, de quo supplicas, contra parentes vestros desertam, ut dicis,
accusationem coeperit persequi, praescriptio illi in iudicio praesidis destitutae rei poterit opponi. * VALER. ET
GALLIEN. AA. PATROPHILO. *<A 260 PP.PRID.NON.MAI.SAECULARE ET DONATO CONSS.>
9.45.5
Imperatores Diocletianus, Maximianus . Si femina suam suorumque iniuriam exsequatur, cum ipsa pacto contra
vetitum destitisse profiteatur, in senatus consulti turpilliani poenam eam incidisse certi iuris est. * DIOCL. ET
MAXIM. AA. ET CC.MATRONAE. *<A 294 S.VI NON.APRIL.PISI CC.CONSS.>
9.45.6
Imperatores Diocletianus, Maximianus . In exsecutionibus criminum obtinuisse videtur illos destitisse, qui
animum accusationis implendae prorsus deseruerunt. Cum igitur aliis ex causis vel simplicitatis ratione necdum
te ad finem vindictae pervenisse preces tuae testentur, poteris postposita formidine impedimenti super
aliquantulo silentio institutam accusationem secundum leges perferens quam probabis tibi debitam vindictam
reportare * DIOCL. ET MAXIM. AA. ET CC.LUCILIANO. *<A XXX PP.III K.IUL.DIOCLETIANO VI ET
MAXIMIANO AA.CONSS.>
9.46.0. De calumniatoribus.
9.46.1
Imperator Alexander Severus . Calumnia eo tempore coerceri solet, quo de causa praesente accusatore iudicatur.
Ideoque posteaquam de causa iudicatum est, contra consuetudinem calumniam accusatoris puniri desideras *
ALEX. A. SABINO. *<A XXX >
9.46.2
Imperator Alexander Severus . Mater inter eas personas est, quae sine calumniae timore necem filii sui vindicare
possunt: idque beneficium senatus consulti et in aliis publicis iudiciis servatum est.
1 . Sed et extraneus heres, qui suspicionem, quam de morte sua habuisse defunctus cavit, exsequitur, hoc nomine
a calumnia excusatus est, cum inter voluntariam accusationem et officii necessitatem heredis multum intersit. *
ALEX. A. APOLLONIAE. *<A 224 PP.VI K.IUL.IULIANO ET CRISPINO CONSS.>
9.46.3
Imperator Alexander Severus . Qui non probasse crimen quod intendit pronuntiatur, si calumniae non damnetur,
detrimentum existimationis non patitur. Non enim, si reus absolutus est, ex eo solo etiam accusator, qui potest
iustam habuisse veniendi ad crimen rationem, calumniator credendus est * ALEX. A. EUMELIANO. *<A XXX
>
9.46.4
507

