Imperatores Diocletianus, Maximianus . Irritam facere donationem perfectam nemini licet. Utque hoc verum est,
sic error falsae causae ratione fidei bonae non defenditur. Quod et in dominio pro usucapione quaerendo servatu
* DIOCL. ET MAXIM. AA. ET CC. RHODANO. *<>
7.28.0. De usucapione pro dote.
7.28.1
Imperator Alexander Severus . Res mobiles in dotem datae, quamvis alienae, si sine vitio tamen fuerunt, a bona
fide accipiente pro dote usucapiuntur. * ALEX. A. TAURINO. *<>
7.29.0. De usucapione pro herede.
7.29.1
Imperator Antoninus . Cum pro herede usucapio locum non habeat, intellegis neque matrem tuam, cui heres
extitisti, neque te usu mancipia ex ea causa capere posse. * ANT. A. ZOILO. *<A 215 PP. VII K. IUL. ROMAE
LAETO ET CEREALE CONSS.>
7.29.2
Imperatores Diocletianus, Maximianus . Nihil pro herede posse usucapi suis existentibus heredibus obtinuit. *
DIOCL. ET MAXIM. AA. ET CC. MARINAE. *<A 293 PP. V K. FEBR. AA. CONSS.>
7.29.3
Imperatores Diocletianus, Maximianus . Opinione falsa mortis pro herede possessio rerum absentis procedere
non potest. * DIOCL. ET MAXIM. AA. ET CC. DIOCLETIANO. *<>
7.29.4
Imperatores Diocletianus, Maximianus . Usucapio non praecedente vero titulo procedere non potest nec prodesse
neque tenenti neque heredi eius potest, nec obtentu velut ex hereditate, quod alienum fuit, domini intentio ullo
longi temporis spatio absumitur. * DIOCL. ET MAXIM. AA. ET CC. SERAPIONI. *<A 294 D. VII K. IAN.
CC. CONSS.>
7.30.0. Communia de usucapionibus.
7.30.1
Imperator Alexander Severus . Qui ex conducto possidet, quamvis corporaliter teneat, non tamen sibi, sed
domino rei creditur possidere. Neque enim colono vel conductori praediorum longae possessionis praescriptio
quaeritur * ALEX. A. SABINO. *<A 226 PP. VII K. APRIL. ALEXANDRO A. II ET MARCELLO CONSS.>
7.30.2
Imperator Alexander Severus . Iam pridem quidem mancipium, de quo supplicas, comparasse te dicis: sed si
cogitaveris fisci mei rem usucapi non posse, respondere te actionibus fisci mei intellegis nec alias posse
proprietatem obtinere, quam si non ex ancilla fiscali natum fuisse constiterit. * ALEX. A. ONESIMAE. *<A 231
PP. NON. MART. POMPEIANO ET PELIGNO CONSS.>
7.30.3
Imperator Alexander Severus . Si mala fide servum tuum sciens antiochus tenuit, intentionem tuam contra
successorem eius, licet bona fide possidet, propter initii vitium usucapio non absumpsit. * ALEX. A.
PANTHERIO. *<>
7.31.0. De usucapione transformanda et de sublata differentia rerum mancipi et nec mancipi.
7.31.1
Imperator Justinianus . Cum nostri animi vigilantia ex iure quiritum nomen et substantiam sustulerit et
communes exceptiones in omni loco valeant, id est decem vel viginti vel triginta annorum vel si quae sunt aliae
maioris aevi continentes prolixitatem, satis inutile est usucapionem in italicis quidem solis rebus admittere, in
provincialibus autem recludere. Sed et si quis res alienas, italicas tamen, bona fide possidebat per biennium,
383

