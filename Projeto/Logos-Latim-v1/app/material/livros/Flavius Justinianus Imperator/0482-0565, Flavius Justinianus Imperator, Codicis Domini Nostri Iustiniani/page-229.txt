Imperator Philippus . Curatorem adulto suo filiam suam nuptui collocare non posse falso tibi persuasum est. *
PHILIPP. A. ET PHILIPP. C. APULEIO. *<A 245 PP. XV K. SEPT. PHILIPPO A. ET TITIANO CONSS.>
5.6.6
Imperatores Valerianus, Gallienus . Si patris tui pupillam nondum reddita tutelae ratione vel post redditam
nondum exacto quinto et vicesimo nec non etiam utili anno uxorem duxisti, nec matrimonium cum ea habuisse
nec filium ex huiusmodi coniunctione procreasse videri potes.
1 . Sane si hoc pater puellae, cum decederet, postulavit, et nuptiae rite contractae et filius videtur iure susceptus.
* VALER. ET GALLIEN. AA. LUCIO. *<A 260 PP. ID. MAI. SAECULARE II ET DONATO CONSS.>
5.6.7
Imperatores Diocletianus, Maximianus . Si tutor vel curator pupillam vel adultam quondam suam sibi vel filio
suo nullo divino impetrato beneficio in matrimonio collocaverit, manet infamia contra eum velut confessum de
tutela, quia huiusmodi coniunctione fraudem administrationis tegere laboravit, et dos data per condictionem
repeti potest. * DIOCL. ET MAXIM. AA. ET CC. PAREGORIO. *<>
5.6.8
Imperatores Leo, Anthemius . Si quis tutoris vel curatoris nomine usurpato, id est pro tutore seu pro curatore vel
negotiorum gestore res pupillae administraverit eamque sibi filiove suo copulaverit, tales nuptias stare et non ad
exemplum tutorum infirmari, ne ex huiusmodi subtili vel maligno tractatu matrimonia seu proles ex his progenita
vel dos super his data vel promissa aliquam laesionem vel calumniam patiantur. * LEO ET ANTHEM. AA.
ERYTHRIO PP. *<A 469 D. K. IUL. MARCIANO CONS.>
5.7.0. Si quacumque praeditus potestate vel ad eum pertinentes ad suppositarum iurisdictioni suae adspirare
temptaverint nuptias.
5.7.1
Imperatores Gratianus, Valentinianus, Theodosius . Si quis ordinaria vel qualibet praeditus potestate circa
nuptias invitis ipsis vel parentibus contrahendas, sive pupillae sive apud patres virgines sive viduae erunt, sive et
iuris sui viduae, denique cuiuscumque sortis, occasione potestatis utatur et minacem favorem suum invitis his,
quorum utilitas agitur, exhibere aut exhibuisse detegitur, hunc, licet prohibitas nuptias non peregerit, attamen pro
tali conamine multae librarum auri decem obnoxium statuimus et, cum honore abierit, peractam dignitatem
usurpare prohibemus, tali scilicet poena, ut, si circa honorem eum, quo male usus est, vindicandum statutis
nostris parere noluerit, eam provinciam, in qua sibi usurpaverit, habitare per iuge biennium non sinatur.
1 . Illo videlicet adiciendo, ut et in potestate adhuc constituto liceat personae , quam huiusmodi ambitu circumire
temptaverit, confestim contestatione proposita cum sua suorumque domo iurisdictionem eius evitare, curaturis
hoc uniuscuiusque civitatis defensoribus et eiusdem iudicis apparitoribus.
2 . Et quidem si haec pravitas ordinarii iudicis erit, universa eius domus ratio atque omnia vel civilia vel
criminalia negotia, quamdiu idem in administratione fuerit, vicario competant.
3 . Sin autem vicarius vel similis potestatis vim in huiusmodi contrahendo matrimonio molietur, vicissim
ordinarius iudex intercessor existat.
4 . Sin erunt uterque suspecti, ad illustrem praefecturam specialiter talium domorum , quamdiu idem
administraverit, tuitio pertineat. * GRAT. VALENTIN. ET THEODOS. AAA. NEOTERIO PP. *<A 380 D. XV
K. IUL. THE SSALONICAE GRATIANO V ET THEODOSIO AA. CONSS.>
5.8.0. Si nuptiae ex rescripto petantur.
5.8.1
Imperatores Honorius, Theodosius . Quidam vetusti iuris ordine praetermisso obreptione precum nuptias, quas se
intellegunt non mereri, de nobis existimant postulandas, saepe habere puellae consensum confingentes.
Quapropter tale sponsalium genus praesentis legis definitione prohibemus
1 . Si quis igitur contra hanc definitionem nuptias precum subreptione meruerit, amissionem bonorum et poenam
deportationis subiturum se esse non ambigat et amisso iure matrimonii, quod prohibita usurpatione meruerit,
filios se ex hac coniunctione susceptos iustos non habiturum nec umquam postulatae indulgentiae adnotationisve
indulto efficacem se veniae effectum meruisse: exceptis his, qui parentum sponsionem de nuptiis filiarum
impleri desiderant vel sponsalia, hoc est arrarum data nomine, reddi sibi praecepto legum cum statuta poena
deposcunt. * HONOR. ET THEODOS. AA. THEODORO PP. *<A 409 D. K. FEBR. RAVENNAE HONORIO
VIII ET THEODOSIO III AA. CONSS.>
5.8.2
229

