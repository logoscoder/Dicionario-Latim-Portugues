Imperatores Diocletianus, Maximianus . Sicut periculum vini mutati, quod certum fuerat comparatum, ad
emptorem, ita commodum aucti pretii pertinet. Utque hoc verum est, sic certae qualitatis ac mensurae distracto
vino fidem placitis servandam convenit: quo non restituto non pretii quantitatis, sed quanti interest empti
competit actio * DIOCL. ET MAXIM. AA. ET CC. EGI CRISPINO.*<A 294 S. PRID. NON. FEBR. SIRMI
CC. CONSS.>
4.49.13
Imperatores Diocletianus, Maximianus . Fructus post perfectum iure contractum emptoris spectare personam
convenit, ad quem et functionum gravamen pertinet: venditorque pretium tantum ac, si moram intercessisse
probetur, usuras officio iudicis exigere potest. * DIOCL. ET MAXIM. AA. ET CC. FLAVIO ALEXANDRO.
*<A 294 S. IIII NON. DEC. CC. CONSS.>
4.49.14
Imperatores Diocletianus, Maximianus . Emptor servorum recte de his tradendis et de eorum fuga itemque
sanitate erronesque non esse aut noxa solutus repromitti sibi recte postulat. * DIOCL. ET MAXIM. AA. ET CC.
AURELIO RUSONI. *<A 294 S. V K. DEC. CC. CONSS.>
4.49.15
Imperatores Diocletianus, Maximianus . Ultra modum tritici distracti citra pactum in solutione mora non facta
nihil emptor exigere potest. * DIOCL. ET MAXIM. AA. ET CC. AURELIO ANTONINO AELIANO. *<A 294
S. XV K. IAN. NICOMEDIAE CC. CONSS.>
4.49.16
Imperatores Diocletianus, Maximianus . Post perfectam venditionem fetus quidem pecorum emptori, venditori
vero sumptus, si quos bona fide fecerit, restitui debere notissimum est. * DIOCL. ET MAXIM. AA. ET CC.
AURELIO CYRILLO. *<A 294 S. VIII K. IAN. CC. CONSS.>
4.49.17
Imperatores Diocletianus, Maximianus . Expulsos vos de fundo per violentiam a nerone, quem habere ius in eo
negatis, profitentes nullam vobis adversus eum, ex cuius venditione fundum possidetis, actionem competere
probatis. Igitur ad instar interdicti seu actionis promissae experiendum esse perspicitis * DIOCL. ET MAXIM.
AA. ET CC. HERMIANO ET HERMIPPO. *<>
4.50.0. Si quis alteri vel sibi sub alterius nomine vel aliena pecunia emerit.
4.50.1
Imperator Antoninus . Si pecunia patris fundus mancipiaque comparata sunt, tamen cum emptiones matris tuae
nomine factas esse proponis, ignorare non debes traditione matrem tuam dominam fuisse constitutam. Plane si
pecuniae petitionem competere tibi propter numerationem pretii existimas, civiliter consiste * ANT. A.
MERCATORI SECUNDO. *<A 213 PP. III K. AUG. ANTONINO A. IIII ET BALBINO CONSS.>
4.50.2
Imperator Alexander Severus . Si emancipatis vobis fundos, quos nomine vestro, cum in potestate ageretis, pater
emerat, tradidit vel in possessione eorum voluntate patris fuistis, dominium adquisistis. * ALEX. A.
SEPTIMIAE. *<A 222 D. XIII K. APRIL. ANTONINO ET ALEXANDRO CONSS.>
4.50.3
Imperator Alexander Severus . Mancipia quorum meministi si, ut proponis, nomine tuo itemque fratris tui cui
successisti empta vobis tradita sunt, licet instrumento emptionis matrem tuam pecuniam numerasse contineatur,
persequi ea more iudiciorum non prohiberis. * ALEX. A. FABIO PATERNO. *<A 228 D. XV K. IUL.
MODESTO ET PROBO CONSS.>
4.50.4
Imperatores Valerianus, Gallienus . Quamvis instrumento emptionis socrus nomen inscripseris, tamen si
possessionem tenes, dominus effectus es. Ob eam rem frustra calumniam mulieris, quamvis ipsa contractus
tabulas habeat, formidas * VALER. ET GALLIEN. AA. ET VALER. C. AURELIO CYRILLO. *<D. III NON.
MAI.>
4.50.5
Imperatores Diocletianus, Maximianus . Cum propria pecunia tua te comparante possessionem quondam uxoris
tuae nomen tantummodo accommodasse dicas eandemque occasione custodiae suae commissorum
instrumentorum contra bonam fidem proprietatem eiusdem fundi usurpasse, rector provinciae, pro sua
exercitatione cognitum habens donationem a non domina uxore tua in filiam suam collatam nullum praeiudicium
dominio tuo attulisse, docenti tibi veritatem precibus tuis adsistere restituere eandem possessionem habita etiam
fructuum taxatione curabit. * DIOCL. ET MAXIM. AA. VERO. *<A 290 D. PRID. ID. SEPT. IPSIS IIII ET III
AA. CONSS.>
4.50.6
203

