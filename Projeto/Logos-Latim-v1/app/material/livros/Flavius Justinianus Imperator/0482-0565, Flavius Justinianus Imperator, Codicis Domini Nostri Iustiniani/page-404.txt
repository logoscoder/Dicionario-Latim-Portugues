7.60.0. Inter alios acta vel iudicata aliis non nocere.
7.60.1
Imperatores Diocletianus, Maximianus . Inter alios res gestas aliis non posse facere praeiudicium saepe
constitutum est. Unde licet quosdam de heredibus eius, quem debitorem tuum fuisse significas, solvisse
commemores, tamen ceteri non alias ad solutionem urguentur, nisi debitum fuerit probatum * DIOCL. ET
MAXIM. AA. ET CC. EPAGATHO. *<A 293 V K.APRIL.BYZANTIO AA. CONSS.>
7.60.2
Imperatores Diocletianus, Maximianus . Inter alios factam transactionem absenti non posse facere praeiudicium
notissimi iuris est. Quapropter adito praeside provinciae aviam tuam mancipium tibi donasse proba ac, si hoc
iure ad te pertinere perspexerit, restitui tibi providebit. Neque enim, si te absente divisionem eius fecerint, aliquid
iuri tuo derogari poteri * DIOCL. ET MAXIM. AA. ET CC. SEVERAE. *<A 293 S.ID.APRIL.BYZANTIO
AA. CONSS.>
7.60.3
Imperatores Diocletianus, Maximianus . Si cum fratre tuo matri successisti, frater pro portione tua cum
debitoribus hereditariis paciscendo vel agendo, non ex tua voluntate, pro hereditaria parte tibi quaesitam
obligationem extinguere non potuit. * DIOCL. ET MAXIM. AA. ET CC. FORTUNATAE. *<A 294 V
ID.OCT.RETIARIAE CC. CONSS.>
7.61.0. De relationibus.
7.61.1
Imperator Constantinus . Si quis iudicum duxerit esse referendum, nihil inter partes pronuntiet, sed magis super
quo haesitandum putaverit, nostram consulat scientiam aut, si tulerit sententiam, minime postea, ne a se
provocetur, relatione promissa terreat litigantes, sciens, quod, si hoc fecerit, nihilo minus iure appellationum res
agitabitur.
1 . Sed nec ad nos mittatur aliquid, quod plena instructionem indigeat.
2 . Quotiens autem ad nostram scientiam iudex se polliceatur relaturum, consultationis exemplum litigatoribus
ilico edi apud acta iubeat, ut, si cui forte relatio minus plena vel contraria videatur, is refutatorias preces similiter
apud acta sine aliqua frustratoria dilatione offerat. * CONST. A. PROFUTURO PRAEF. ANNONAE. *<A 319
D.IIII ID.FEBR.SIRMIO CONSTANTINO A. ET LICINIO C. CONSS.>
7.61.2
Imperatores Valentinianus, Valens . Super delictis provincialium numquam rectores provinciarum ad scientiam
principum putent esse referendum, nisi ediderint prius consultationis exemplum. Quippe tunc demum
relationibus plena maturitas est, cum vel adlegationibus refelluntur vel probantur adsensu * VALENTIN. ET
VALENS AA. AD VIVENTIUM PP. *<A 368 D.III K.IAN.TREVIRIS VALENTINIANO ET VALENTE AA.
CONSS.>
7.61.3
Imperatores Valentinianus, Valens . Si quando ratio aut necessitas est in negotiis nostra iudicia requirendi
expectandique responsa, omnem omnino causam relationis series comprehendat, ut recitata consultatione, quae
ita est dirigenda, propemodum actorum recensione non opus sit: actis etiam necessario sociandis. * VALENTIN.
ET VALENS AA. AD APODEMIUM. *<A 369 D.VI ID.MAI.TREVIRIS VALENTINIANO NP.ET
VICTORE CONSS.>
7.62.0. De appellationibus et consultationibus.
7.62.1
Imperator Severus . Prius de possessione pronuntiare et ita crimen violentiae excutere praeses provinciae debuit.
Quod cum non fecerit, iuste provocatum est * SEV. A. SENT. D. IN PERS. MARCI PRISCI ID. IAN.
POMPEIANO ET AVTIO CONSS. SEVERUS A. DIXIT:*<A 209 >
7.62.2
Imperator Alexander Severus . Novum quod postulas non est, quod, etsi rescripti mei auctoritas intercesserit,
provocandi tamen facultas tibi non denegetur. * ALEX. A. PLARIANO. *<A XXX >
7.62.3
404

