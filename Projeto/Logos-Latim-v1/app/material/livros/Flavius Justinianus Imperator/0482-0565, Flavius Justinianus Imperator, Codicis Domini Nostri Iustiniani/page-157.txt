Imperator Justinianus . Cum quis legatum vel fideicommissum utpote sibi relictum exigebat et testamento forte
non apparente pro eo sacramentum ei ab herede delatum est et is religionem suam praestavit, adfirmans sibi
legatum vel fideicommissum derelictum esse, et ex huiusmodi testamento id quod petebat consecutus est, postea
autem manifestum factum est nihil ei penitus fuisse derelictum, apud antiquos quaerebatur, utrum iureiurando
standum est, an restituere debet hoc quod accepit: vel, si re vera ei relictum fuerat legatum vel fideicommissum,
si demus licentiam heredi falcidiam, si competat, ex hoc retinere.
1 . Nobis itaque melius visum est repeti ab eo legatum vel fideicommissum nullumque ex huiusmodi periurio
lucrum ei accedere, sed et si verum fuerit inventum, quartae detentionem introduci ( si tamen locum habeat), ne
quis ex hoc delicto sibi lucrum impium adferre nostris legibus concedatur. * IUST. A. IOHANNI PP. *<A 531
D. XV K. NOV. CONSTANTINOPOLI POST CONSULATUM LAMPADII ET ORESTAE VV. CC.>
4.2.0. Si certum petatur.
4.2.1
Imperatores Severus, Antoninus . Neque aequam neque usitatam rem desideras, ut aes alienum patris tui non pro
portionibus hereditariis exsolvatis tu et frater coheres tuus, sed pro aestimatione rerum praelegatarum, cum sit
explorati iuris hereditaria onera ad scriptos heredes pro portionibus hereditariis, non pro modo emolumenti
pertinere. Quod nec ipse ignorare videris, cum creditoribus secundum formam iuris pro portione tua caveris *
SEV. ET ANT. AA. MODESTINO. *<A 204 D. K. IUL. CILONE ET LIBONE CONSS.>
4.2.2
Imperator Antoninus . Quamvis pecuniam tuam asclepiades suo nomine crediderit, stipulando tamen sibi ius
obligationis quaesivit. Quam pecuniam ut possis petere, mandatis tibi ab eo actionibus consequeris * ANT. A.
HERMOGENI. *<A 214 PP. VII K. MAI. MESSALA ET SABINO CONSS.>
4.2.3
Imperator Gordianus . Eos, qui officium administrant, neque per suppositas personas tempore officii sui in
provincia fenus agitare posse saepe rescriptum est. * GORD. A. SEMPRONIO. *<A 239 PP. VIII K. SEPT.
GORDIANO A. ET AVIOLA CONSS.>
4.2.4.
Imperator Philippus . Si absentis pecuniam nomine eius fenori dedisti ac reprobato nomine mandatis actionibus
experiris, praeses provinciae iurisdictionem suam praebebit.
1 . Idem, si cessare mandatum animadverterit, utilem tibi adversus debitorem eo nomine actionem competere
non negabit. * PHILIPP. A. ET PHILIPP. C. MAXIMO. *<A 246 PP. XV K. MART. PRAESENTE ET
ALBINO CONSS.>
4.2.5
Imperatores Diocletianus, Maximianus . Si non singuli in solidum accepta mutua quantitate vel stipulanti
creditori sponte vos obligastis, licet uni numerata sit pecunia, vel intercessionis nomine hanc pro rea suscepistis
obligationem, frustra veremini, ne eius pecuniae nomine vos convenire possit, quam alii mutuo dedit, si intra
praestitutum tempus rei gestae quaestionem detulistis.
1 . Ac multo magis inanem timorem geritis, si pecunia numerata oleum susceptum instrumento sit collatum,
cum, si reddendi stipulatio nulla subiecta est et huius rei est habita sollemnis contestatio, in suo statu remanente
eo, quod vere factum intercessit, ex olei accepti scriptura nihil deberi manifestum est. * DIOCL. ET MAXIM.
AA. ET CC. ARISTODEMO ET PROCULO. *<A 293 S. V NON. MAI. AA. CONSS.>
4.2.6
Imperatores Diocletianus, Maximianus . Si ex pretio debitae quantitatis facta novatione per stipulationem usuras
licitas contra quem supplicas stipulatus es, falsa mutuae datae quantitatis demonstratio praemissa, cum
obligationis non defecerat substantia, quominus usque ad modum placitum usurae possint exigi, nihil nocet.
1 . Si vero citra vinculum stipulationis tantum mutuam pecuniam datam conscriptum est et eius praestari fenus
convenit, simulatis pro infectis habitis huiusmodi placitum nihil de praecedenti mutavit obligatione.* DIOCL.
ET MAXIM. AA. ET CC. NICANDRO. *<A 293 S. XV K. DEC. AA. CONSS.>
4.2.7
Imperatores Diocletianus, Maximianus . Non unde originem pecunia quae mutuo datur habet, sed qui contraxit si
propriam numeravit, in huiusmodi obligationibus requiritur. * DIOCL. ET MAXIM. AA. ET CC.
PACTUMEIAE. *<A 293 S. V NON. OCT. SIRMI AA. CONSS.>
4.2.8
Imperatores Diocletianus, Maximianus . Si pro mutua pecunia, quam a creditore poscebas, argentum vel iumenta
vel alias species utriusque consensu aestimatas accepisti, dato auro pignori, licet ultra unam centesimam usuras
stipulanti spopondisti, tamen sors, quae aestimatione partium placito definita est, et usurarum titulo legitima
tantum recte petitur. Nec quicquam tibi prodesse potest, quod minoris esse pretii pignus quod dedisti proponis,
157

