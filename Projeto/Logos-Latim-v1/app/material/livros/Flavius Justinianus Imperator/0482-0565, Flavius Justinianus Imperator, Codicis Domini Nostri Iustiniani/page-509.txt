Imperator Alexander Severus . Impunitas delictis propter aetatem non datur, si modo in ea quis sit, in quam
crimen quod intenditur cadere potest. * ALEX. A. ISIDORO. *<A XXX >
9.47.8
Imperator Alexander Severus . Deportatorum in insulam ab eo, cui id faciendi ius erat, bona fisco vindicantur,
relegatorum autem non nisi sententia specialiter adempta fuerint. * ALEX. A. VICTORINO. *<A XXX >
9.47.9
Imperator Alexander Severus . Si matrem tuam decurionis filiam fuisse probatum fuerit, apparebit eam non
oportuisse in ministerium metallicorum nec in opus metalli dari. * ALEX. A. DEMETRIANO. *<A XXX >
9.47.10
Imperator Alexander Severus . Servus sub poena vinculorum sine temporis praefinitione domino reddi iussus
sententia praesidis provinciae perpetuo vinctus esse debet. * ALEX. A. CATULINO. *<A 224 PP.VIIII K.SEPT.
IULIANO ET CRISPINO CONSS.>
9.47.11
Imperator Gordianus . Metalli supplicium tam ad personas liberas quam etiam ad serviles pertinet condiciones. *
GORD. A. ATTIANO. *<A XXX >
9.47.12
Imperatores Diocletianus, Maximianus . Decurionum filii non debent bestiis subici. Nec enim vocibus eorum
credi oportet, quando aut obnoxium crimine absolvi aut innocentem condemnari desideraverint * DIOCL. ET
MAXIM. AA. IN CONSISTORIO DIXERUNT: *< S. DIE ET CONSULE>
9.47.13
Imperatores Diocletianus, Maximianus . Servo ex sententia damnato si quoquo modo ex sententia proprietatis ius
amputatum non sit, domino suo obsequi eum par est. * DIOCL. ET MAXIM. AA. URSIANO. *<A XXX >
9.47.14
Imperatores Diocletianus, Maximianus . Si operis publici temporalis poenae sententia praefinitus necdum
excessit dies, hunc expectari convenit, cum non remitti poenam facile publice intersit, ne ad maleficia temere
quisquam prosiliat. * DIOCL. ET MAXIM. AA. ET CC.VITALI. *<A XXX >
9.47.15
Imperatores Diocletianus, Maximianus . Poenam sua dictam sententia praesidi provinciae revocare non licet. *
DIOCL. ET MAXIM. AA. ET CC.AGATHEMERO. *<>
9.47.16
Imperator Constantinus . Qui sententiam laturus est, temperamentum hoc teneat, ut non prius capitalem in
quempiam promat severamque sententiam, quam in adulterii vel homicidii vel maleficii crimen aut sua
confessione aut certe omnium, qui tormentis vel interrogationibus fuerint dediti, in unum conspirantem
concordantemque rei finem convictus sit et sic in obiecto flagitio deprehensus, ut vix etiam ipse ea quae
commiserit negare sufficiat. * CONST. A. AD CATULLINUM. *<A 314 D.III NON.NOV.TREVIRIS
ACCEPTA XV K.MAI.HADRUMETI VOLUSIANO ET ANNIANO CONSS.>
9.47.17
Imperator Constantinus . Si quis in metallum fuerit pro criminum deprehensorum qualitate damnatus, minime in
eius facie scribatur, cum et in manibus et in suris possit poena damnationis una scriptione comprehendi, quo
facies, quae ad similitudinem pulchritudinis caelestis est figurata, minime maculetur. * CONST. A. EUMELIO.
*<A 315 D.XII K.APRIL.CABILLUNO CONSTANTINO A.IIII ET LICINIO IIII CONSS.>
9.47.18
Imperator Constantius . Dum reis manifesta probatione convictis spatium ante sententiam temporis datur,
facultas supplicandi vel quibusdam malignis artibus tam praesidum quam officiorum poenas evitandi
criminosissimis patet, cum in homicidii crimine et in aliis detectis gravioribus causis ultio differenda non sit.
1 . Igitur de cetero iuxta criminis qualitatem legem oportet servari et in scelerosos et in noxios proferri iuris
sententiam. * CONSTANTIUS A. THEODORO PRAESIDI ARABIAE. *<A 346 D.ID.OCT.CONSTANTIO
A.IIII ET CONSTANTE C.CONSS.>
9.47.19
Imperatores Gratianus, Valentinianus . Ne quis pro coercitione delicti vel pistoribus vel cuicumque alteri corpori,
cum alterius sit corporis, addicatur: sed unusquisque pro crimine, in quo fuerit deprehensus, motum congruae
severitatis excipiat. * GRAT. ET VALENTIN. AA. OLYBRIO PU. *<A 365 <D III
ID.APRIL.VALENTINIANO ET VALENTE AA. CONSS.>
9.47.20
Imperatores Gratianus, Valentinianus, Theodosius . Si vindicari in aliquos severius contra nostram
consuetudinem pro causae intuitu iusserimus, nolumus statim eos aut subire poenam aut excipere sententiam: sed
per dies triginta super statu eorum sors et fortuna suspensa sit.
1 . Reos sane accipiat vinciatque custodia et excubiis sollertibus vigilanter observet. * GRAT. VALENTIN. ET
THEODOS. AAA. FLAVIANO PP. ILLYRICI. *<A 382 D.XV K.SEPT.VERONAE ANTONIO ET SYAGRIO
CONSS.>
509

