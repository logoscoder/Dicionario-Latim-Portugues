Imperatores Valentinianus, Theodosius, Arcadius . Officio, quod tuis meritis obsecundat, non curialem
quemquam nec ex ceteris corporibus volumus adgregari: ac si qui erunt inter apparitores huiusmodi, restitui eos
debitis muniis mox iubemus. * VALENTIN. THEODOS. ET ARCAD. AAA. AD FLAVIANUM PROCONS.
AFRICAE.*<A 393 D.NON.OCT.CONSTANTINOPOLI THEODOSIO A.III ET ABUNDANTIO CONSS.>
12.55.2
Imperatores Arcadius, Honorius . Apparitioni tuae et legatorum quadringentos censuimus deputandos de his
dumtaxat, quos sibi esse detractos rei publicae membra non queruntur. * ARCAD. ET HONOR. AA.
VICTORIO PROCONS. AFRICAE ET DOMINATORI VIC. AFRICAE.*<A 398 D.XII K.IUN.MEDIOLANI
HONORIO A.IIII ET EUTYCHIANO CONSS.>
12.55.3
Imperatores Arcadius, Honorius . In proconsulari provincia officium proconsulare postulet, quod exigere
consuevit , nec alienis se partibus impudenter inserat. * ARCAD. ET HONOR. AA. MESSALAE PP. *<A 399
D.III K.OCT.ALTINO THEODORO VC.CONS.>
12.56.0. De apparitoribus comitis Orientis.
12.56.1
Imperatores Theodosius, Arcadius, Honorius . In officio comitis Orientis non amplius quam sescenti apparitores
habeantur, quos quidem publicis necessitatibus novimus abunde suppetere. * THEODOS. ARCAD. ET
HONOR. AAA. RUFINO PP. ORIENTIS. *<A 394 D.III K.IAN.HERACLIAE ARCADIO III ET HONORIO II
AA.CONSS.>
12.57.0. De cohortalibus principibus corniculariis et primipilaribus.
12.57.1
Imperator Constantinus . Omnes stationarii neque superexactionem audeant neque carcerem habeant, neve quis
personam licet pro manifesto crimine apud se habeat in custodia, sciens quod, si quid tale fuerit commissum,
capite puniendus est. * CONST. A. EDICTO SUO AD AFROS. *<A 315 PP.VI ID.MAI.KARTHAGINE
CONSTANTINO A.IIII ET LICINIO IIII CONSS.>
12.57.2
Imperatores Constantius, Constans . Nullus iudicum quemquam sine sacra probatoria probare audeat vel
provehere.
1 . Excipimus tamen officia provincialia cursus publici sollicitudinem sustinentia: nec enim tanto muneri
adminiculum denegari publica permittit utilitas. * CONSTANTIUS ET CONSTANS AA. AD TAURUM PP.
*<A 358 D.VI K.IUN.MEDIOLANI ACC.VIII ID.IUL.DATIANO ET CEREALE CONSS.>
12.57.3
Imperatores Valentinianus, Valens . Solita cohortalibus syriae privilegia, quae a divo diocletiano porrecta sunt
atque concessa, nos quoque porreximus ac iubemus eos non ad sollicitudinem bastagae, non ad functionem
naviculariam devocandos, non invitos curialibus coetibus adscribendos, verum peracto labore militiae, pastus
primipili competenti sedulitate functione transacta praerogativam his recusationis offerrimus. * VALENTIN. ET
VALENS AA. FESTO CONSULARI SYRIAE. *<A 365 ? D.VI NON.OCT.VALENTINIANO ET VALENTE
AA.CONSS.>
12.57.4
Imperatores Valentinianus, Valens . Officia rectorum provinciarum tuae magnificentiae litteris volumus
admoneri, ut susceptos in officio proprio vel probatos cohortium nomine legionumve privilegiis aestiment
inserendos. * VALENTIN. ET VALENS AA. ET GRAT. A. AD PROBUM PP. *<A 372 D.XVI
K.IUN.MODESTO ET ARINTHEO CONSS.>
12.57.5
Imperatores Valentinianus, Valens, Gratianus . Quicumque per osdroenam primipilarium maiore laetatur numero
filiorum, unum loco suo veluti hereditario iure substituat, alterum pro amore patriae edessenae curiae tradat
obsequiis, ceteris quam voluerit militiam provisurus. Sin autem duos tantum procreaverit, cohorti satisfacere
cogatur et curiae. Quod si unum procreaverit, eundem ordini patriae restituat, nullo contra hanc formam
beneficio valitur .
1 . Damus sane licentiam tam patribus eorum quam ipsis, qui huius legis auctoritate civitatum obsequio
adgregantur, ut, si quos curiales patrocinio principalium invenerint excusari, in medium proferant, ut et ipsi
638

