1 . Sed si aliis rationibus domicilium in splendidissima civitate Laodicenorum habere probatus fueris,
Mendacium, quo minus muneribus fungaris, non proderit. * ALEX. A. CRISPO. *<A XXX >
10.40.3
Imperatores Diocletianus, Maximianus . Est verum eos, qui in territorio alicuius civitatis commorantur, velut
incolas ad subeunda munera vel capiendos honores non adstringi. * DIOCL. ET MAXIM. AA. ALEXANDRO.
*<A XXX >
10.40.4
Imperatores Diocletianus, Maximianus . Cum neque originales neque incolas vos esse memoratis, ob solam
domus sive possessionis, licet ex substantia decurionis adquisita sit, causam publici iuris auctoritas muneribus
subiugari vos non sinet. * DIOCL. ET MAXIM. AA. ALEXANDRO. *<A XXX >
10.40.5
Imperatores Diocletianus, Maximianus . Si in patria uxoris tuae vel in qualibet alia domicilium defixisti,
incolatus iure ultro te eiusdem civitatis muneribus obligasti. * DIOCL. ET MAXIM. AA. MAXIMO. *<A XXX
>
10.40.6
Imperatores Diocletianus, Maximianus . Privilegio speciali civitatis non interveniente tantum originis ratione ac
domicilii voluntate ad munera civilia quemque vocari certissimum est. * DIOCL. ET MAXIM. AA. ET CC.
MARCELLO. *<A XXX >
10.40.7
Imperatores Diocletianus, Maximianus . Cives quidem origo manumissio adlectio adoptio, incolas vero, sicut et
divus hadrianus edicto suo manifestissime declaravit, domicilium facit.
1 . Et in eodem loco singulos habere domicilium non ambigitur, ubi quis larem rerumque ac fortunarum suarum
summam constituit, unde rursus non sit discessurus, si nihil avocet, unde cum profectus est, peregrinari videtur,
quo si rediit, peregrinari iam destitit. * DIOCL. ET MAXIM. AA. ET CC. AURELIO. *<A XXX >
10.40.8
Imperatores Valentinianus, Theodosius, Arcadius . Senatores in sacratissima urbe domicilium dignitatis habere
videntur. * VALENTIN. THEODOS. ET ARCAD. AAA. . . . PRAEF. AUGUSTALI.*<A 390 D. K. MART.
VALENTINIANO A. ET NEOTERIO CONSS.>
10.40.9
Imperatores Valentinianus, Theodosius, Arcadius . Mulieres honore maritorum erigimus et genere nobilitamus et
forum ex eorum persona statuimus et domicilia mutamus.
1 . Sin autem minoris ordinis virum postea sortitae fuerint, priore dignitate privatae posterioris mariti sequantur
condicionem. * VALENTIN. THEODOS. ET ARCAD. AAA. MARTINIANO COM. ORIENTIS. *<A 392 D.
IIII ID. NOV. CONSTANTINOPOLI ARCADIO A. II ET RUFINO CONSS.>
10.41.0. De honoribus et muneribus non continuandis inter patrem et filium et de intervallis.
10.41.1
Imperatores Severus, Antoninus . Sicut honores et munera, cum pater et filius decuriones sunt, in eadem domo
continuari non oportet, ita vacationum concessa tempora non aliis prodesse possunt, quam qui ad eosdem vel
alios honores eademque vel alia munera denuo vocantur.
1 . Pro infante vero filio, quem decurionem esse voluisti, quamquam fidem tuam in posterum adstrinxeris, tamen
onera sustinere non cogeris, cum ad ea quae mandari possunt voluntatem dedisse videaris. * SEV. ET ANT. AA.
SEPTIMIO ZENONI. *<A XXX >
10.41.2
Imperator Gordianus . Ab honoribus ad eosdem honores quonquennii datur vacatio, triennii vero ad alios.
Legatione autem perfunctis biennii vacatio concessa est * GORD. A. CYRILLO. *<A XXX >
10.41.3
Imperatores Diocletianus, Maximianus . Intervalla temporum, quae in unius persona locum habent, fratribus,
licet communia possideant bona, minime prodesse frequenter constitutum est.
1 . Sane his missis, qui necdum functi muneribus ad haec idonei constituti vocari debent, vos, si ad obsequium
civilium munerum reppererit paruisse, ne iterum interpellemini, praeses provinciae providebit. * DIOCL. ET
MAXIM. AA. ET CC. NICIAE. *<A XXX >
10.42.0. De muneribus patrimoniorum.
540

