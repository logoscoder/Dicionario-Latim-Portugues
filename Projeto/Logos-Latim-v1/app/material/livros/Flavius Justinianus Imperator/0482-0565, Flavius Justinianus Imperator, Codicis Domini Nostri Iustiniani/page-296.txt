6.12.1
Imperator Alexander Severus . Liberi contra tabulas parentium bonorum possessione admissa solis parentibus et
liberis legata praestare debent secundum edictum. * ALEX. A. RUFO. *<A 223 PP.IIII ID.OCT.MAXIMO II
ET AELIANO CONSS.>
6.12.2
Imperator Alexander Severus . Postumo nato, qui neque heres institutus a patre neque nominatim exheredatus est
, testamentum rumpitur: et si contra tabulas bonorum possessio infanti a tutore petita est, secundum tabulas
possessio locum habere non potest. * ALEX. A. HILARAE. *<A 224 D.K.MART.IULIANO ET CRISPINO
CONSS.>
6.13.0. De bonorum possessione contra tabulas liberti, quae patronis vel liberis eorum datur.
6.13.1
Imperator Gordianus . Licet ex causa fideicommissi manumissus sit, quem ex voluntate patris cum sorore te
manumisisse proponis, tamen, si extraneos scripsit heredes, partis legitimae contra tabulas eius bonorum
possessionem petendo, vel contra nuncupationem, si testamentum sine scriptis conditum est, intra tempora edicto
praestituta eam partem poteris obtinere. * GORD. A. HERCULIANO. *<A 239 PP.VI K.DEC.GORDIANO A.
ET AVIOLA CONSS.>
6.13.2
Imperator Theodosius . Patronus liberti muneribus electis et operis contra tabulas bonorum possessione
repellitur. * THEODOS. A. ASCLEPIODOTO PP. *<A 424 D.XIII K.MART.CONSTANTINOPOLI
VICTORE CONS.>
6.14.0. Unde liberi.
6.14.1
Imperatores Diocletianus, Maximianus . Si avus tuus relictis tribus emancipatis filiis decessit hique bonorum
possessionem unde liberi acceperunt, pro portione heredes eos extitisse palam est. * DIOCL. ET MAXIM. AA.
SARPEDONI. *<A 286 PP.IIII NON.MART.MAXIMO II ET AQUILINO CONSS.>
6.14.2
Imperatores Diocletianus, Maximianus . Ex testamento vel ab intestato existente filio vel nepote suo herede
nemo potest intestato heres existere. * DIOCL. ET MAXIM. AA. ET CC. ZOSIMO. *<A 293 D.VII ID. MAI.
AA. CONSS.>
6.14.3
Imperator Constantius . Qui se patris post avum intestatum defuncti negat heredem, mortui avi paterni suscipere
facultates non potest, maxime emancipatus, nisi per bonorum possessionem ad huiusmodi beneficium pervenerit.
* CONSTANTIUS A. AD LEONTINUM COM. ORIENTIS. *<A 349 D.VIII ID. APRIL. LIMENIO ET
CATULLINO CONSS.>
6.15.0. Unde legitimi et unde cognati.
6.15.1
Imperator Alexander Severus . Consobrinorum tuorum intestatorum bona, si ad prioris necessitudinis neminem
iure pertinuerunt, tuque eorum possessionem agnovisti, persequi non prohiberis. * ALEX. A. ULPIO. *<A 224
D.IIII ID.IAN. IULIANO ET CRISPINO CONSS.>
6.15.2
Imperatores Diocletianus, Maximianus . Cum propiorem sobrinum, id est natum a consobrina, rebus humanis
intestatum defunctum proponas, intellegis sine auxilio bonorum possessionis eius te successionem vindicare non
posse. * DIOCL. ET MAXIM. AA. SOZIONI. *<A 290 D.VII K.IUN.LAODICEAE AA.CONSS.>
6.15.3
Imperatores Diocletianus, Maximianus . Nepotibus avi materni pro virili portione etiam iure honorario successio
defertur. * DIOCL. ET MAXIM. AA. ET CC. FELICI. *<A 293 D.ID.OCT.SIRMI AA CONSS.>
296

