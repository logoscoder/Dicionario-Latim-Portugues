habeatur: et tribuni sive vicarii capitalem sibi animadversionem subeundam esse cognoscant, si vel suam vel
militum exsecutionem interdictam praebuerint. * ARCAD. ET HONOR. AA. VINCENTIO PP. GALLIARUM.
*<A 397 D. XV K. IAN. MEDIOLANI CAESARIO ET ATTICO CONSS.>
3.13.6
Imperatores Honorius, Theodosius . Magisteriae potestati inter militares viros vel privato actore in reum
militarem etiam civilium quaestionum audiendi concedimus facultatem, praesertim cum id ipsum e re esse
litigantium videatur constetque militarem reum nisi a suo iudice nec exhiberi posse nec, si in culpa fuerit,
coerceri. * HONOR. ET THEODOS. AA. ANTHEMIO PP. *<A 413 D. V K. MAI. CONSTANTINOPOLI
LUCIO VC. CONS.>
3.13.7
Imperator Anastasius . Periniquum et temerarium esse perspicimus eos, qui professiones aliquas seu
negotiationes exercere noscuntur, iudicum, ad quos earundem professionum seu negotiationum cura pertinet,
iurisdictionem et praeceptiones declinare conari.
1 . Quapropter iubemus huiusmodi hominibus nec cuiuslibet militiae seu cinguli vel dignitatis praerogativam in
hac parte suppetere, sed eos, qui statutis in quacumque militia connumerati sunt vel fuerint seu dignitatem
aliquam praetendunt, sine quadam fori praescriptione his iudicibus tam in publicis quam in privatis causis
oboedire compelli, ad quorum sollicitudinem professionis seu negotiationis , quam praeter militiam, ut dictum
est, exercent, gubernatio videtur respicere, ita tamen, ut ipsis nihilo minus iudicibus, sub quorum iurisdictione
militia seu dignitas eorum constituta est, procul dubio respondeant.
2 . His videlicet, quicumque contra eius tenorem venire temptaverint, militiae cingulo seu dignitatis honore pro
tali conamine spoliandis. * ANASTAS. A. CONSTANTINO PP. *<A 502 D. XV K. MART.
CONSTANTINOPOLI PROBO ET AVIENO CONSS.>
3.14.0. Quando imperator inter pupillos vel viduas vel miserabiles personas cognoscat et ne exhibeantur.
3.14.1
Imperator Constantinus . Si contra pupillos viduas vel diutino morbo fatigatos et debiles impetratum fuerit
lenitatis nostrae iudicium, memorati a nullo nostrorum iudicum compellantur comitatui nostro sui copiam facere.
Quin immo intra provinciam, in qua litigator et testes vel instrumenta sunt, experiantur iurgandi fortunam atque
omni cautela servetur, ne terminos provinciarum suarum cogantur excedere
1 . Quod si pupilli vel viduae aliique fortunae iniuria miserabiles iudicium nostrae serenitatis oraverint,
praesertim cum alicuius potentiam perhorrescunt, cogantur eorum adversarii examini nostro sui copiam facere. *
CONST. A. AD ANDRONICUM. *<A 334 D. XV K. IUL. CONSTANTINOPOLI OPTATO ET PAULINO
CONSS.>
3.15.0. Ubi de criminibus agi oportet.
3.15.1
Imperatores Severus, Antoninus . Quaestiones eorum criminum, quae legibus aut extra ordinem coercentur, ubi
commissa vel inchoata sunt vel ubi reperiuntur qui rei esse perhibentur criminis, perfici debere satis notum est. *
SEV. ET ANT. AA. LAURINAE. *<A 196 PP. IIII NON. OCT. DEXTRO II ET PRISCO CONSS.>
3.15.2
Imperatores Severus, Antoninus . Sciens liberum venumdando plagii crimen committit. Ab eo itaque, qui super
hoc queri potest, aditus competens iudex, si is, quem puerum ingenuum vendidisse proponis, ibi degit, causam
cognoscet * SEV. ET ANT. AA. ET CC. NICAE. *<A 294 S. PRID. NON. FEBR. SIRMI CC. CONSS.>
3.16.0. Ubi de possessione agi oportet.
3.16.1
Imperatores Valentinianus, Valens . Ubi aut vis facta dicitur aut momentaria possessio postulanda est, ibi loci
iudicem adversus eum qui possessionem turbavit convenit iudicare. * VALENTIN. ET VALENS AA. AD
FESTUM PROCONS. AFRICAE. *<A 366 D. VIII K. IUN. GRATIANO NOBILISSIMO PUERO ET
DAGALAIFO CONSS.>
123

