Imperatores Severus, Antoninus . Emptor hereditatis rem a possessoribus sumptu ac periculo suo persequi debet.
Evictio quoque non praestatur in singulis, cum hereditatem iure venisse constet, nisi aliud nominatim inter
contrahentes convenit * SEV. ET ANT. AA. MUNATIO. *<A 200 PP. VI K. MART. SEVERO II ET
VICTORINO CONSS.>
8.44.2
Imperatores Severus, Antoninus . Quoniam avus tuus, cum praedia tibi donaret, de evictione eorum cavit, potes
adversus coheredes tuos ex causa stipulationis consistere ob evictionem praediorum, pro portione scilicet
hereditaria. Nudo autem pacto interveniente minime donatorem hac actione teneri certum est * SEV. ET ANT.
AA. QUARTAE. *<A 205 PP. II K. MART. ANTONINO A. II ET GETA II CONSS.>
8.44.3
Imperatores Severus, Antoninus . Qui rem emit et possidet, quamdiu evicta non est, auctorem suum propterea,
quod aliena vel obligata res dicatur, convenire non potest. * SEV. ET ANT. AA. AURELIANO. *<A 210 PP.
VIII K. AUG. FAUSTINO ET RUFINO CONSS.>
8.44.4
Imperator Antoninus . Si praedium tibi pro soluto datum aliis creditoribus fuerat obligatum, causa pignoris
mutata non est. Igitur si hoc iure fuerit evictum, utilis tibi actio contra debitorem competit. Nam eiusmodi
contractus vicem venditionis obtine * ANT. A. GEORGIO. *<A 212 PP. XI K. AUG. DUOBUS ASPRIS
CONSS.>
8.44.5
Imperator Antoninus . Ex praediis, quae mercata es, si aliqua a venditore obligata et necdum tibi tradita sunt, ex
empto actione consequeris, ut ea a creditrice liberentur: id enim fiet, si adversus venditorem ex vendito actione
pretium petentem doli exceptionem opposueris. * ANT. A. PATROINAE. *<A 212 PP. XV K. OCT. DUOBUS
ASPRIS CONSS.>
8.44.6
Imperator Alexander Severus . Non dubitatur, etsi specialiter venditor evictionem non promiserit, re evicta ex
empto competere actionem. * ALEX. A. OCTAVIO. *<A 222 PP. VIII ID. MART. ALEXANDRO A. CONS.>
8.44.7
Imperator Alexander Severus . Auctore laudato si evicta res est, fideiussorem, etiamsi agi causam ignoraverit,
conveniri evictionis nomine posse non ambigitur. * ALEX. A. HILARIANO. *<A 222 PP. III NON. APRIL.
ALEXANDRO A. CONS.>
8.44.8
Imperator Alexander Severus . Emptor fundi, nisi auctori aut heredi eius denuntiaverit, evicto praedio neque ex
stipulatu neque ex dupla neque ex empto actionem contra venditorem vel fideiussores eius habet. Sed et si
iudicio emptor non adfuit aut praesens per iniuriam iudicis victus est absente auctore vel fideiussore, regressum
adversus eum non habet * ALEX. A. CLEMENTIO. *<A 222 PP. VIII ID. DEC. ALEXANDRO A. CONS.>
8.44.9
Imperator Alexander Severus . Si controversia tibi possessionis, quam bona fide te emisse adlegas, ab aliquo
movetur, auctori heredive eius denuntia. Et si quidem obtinueris, habebis quod emisti. Sin autem evictum erit, a
venditrice successoresve eius consequeris, quanti tua interest: in quo continetur etiam eorum persecutio, quae in
rem emptam a te, ut melior fieret, erogata sun * ALEX. A. TERENTIO. *<A 222 PP. XI K. IAN.
ALEXANDRO A. CONS.>
8.44.10
Imperator Alexander Severus . Si fines agri venditor demonstravit et legem dixit intra eos neminem ingressurum,
si quid inde evincatur, periculo fit auctoris. Quod si finibus suis quos demonstravit agrum vendidit, lis finalis ad
venditorem non pertinet * ALEX. A. LARGO. *<A 223 PP. VII K. DEC. MAXIMO II ET AELIANO
CONSS.>
8.44.11
Imperator Alexander Severus . Exceptione doli recte eum submovebis, quem ab auctore tuo fideiussorem
accepisti, si eius nomine controversiam refert, quasi per uxorem suam, antequam tu emeres, comparaverit, qui
vendenti adeo consensum dedit, ut se etiam pro evictione obligaverit. * ALEX. A. CLEMENTI. *<A 231 PP.
NON. FEBR. POMPEIANO ET PELIGNO CONSS.>
8.44.12
Imperator Gordianus . Sive in libertatem evictus est servus quem mercatus es, sive cum comparares convenit, si
qua quaestio eius nomine relata esset, etsi necdum evictus esset, ut pretium recuperares, praeses provinciae, quod
tibi praestandum animadverterit, restitui iubebit. * GORD. A. PHILIPPO. *<A 239 PP. VII ID. MART.
GORDIANO A. ET AVIOLA CONSS.>
8.44.13
Imperator Gordianus . Si ob causam iudicati pignora capta sunt ex eius auctoritate, cui praecipiendi ius fuit, ea de
quibus complecteris, eaque tu mercatus es, frustra ab ea quae condemnata est vel quae in eius locum successit
eorum refertur quaestio, quandoquidem, etsi evictio eorum ab alio subsecuta fuisset, adversus eos debuisse dari
455

