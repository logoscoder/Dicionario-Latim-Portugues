Imperatores Gratianus, Valentinianus, Theodosius . Sive ex iure sive ex consuetudine lex proficiscitur, ut vir
uxori fideiussorem servandae dotis exhibeat, eam iubemus aboleri. * GRAT. VALENTIN. ET THEODOS.
AAA. CYNEGIO PP. *<A 381 D. VIII NON. SEPT. EUCHERIO ET SYAGRIO CONSS.>
5.20.2
Imperator Justinianus . Generali definitione constitutionem pristinam ampliantes sancimus nullam esse
satisdationem vel mandatum pro dote exigendum vel a marito vel a parte eius vel ab omnibus qui dotem
suscipiunt. Si enim credendam mulier se suamque dotem parti mariti existimavit, quare fideiussor vel alius
intercessor exigitur, ut causa perfidiae in conubio eorum generetur * IUST. A. IULIANO PP. *<A 530 D. X K.
AUG. LAMPADIO ET ORESTA CONSS.>
5.21.0. Rerum amotarum.
5.21.1
Imperator Alexander Severus . Compensationis aequitatem iure postulas. Non enim prius exsolvi quod debere te
constiterit aequum est, quam petitioni mutuae responsum fuerit, eo magis, quod ea te persequi dicis, quae divortii
causa amota quereris
1 . Cum igitur apud competentem iudicem ex stipulatu conveniaris, apud eundem doce tui iuris res ablatas esse. *
ALEX. A. POLYDEUCAE. *<A 229 PP. XVI K. DEC. ALEXANDRO A. III ET DIONE CONSS.>
5.21.2
Imperatores Diocletianus, Maximianus . Divortii gratia rebus uxoris amotis a marito vel ab uxore mariti rerum
amotarum edicto perpetuo permittitur actio. Constante etenim matrimonio neutri eorum neque poenalis neque
famosa actio competit, sed de damno in factum datur actio * DIOCL. ET MAXIM. AA. ET CC. SERENO. *<A
290 VEL 293 D. V K. OCT. IPSIS AA. CONSS.>
5.21.3
Imperatores Diocletianus, Maximianus . De rebus, quas divortii causa quondam uxorem tuam abstulisse
proponis, rerum amotarum actione contra successores eius non in solidum, sed quantum ad eos pervenit, quod si
res extent, dominii vindicatione uti non prohiberis. * DIOCL. ET MAXIM. AA. ET CC. QUARTIONI. *<A 290
VEL 293 D. V NON. DEC. IPSIS AA. CONSS.>
5.22.0. Ne pro dote mulieri bona mariti addicantur.
5.22.1
Imperatores Diocletianus, Maximianus . Ut uxori pro dote addicantur bona quondam mariti, iure prohibitum est.
Sane si nullo relicto successore non idoneus decessit, secundum iuris formam, quatenus successionis modus
patitur, indemnitati tuae consulere non prohiberis * DIOCL. ET MAXIM. AA. ET CC. APOLLINARIAE. *<A
293 D. V NON. DEC. AA. CONSS.>
5.23.0. De fundo dotali.
5.23.1
Imperatores Severus, Antoninus . Si aestimata praedia data essent in dotem et convenisset, ut electio mulieri
servetur, nihilo minus lex iulia locum habet. Est autem alienatio omnis actus, per quem dominium transfertur *
SEV. ET ANT. AA. DIDAE. *<A 213 PP. XII K. MART. ANTONINO A. IIII ET BALBINO CONSS.>
5.23.2
Imperator Gordianus . Mariti, qui fundum communem cum alio in dotem inaestimatum acceperunt, ad communi
dividundo iudicium provocare non possunt, licet ipsi possint provocari. * GORD. A. DOMITIANAE. *<A 241
PP. V NON. OCT. GORDIANO A. II ET POMPEIANO CONSS.>
5.24.0. Divortio facto apud quem liberi morari vel educari debent.
5.24.1
250

