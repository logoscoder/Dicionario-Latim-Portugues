repertus, post aditam hereditatem quasi puram libertatem consequitur. * SEV. ET ANT. AA. ANCHILAO. *<A
215 PROPOSITA VII K. DEC. LAETO II ET CEREALE CONSS.>
7.2.5
Imperator Alexander Severus . In fraudem creditorum testamento datae libertates, quamvis debitori heres qui
solvendo est extiterit, per legem aeliam sentiam non valent. * ALEX. A. QUINTIANO. *<>
7.2.6
Imperator Gordianus . Si hereditas eius, a quo testamento dicis te esse manumissum, ob aes alienum spernitur ab
heredibus, conservandae libertatis gratia non iniusta ratione creditoribus hereditariis satis offerens iudicium
testatoris servari tibi postulabis, maxime cum id etiam a divo marco consultissimo principe sit constitutum: quod
in extranea quoque persona observari oportet. * GORD. A. PISISTRATO. *<>
7.2.7
Imperator Gordianus . Contra voluntatem matris tuae libertatem in eum conferre, quem illa liberum fieri
prohibuit, non debes, ne videaris iura pietatis violare. * GORD. A. .TAE. *<A 240 PP. X K. FEBR. SABINO II
ET VENUSTO CONSS.>
7.2.8
Imperator Philippus . Cum testator libertatem tempore nuptiarum filii sui vel filiae servo dari iussit , non tempus
praestandae libertati praestituit, sed potius condicioni locum fecit, ut non insecutis nuptiis libertas iure posci non
possit. * PHILIPP. A. ET PHILIPP. C. GEMELLO. *<>
7.2.9
Imperatores Carus, Carinus, Numerianus . Servo tuo defunctus, licet te heredem scripsisse proponatur, tamen
directam libertatem dare non potuit: iure enim directo libertatem servis alienis dare nemo potest. * CARUS
CARINUS ET NUMER. AAA. MAURO. *<A 283 PP. VI ID. NOV. CARO ET CARINO CONSS.>
7.2.10
Imperatores Diocletianus, Maximianus . Directis verbis iure data libertate non sola impositione pilei, sed adita
hereditate, si nulla iuris impediat constitutio, liberti constituuntur. * DIOCL. ET MAXIM. AA. ET CC.
GERMANO. *<A 293>
7.2.11
Imperatores Diocletianus, Maximianus . Si iure non substitit testamentum, in hoc nec libertates ( cum non fuisse
additum, ut pro codicillis scriptum valeret, proponas) recte datas constabit. * DIOCL. ET MAXIM. AA. ET CC.
LAURINAE. *<A 293 PP. SUB DIE XVI K. APRIL. SIRMI AA. CONSS.>
7.2.12
Imperatores Diocletianus, Maximianus . Si heredes iure facto testamento sollemniter adierint hereditatem, ex
testamento tibi libertas quaesita post colludentibus tam scriptis heredibus quam ab intestato vindicantibus
successionem adimi non potuit.
1 . Quod si sponte repudiaverunt sibi delatam successionem, omnia quae testamento fuerant scripta defecisse
convenit.
2 . Si vero, ut vos fraudarent libertate, collusisse eos praeses animadverterit, secundum haec quae divus pius
antoninus constituit libertatibus consuli providebit. * DIOCL. ET MAXIM. AA. ET CC. RHIZO. *<A 293 S. K.
DEC. SIRMI AA. CONSS.>
7.2.13
Imperatores Diocletianus, Maximianus . Statuliberis datam libertatem adimi ab herede non posse certum est: nec
alienatio nec usucapio statulibero, quominus existente condicione libertatem consequatur, nocere potest. *
DIOCL. ET MAXIM. AA. ET CC. MARTIALI. *<>
7.2.14
Imperatores Theodosius, Valentinianus . Directas libertates graecis verbis liceat in testamentis relinquere, ut ita
libertates directae datae videantur, ac si legitimis verbis eas testator dari iussisset. * THEODOS. ET
VALENTIN. AA. FLORENTIO PP. *<A 439 D. PRID. ID. SEPT. CONSTANTINOPOLI THEODOSIO A.
XVII ET FESTO CONSS.>
7.2.15
Imperator Justinianus . Cum constitutio divi Marci declarat, si quis testamento condito vel sine testamento
moriens, ut locus fiat ab intestato successioni, libertates reliquerit, nemo autem adire vult defuncti hereditatem
eo, quod suspecta esse videtur, et si fuerint libertates forsitan et sine scriptis fideicommissariae relictae, licere vel
cuilibet extraneo vel uni ex servis, qui et ipse libertate donatus est et pro sua periclitatur condicione, adire
hereditatem sub hac condicione et satisdatione, quod et creditoribus omnibus satisfaciat et libertates imponat his,
quibus voluerit testator, variae dubitationes ex hac constitutione emerserunt.
1 . Nam si res hereditariae herede minime invento venierint an et post venditionem earundem rerum possibile est
vel servum vel quemlibet alium adire et recuperare quidem ab emptoribus res, satisfacere autem creditoribus et
libertatibus, quaerebatur.
1a . Et licet divus Severus semel rebus venditis hoc non admisit, nobis tamen Ulpiani sententia admonente
placuit maxime propter libertates, ne depereant, et post venditionem rerum annale remedium dare divi Marci
362

