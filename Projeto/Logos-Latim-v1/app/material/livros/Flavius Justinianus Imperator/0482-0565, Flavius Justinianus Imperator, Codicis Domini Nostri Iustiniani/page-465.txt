suasit custodienda est, et ne quid contra longam consuetudinem fiat, ad sollicitudinem suam revocabit praeses
provinciae * ALEX. A. APRO EVOCATO. *<A 224 PP. VI K. APRIL. IULIANO ET CRISPINO CONSS.>
8.52.2
Imperator Constantinus . Consuetudinis ususque longaevi non vilis auctoritas est, verum non usque adeo sui
valitura momento, ut aut rationem vincat aut legem. * CONST. A. AD PROCULUM. *<A 319 D. VIII K. MAI.
CONSTANTINO A. V ET LICINIO C. CONSS.>
8.52.3
Imperatores Leo, Anthemius . Leges quoque ipsas antiquitus probata et servata tenaciter consuetudo imitatur et
retinet: et quod officiis curiis civitatibus principiis vel collegiis praestitum fuisse cognoscitur, perpetuae legis
vicem obtinere statuimus. * LEO ET ANTHEM. AA. ALEXANDRO. *<A 469 D. VII ID. SEPT. ZENONE
CONS.>
8.53.0. De donationibus.
8.53.1
Imperatores Severus, Antoninus . Emptionum mancipiorum instrumentis donatis et tarditis et ipsorum
mancipiorum traditionem factam intellegis: et ideo potes adversus donatorem in rem actionem exercere. * SEV.
ET ANT. AA. LUCIO. *<A 210 PP. V K. IUL. FAUSTINO ET RUFINO CONSS.>
8.53.2
Imperator Gordianus . Si nominis persecutionem in te emancipatam pater tuus titulo donationis transtulit, frustra
praetendit, qui debitori tuo heres extitit, consensum fuisse debitoris necessarium, cum satis fuerit actiones eo
nomine tibi mandatas fuisse. * GORD. A. LEONIDI. *<A 241 PP. II ID. MART. GORDIANO A. II ET
POMPEIANO CONSS.>
8.53.3
Imperator Decius . Spem futurae actionis plena intercedente donatoris voluntate posse transferri non immerito
placuit. * DEC. A. MARCELLINO. *<A 250 PP. NON MART. DECIO A. II ET GRATO CONSS.>
8.53.4
Imperator Probus . Si functiones per eum, cui donata res non erat, vel ab actoribus ipsius nomine celebratae sunt,
tibi obesse non potest. * PROBUS A. MASSICIAE. *<A 280 PP. V K. IAN. MESSALA ET GRATO CONSS.>
8.53.5
Imperatores Carus, Carinus, Numerianus . Si donatio per epistulam facta non paret, verba tamen testamenti,
quibus liberalitas testatricis confirmata est, fideicommissum continere non ambigitur. * CARUS CARINUS ET
NUMER. AAA. FALCONILLAE. *<A 284 PP. VI K. FEBR. ROMAE CARINO II ET NUMERIANO AA.
CONSS.>
8.53.6
Imperatores Diocletianus, Maximianus . Nec ambigi oportet donationes etiam inter absentes, maxime si ex
voluntate donantium possessionem ii quibus donatum est nanciscantur, validas esse. * DIOCL. ET MAXIM.
AA. CALPURNIAE ARISTAENETAE. *<A 286 PP. IIII ID. FEBR. MEDIOLANI MAXIMO II ET
AQUILINO CONSS.>
8.53.7
Imperatores Diocletianus, Maximianus . Censualis quidem professio domino praeiudicare non solet. Sed si in
censum velut sua mancipia deferenti privigno tuo consensisti, donationem in eum contulisse videris * DIOCL.
ET MAXIM. AA. IULIO. *<A 290 PP. ID. IUL. IPSIS AA. IIII ET III CONSS.>
8.53.8
Imperatores Diocletianus, Maximianus . Si praeses provinciae non donandi voluntate filiorum tuorum nomine
praedia in censum detulisse te manifestis probationibus cognoverit, quod fides veri suggesserit, statuet. *
DIOCL. ET MAXIM. AA. FLORAE. *<A 290 PP. VIII ID. SEPT. IPSIS AA. IIII ET III CONSS.>
8.53.9
Imperatores Diocletianus, Maximianus . Legem, quam rebus tuis donando dixisti, sive stipulatione tibi
prospexisti, ex stipulatu, sive non, incerto iudicio ( id est praescriptis verbis) apud praesidem provinciae debes
agere, ut hanc impleri provideat. * DIOCL. ET MAXIM. AA. ET CC. AUGUSTINAE. *<A 293 PP. XVI K.
MAI. AA. CONSS.>
8.53.10
Imperatores Diocletianus, Maximianus . Nec ignorans nec invitus quisque donat. Unde si de hoc fundo non
cogitasti, cuius velut donationi consensisse continetur instrumento, maiores veritate rei quam scriptura vires
obtinente intellegis, de quo non cogitasti nec specialiter subscripsisti, nihil te perdidisse * DIOCL. ET MAXIM.
AA. ET CC. HERMIONAE. *<A 293 S. V K. MAI. AA. CONSS.>
8.53.11
465

