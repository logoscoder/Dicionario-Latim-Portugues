cecidit principalis, veterum titulorum nequaquam ratione perspecta condicionem et onus merebitur lucrativae. *
THEODOS. ET VALENTIN. AA. APOLLONIO PP. *<A 442 D.VII ID.MART.CONSTANTINOPOLI POST
CONSULATUM DIOSCURI ET EUDOXII VV.CC.>
10.37.0. De praebendo salario.
10.37.1
Imperator Constantius . Nulli salarium tribuatur ex viribus rei publicea nisi ei, qui iubentibus nobis specialiter
fuerit consecutus. * CONSTANTIUS A. AD MARCELLINUM COM. ORIENTIS. *<A 349 D. V NON. OCT.
CONSTANTINOPOLI LIMENIO ET CATULLINO CONSS.>
10.38.0. Si curialis relicta civitate rus habitare maluerit.
10.38.1
Imperatores Arcadius, Honorius . Curiales omnes iubemus interminatione moneri, ne civitates fugiant aut
deserant rus habitandi causa, fundum, quem civitati praetulerint, scientes fisco esse sociandum eoque rure esse
carituros, cuius causa impios se patriam vitando demonstraverint. * ARCAD. ET HONOR. AA. EUTYCHIANO
PP. *<A 396 D. XVIII K. IAN. CONSTANTINOPOLI ARCADIO IIII ET HONORIO III AA. CONSS.>
10.39.0. De municipibus et originariis.
10.39.1
Imperator Antoninus . Cum te Byblium origine, incolam autem apud Berytios esse proponis, merito apud
utrasque civitates muneribus fungi compelleris. * ANT. A. SILVANO. *<A XXX >
10.39.2
Imperator Gordianus . Si, ut proponis, ea, quae ex causa fideicommissi te manumisit, ab ea libertatem iustam
fuerit consecuta, quae originem ex provincia Aquitania ducebat, tu quoque eius condicionis eiusque civitatis ius
obtines, unde quae te manumisit fuit. Eorum enim condicionem sequi ex causa fideicommissi manumissos
pridem placuit, qui libertatem praestiterunt, non qui rogaverunt * GORD. A. FRONTONI. *<A XXX >
10.39.3
Imperator Philippus . Filios apud originem patris, non in materna civitate, etsi ibi nati sunt, si modo non
domiciliis retineantur, ad honores seu munera posse compelli explorati iuris est. * PHILIPP. A. PATROCLO.
*<A XXX >
10.39.4
Imperatores Diocletianus, Maximianus . Origine propria neminem posse voluntate sua eximi manifestum est. *
DIOCL. ET MAXIM. AA. SECUNDO. *<A XXX >
10.39.5
Imperator Constantinus . Si quis vel ex maiore vel ex minore civitate originem ducit, si eandem evitare studens
ad alienam se civitatem incolatus occasione contulerit et super hoc vel preces dare temptaverit vel qualibet
fraude niti, ut originem propriae civitatis eludat, duarum civitatum decurionatus onera sustineat, in una
voluntatis, in una originis gratia. * CONSTANT. A. AD MAXIMUM VIC. ORIENTIS. *<A 325 PP. VIII K.
IAN. PAULINO ET IULIANO CONSS.>
10.40.0. De incolis et ubi quis domicilium habere videtur et de his qui studiorum causa in alia civitate degunt.
10.40.1
Imperator Antoninus . Non tibi obest, si, cum incola esses, aliquod munus suscepisti, modo si ante, quam ad
alios honores vocareris, domicilium transtulisti. * ANT. A. PAULINO. *<A XXX >
10.40.2
Imperator Alexander Severus . Nec ipsi, qui studiorum causa aliquo loci morantur, domicilium ibi habere
creduntur, nisi decem annis transactis eo loci sedes sibi constituerunt, secundum epistulam divi Hadriani, nec
pater, qui propter filium studentem frequentius ad eum commeat.
539

