COM. RER. PRIVAT. *<A 396 D. IIII ID. AUG. MEDIOLANI ARCADIO IIII ET HONORIO III AA.
CONSS.>
7.66.0. Si pendente appellatione mors intervenerit.
7.66.1
Imperator Alexander Severus . Etiam post mortem eius qui appellavit necesse est heredibus eius vel reddi causas
provocationis vel statutis adquiescere. * ALEX. A. IULIANO. *<A 222 PP. VI K. NOV. ALEXANDRO A.
CONS.>
7.66.2
Imperator Alexander Severus . Eius, qui requirendus adnotatus appellaverat et ante actam causam mortuus est,
bona ad successorem pertinere parentibus meis placuit. * ALEX. A. MARCELLINAE. *<A 222 PP. III NON.
DEC. ALEXANDRO CONS.>
7.66.3
Imperator Alexander Severus . Si is, qui ademptis bonis in exilium datus appellaverit ac pendente provocatione
defunctus est, quamvis crimen in persona eius evanuerit, tamen causam bonorum agi oportet. Nam multum
interest, utrum capitalis poena inrogata bona quoque rei adimat, quo casu morte eius extincto crimine nulla
quaestio superesse potest, an vero non ex damnatione capitis, sed speciali praesidis sententia bona auferantur:
tunc enim subducto reo sola capitis causa perimitur bonorum remanente quaestione * ALEX. A. ULPIO. *<A
228 PP. V ID. MART. MODESTO ET PROBO CONSS.>
7.66.4
Imperator Gordianus . Si pater tuus ad decurionatum devocatus appellationem interposuit eaque pendente
concessit in fatum, honoris eius quaestio morte finita est. * GORD. A. ALEXANDRO. *<A 238 PP. PRID.
NON. OCT. PIO ET PONTIANO CONSS.>
7.66.5
Imperator Gordianus . Quamvis ancilla, de cuius dominio disceptabatur et a rectore provinciae contra te
iudicatum fuerat, in fatum concesserit, tamen cum appellationem super ea interpositam fuisse et in numero
cognitionum pendere proponas, ea provocatio suo ordine propter peculium ancillae audiri debet. * GORD. A.
FELICI. *<A 238 PP. VII K. DEC. PIO ET PONTIANO CONSS.>
7.66.6
Imperator Constantinus . Si unus ex litigatoribus adhuc pendente appellatione defunctus sit, non residuum
tantum temporis heredes eius habent, sed etiam alios quattuor menses. Sin autem ad deliberationem hereditatis
certum tempus indulgetur, post elapsum eius idem tempus quattuor mensum numerabitur, ne ignorantes
negotium vel etiam super adeunda hereditate dubitantes, priusquam aliquod commodum sentiant, damnis adfici
compellantur * CONST. A. AD BASSUM PU. *<A 321 D. XIII K. IUN. SIRMI CRISPO II ET
CONSTANTINO II CC. CONSS.>
7.67.0. De his qui per metum iudicis non appellaverunt.
7.67.1
Imperatores Diocletianus, Maximianus . Si contra te iure pronuntiatum est nec appellationis imploratum
auxilium, intellegis adquiescere te statutis oportere. In sacro enim comitatu nostro timere nihil potuisti * DIOCL.
ET MAXIM. AA. ET CC. DIOPHANI. *<A 293 S. XV K. IUL. PHILIPPOPOLI AA. CONSS.>
7.67.2
Imperator Julianus . His, qui tempore competenti non appellant, redintegrandae audientiae facultas denegetur.
Omnes igitur, qui contra praefectos urbi, magistros officiorum, magistros militum seu proconsules seu comites
orientis seu vicarios seu praefectos augustales vel alium iudicem sub specie formidinis provocationem non
arbitrantur interponendam, a revocanda lite pellantur.
1 . Qui vero vim sustinuerunt contestatione publice proposita, intra dies videlicet legitimos, quibus appellare
licet, causas appellationis evidenti adfirmatione distinguant, ut hoc facto tamquam interposita appellatione isdem
aequitatis adminicula tribuantur. * IUL. A. GERMANIANO PP. *<A 362 EMISSA XV K. IUL. MAMERTINO
ET NEVITTA CONSS.>
7.68.0. Si unus ex pluribus appellaverit.
414

