3.31.1
Imperator Titus Aelius Antoninus. Senatus consultum auctore divo hadriano avo meo factum, quo cautum est,
quid et ex quo tempore evicta hereditate restitui debeat, non solum ad fisci causas, sed etiam ad privatos
hereditatis petitores pertinet.
1 . Usuras vero pecuniarum ante litis contestationem ex die venditionis hereditarium rerum ab eo factae qui antea
possidebat collectas nec non etiam fructus bonae fidei possessores reddere cogendi non sunt, nisi ex his
locupletiores extiterunt.
2 . Post litem autem contestatam tam fructus non venditarum rerum, non solum quos perceperunt, sed etiam quos
percipere poterant, quam usuras pretii rerum ante litis contestationem venditarum ex die contestationis
computandas omnimodo reddere compellantur. * T. AEL. ANT. A. AUGURINO PROCONS. AFRICAE. *<A
170 PP. VI K. FEBR. CLARO ET CETHEGO CONSS.>
3.31.2
Imperatores Severus, Antoninus . Si post motam controversiam menecratis bonorum partem dimidiam musaeus
ab herede scripto quaestionis illatae non ignarus comparavit, tam ipse quasi malae fidei possessor quam heredes
eius fructus restituere coguntur.
1 . Si vero venditionem lite antiquiorem esse liquido probaretur, ex eo die fructus restituantur, ex quo lis in
iudicium deducta est. Fructibus enim augetur hereditas, cum ab eo possidetur, a quo peti potest
2 . Emptor autem, qui proprio titulo possessionis munitus non est, etiam singularum rerum iure convenitur. *
SEV. ET ANT. AA. MARCELLO MIL. *<A 200 D. K. IUL. SEVERO A. II ET VICTORINO CONSS.>
3.31.3
Imperatores Severus, Antoninus . Hereditas materterae petita non infringit alterius hereditatis petitionem, quae
venit ex alia successione. Sed et si quaestionis titulus prior inofficiosi testamenti causam habuisset, iudicatae rei
praescriptio non obstaret eandem hereditatem ex alia causa vindicanti * SEV. ET ANT. AA. EPICTAE. *<A 205
PP. V ID. AUG. GETA II CONS.>
3.31.4
Imperator Antoninus . In restituenda hereditate compensatio eius habebitur, quod te in mortui infirmitate in
sumptumque funeris bona fide ex proprio tuo patrimonio erogasse probaveris. * ANT. A. VITALIANO. *<A
213 PP. VII K. MART. ANTONINO A. IIII ET BALBINO CONSS.>
3.31.5
Imperator Antoninus . De hereditate, quam bona fide possidebas, si contra te pronuntiatum est, in restitutione
eius detrahetur, quod creditoribus eiusdem hereditatis exsolvisse te bona fide probaveris: nam repeti a
creditoribus, qui suum receperint, non potest. * ANT. A. POSTUMIANAE. *<A 213 PP. VI K. IUN.
ANTONINO A. IIII ET BALBINO CONSS.>
3.31.6
Imperator Alexander Severus . Si putas non iure tutores datos nepotibus tuis, quod eos dicas in potestate tua esse,
petere ab his hereditatem filii tui emancipati non moreris, cuius commodum ad te pertinere dicis, iudice
statuturo, an a praesidalibus actis discedendum sit, qui eis tutores dedit, cum in tua potestate negarentur esse. *
ALEX. A. FIRMINO. *<A 224 PP. X K. IUL. IULIANO ET CRISPINO CONSS.>
3.31.7
Imperatores Diocletianus, Maximianus . Hereditatis petitionem, quae adversus pro herede vel pro possessore
possidentes exerceri potest, praescriptione longi temporis non submoveri nemini incognitum est, cum mixtae
personalis actionis ratio hoc respondere compellat.
1 . A ceteris autem tantum specialibus in rem actionibus vindicari posse manifestum est, si non agentis intentio
per usucapionem vel longum tempus explosa sit. * DIOCL. ET MAXIM. AA. ET CC. RESTITUTAE. *<A 294
PP. XI K. AUG. CC. CONSS.>
3.31.8
Imperatores Diocletianus, Maximianus . Liber nec ne fuerit testator, ante omnia disquiri debet, cum hereditas
petatur. * DIOCL. ET MAXIM. AA. ET CC. AURELIO ASTERIO. *<A 294 D. III K. APRIL. CC. CONSS.>
3.31.9
Imperatores Diocletianus, Maximianus . Si scripti delatam sibi successionem cognati repudiaverunt et hanc
honorario vel civili iure quaesiisti, res hereditarias, quae in eadem causa durant, hereditatis petitione vindicare
potes. * DIOCL. ET MAXIM. AA. ET CC. DEMOPHILIAE. *<A 294 D. III K. DEC. NICOMEDIAE CC.
CONSS.>
3.31.10
Imperatores Diocletianus, Maximianus . Si filius familias delatam sibi hereditatem per longum tempus detinuit,
eo ipso utpote agnita hereditate patri suo eius commodum adquisiisse videtur. * DIOCL. ET MAXIM. AA. ET
CC. THEODOTIANO. *<A 294 D. XIII K. IAN. CC. CONSS.>
3.31.11
Imperatores Arcadius, Honorius . Cogi possessorem ab eo qui expetit titulum suae possessionis edicere incivile
est praeter eum, qui dicere cogitur, utrum pro possessore an pro herede possideat. * ARCAD. ET HONOR. AA.
136

