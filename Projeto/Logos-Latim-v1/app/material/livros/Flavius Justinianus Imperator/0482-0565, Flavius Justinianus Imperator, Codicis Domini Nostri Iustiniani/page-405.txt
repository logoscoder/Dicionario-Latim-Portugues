Imperator Gordianus . Appellatione interposita, licet ab iudice repudiata sit, in praeiudicium deliberationis nihil
fieri debere et in eo statu omnia esse, quo tempore pronuntiationis fuerint, saepissime constitutum est. * GORD.
A. VICTORI. *<A XXX PP.IIII >
7.62.4
Imperator Philippus . Si ad scribatum nominatus non provocasti, convelli statuta non possunt. * PHILIPP. A. ET
PHILIPP. C. PROBO. *<A XXX >
7.62.5
Imperatores Diocletianus, Maximianus . Praeses provinciae, ad quem appellasti, si non vitio neglegentiae vestrae
tempus , quod ad reddendos apostolos praescriptum est, exemptum esse animadverterit, sed ex fatalis casus
necessitate, diem functo eo qui eos perferebat, id accidisse cognoverit, iuxta perpetui iuris formam desiderio
vestro medebitur. * DIOCL. ET MAXIM. AA. VALERIO. *<>
7.62.6
Imperatores Diocletianus, Maximianus . Eos, qui de appellationibus cognoscent ac iudicabunt, ita iudicium suum
praebere convenient, ut intellegant, quod, cum appellatio post decisam per sententiam litem interposita fuerit,
non ex occasione aliqua remittere negotium ad iudicem suum fas sit, sed omnem causam propria sententia
determinare conveniat, cum salubritas legis constitutae ad id spectare videatur, ut post sententiam ab eo qui de
appellatione cognoscit recursus fieri non possit ad iudicem, a quo fuerit provocatum. Quapropter remittendi
litigatores ad provincias remotam occasionem atque exclusam penitus intellegant, cum super omni causa
interpositam provocationem vel iniustam tantum liceat pronuntiare vel iustam
1 . Si quid autem in agendo negotio minus se adlegasse litigator crediderit, quod in iudicio acto fuerit omissum,
apud eum qui de appellatione cognoscit persequatur , cum votum gerentibus nobis aliud nihil in iudiciis quam
iustitiam locum habere debere necessaria res forte transmissa non excludenda videatur.
2 . Si quis autem post interpositam appellationem necessarias sibi putaverit esse poscendas personas, quo apud
iudicem qui super appellatione cognoscet veritatem possit ostendere, quam existimabit occultam, hocque iudex
fieri prospexerit, sumptus isdem ad faciendi itineris expeditionem praebere debebit, cum id iustitia ipsa
persuadeat ab eo haec recognosci, qui evocandi personas sua interesse crediderit.
3 . Super his vero, qui in capitalibus causis constituti appellaverint ( quos tamen et ipsos vel qui pro his
provocabunt non nisi audita omni causa atque discussa post sententiam dictam appellare conveniet), id
observandum esse sancimus, ut inopia idonei fideiussoris retentis in custodia reis opiniones suas iudices exemplo
appellatoribus edito ac refutatorios eorum ad scrinia quorum interest transmittant, quibus gestarum rerum fides
manifesta relatione pandatur, ut meritis eorum consideratis pro fortuna singulorum sententia proferatur.
4 . Ne temere autem ac passim provocandi omnibus facultas praeberetur, arbitramur eum, qui malam litem fuerit
persecutus, mediocriter poenam a competenti iudice sustinere.
5 . Sin autem in iudicio propriam causam quis fuerit persecutus atque superatus voluerit provocare, eodem die
vel altero libellos appellatorios offerre debebit. Is vero, qui negotium tuetur alienum, supra dicta condicione
etiam tertio die provocabit
6 . Apostolos post interpositam provocationem etiam non petente appellatore sine aliqua dilatione iudicem dare
oportet, cautione videlicet de exercenda provocatione in posterum minime praebenda. * DIOCL. ET MAXIM.
AA. ET CC.DICUNT: *< S. DIE ET CONSULE.>
7.62.7
Imperatores Diocletianus, Maximianus . Qui ad civilia munera vel decurionatum vel honores devocantur, licet
vacationem a principibus acceperint, si appellationis auxilio non utantur, consensu suo nominationem
confirmant. Cum igitur ad munus vocatus appellaveris a praeside provinciae, iuste te appellasse ostende *
DIOCL. ET MAXIM. AA. ET CC. NEONI. *<A XXX >
7.62.8
Imperatores Diocletianus, Maximianus . Si contra maiorem quinque et viginti annis sententia lata provocationis
secutae tempore praefinito causas non esse repraesentatas nec appellatione pendente transactione finitum
negotium rector animadverterit, res iudicatas exsequi curabit. * DIOCL. ET MAXIM. AA. ET CC. OPPIANO.
*<A XXX >
7.62.9
Imperatores Diocletianus, Maximianus . Dominus litis causam appellationis, quam procurator suus litigando
interposuit, etiam absente procuratore exsequi potest. * DIOCL. ET MAXIM. AA. ET CC. HAVE
HERACLIDA CARISSIME NOBIS. *<A XXX >
7.62.10
Imperatores Diocletianus, Maximianus . Si actor a curatore ordinatus deteriorem calculum reportaverit, tam ipse
quam curator ad provocationis auxilium possunt pervenire, curator vero solus provocationis litem exercebit.
1 . Sin autem interim adulescens veniam aetatis impetraverit vel ad legitimam aetatem pervenerit, potest suo
nomine appellationem exercere. * DIOCL. ET MAXIM. AA. ET CC. TITIANO. *<A 294 S. PRID. K. OCT.
VIMINACII CC. CONSS.>
7.62.11
405

