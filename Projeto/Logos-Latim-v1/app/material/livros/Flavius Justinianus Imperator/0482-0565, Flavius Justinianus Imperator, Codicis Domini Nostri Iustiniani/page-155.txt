* 4.57.0. Si mancipium ita fuerit alienatum, ut manumittatur vel contra.
* 4.58.0. De aediliciis actionibus.
* 4.59.0. De monopoliis et de conventu negotiatorum illicito vel artificum ergolaborumque (..)
* 4.60.0. De nundinis.
* 4.61.0. De vectigalibus et commissis.
* 4.62.0. Vectigalia nova instituti non posse.
* 4.63.0. De commerciis et mercatoribus.
* 4.64.0. De rerum permutatione et de praescriptis verbis actione.
* 4.65.0. De locato et conducto.
* 4.66.0. De emphyteutico iure.
4.1.0. De rebus creditis et de iureiurando.
4.1.1
Imperator Antoninus . Causa iureiurando ex consensu utriusque partis vel adversario inferente delato et praestito
vel remisso decisa nec periurii praetextu retractari potest, nisi specialiter hoc lege excipiatur. * ANT. A.
HERCULIANO. *<A 213 PP. XV K. IUL. ANTONINO A. IIII ET BALBINO CONSS.>
4.1.2
Imperator Alexander Severus . Iurisiurandi contempta religio satis deum ultorem habet. Periculum autem
corporis vel maiestatis crimen secundum constituta divorum parentum meorum, etsi per principis venerationem
quodam calore fuerit periuratum, inferri non placet * ALEX. A. FELICI. *<A 223 PP. VI K. APRIL. MAXIMO
II ET AELIANO CONSS.>
4.1.3
Imperatores Diocletianus, Maximianus . In bonae fidei contractibus nec non etiam in aliis causis inopia
probationum per iudicem iureiurando causa cognita res decidi potest. * DIOCL. ET MAXIM. AA. SEVERAE.
*<A 286 PP. X K. SEPT. MAXIMO II ET AQUILINO CONSS.>
4.1.4
Imperatores Diocletianus, Maximianus . Si ad excludendam tutelae actionem pupillus iusiurandum tutori dedit,
postea eandem litem exercere non prohibetur. * DIOCL. ET MAXIM. AA. MAXIMAE. *<A 290 PP. K. IUL.
IPSIS IIII ET III AA. CONSS.>
4.1.5
Imperatores Diocletianus, Maximianus . Cum etiam a pupillorum tutoribus velut ab ipsis pupillis relicta
fideicommissa videantur, super fideicommisso praeses provinciae cognoscet et, si id tibi relictum esse constiterit,
reddi tibi efficiet. Idem, si infitietur, ad iusiurandum, ut desideras, tutorem adiget * DIOCL. ET MAXIM. AA.
IULIANO. *<A 290 PP. III NON. DEC. IPSIS IIII ET III AA. CONSS.>
4.1.6
Imperatores Diocletianus, Maximianus . Cum proponas partibus placuisse iurisiurandi religione generis et
ingenuitatis quaestionem decidi, praeses provinciae iuxta decretum arbitri ad voluntatis vestrae placitum amitae
tuae filiis consulet. * DIOCL. ET MAXIM. AA. BESSIO. *<A 291 PP. V ID. FEBR. TIBERIANO ET DIONE
CONSS.>
4.1.7
Imperatores Diocletianus, Maximianus . Nec filius nec quisquam alius neque litigando neque paciscendo, sed
nec iusiurandum citra voluntatem domini rei deferendo praeiudicium ei facere potest. Unde si citra mandatum
tuum aliquid erga rem tuam filius tuus gessit nec ratum habuisti, nihil tibi oberit * DIOCL. ET MAXIM. AA. ET
CC. EUTYCHIANAE. *<A 293 S. ID. NOV. AA. CONSS.>
4.1.8
Imperatores Diocletianus, Maximianus . Actori delato vel relato iureiurando, si iuraverit vel ei remissum fuerit
sacramentum, ad similitudinem iudicati in factum actio competit. * DIOCL. ET MAXIM. AA. ET CC.
ALEXANDRO. *<A 294 S. XII K. MAI. CC. CONSS.>
4.1.9
Imperatores Diocletianus, Maximianus . Delata condicione iurisiurandi reus ( si non per actorem, quominus de
calumnia iuret, steterit) per iudicem solvere vel iurare, nisi referat iusiurandum, necesse habet. * DIOCL. ET
MAXIM. AA. ET CC. MARCIANO. *<A 294 S. V K. MAI. SIRMI CONSS.>
4.1.10
Imperatores Diocletianus, Maximianus . In actione etiam depositi, quae super rebus quasi sine scriptis datis
movetur, iusiurandum ad exemplum ceterorum bonae fidei iudiciorum deferri potest. * DIOCL. ET MAXIM.
AA. ET CC. PROTOGENI. *<A 294 S. V K. DEC. CC. CONSS.>
4.1.11
155

