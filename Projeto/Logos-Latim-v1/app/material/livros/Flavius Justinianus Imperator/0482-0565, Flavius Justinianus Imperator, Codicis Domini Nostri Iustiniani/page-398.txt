7.46.0. De sententia, quae sine certa quantitate prolata est.
7.46.1
Imperatores Severus, Antoninus . Cum iudicem, quoad pecunia condemnationis soluta fuisset, pendendis usuris
legem dixisse profitearis, non contra iuris formam sententiam datam palam est. * SEV. ET ANT. AA.
AELIANAE. *<A XXX >
7.46.2
Imperator Alexander Severus . Quamquam pecuniae quantitas sententia curatoris rei publicae non continetur,
sententia tamen eius rata est, quoniam indemnitatem rei publicae praestari iussit. * ALEX. A. MARCELLINO.
*< >
7.46.3
Imperator Gordianus . Haec sententia: " omnem debiti quantitatem cum usuris competentibus solve" iudicati
actionem parare non potest, cum apud iudices ita demum sine certa quantitate facta condemnatio auctoritate rei
iudicatae censeatur, si parte aliqua actorum certa sit quantitas comprehensa. * GORD. A. AEMILIO. *<A XXX
>
7.46.4
Imperator Gordianus . Haec sententia: " quae bona fide accepisti, solve , cum incertum esset quid accepisset
quantumque ab eo peteretur, praesertim cum ipse qui extra ordinem iudicabat interlocutus sit dotem datam quae
repeteretur non liquidam esse, iudicati auctoritate non nititur. Cum igitur is qui postea iudicabat contra te certam
sententiam protulit neque ab statutis provocaveris, ipsa tuo facto confirmasti iudicatum * GORD. A.
SATURNINAE. *<A XXX >
7.47.0. De sententiis, quae pro eo quod interest proferuntur.
7.47.1
Imperator Justinianus . Cum pro eo quod interest dubitationes antiquae in infinitum productae sunt, melius nobis
visum est huiusmodi prolixitatem prout possibile est in angustum coartare.
1 . Sancimus itaque in omnibus casibus, qui certam habent quantitatem vel naturam, veluti in venditionibus et
locationibus et omnibus contractibus, quod hoc interest dupli quantitatem minime excedere: in aliis autem
casibus, qui incerti esse videntur, iudices, qui causas dirimendas suscipiunt, per suam subtilitatem requirere, ut,
quod re vera inducitur damnum, hoc reddatur et non ex quibusdam machinationibus et immodicis perversionibus
in circuitus inextricabiles redigatur, ne, dum in infinitum computatio reducitur, pro sua impossibilitate cadat,
cum scimus esse naturae congruum eas tantummodo poenas exigi, quae cum competenti moderatione
proferuntur vel a legibus certo fine conclusae statuuntur.
2 . Et hoc non solum in damno, sed etiam in lucro nostra amplectitur constitutio, quia et ex eo veteres quod
interest statuerunt: et sit omnibus, secundum quod dictum est, finis antiquae prolixitatis huius constitutionis
recitatio. * IUST. A. IOHANNI PP. *<A 531 D. K. SEPT. CONSTANTINOPOLI POST CONSULATUM
LAMPADII ET ORESTAE VV. CC.>
7.48.0. Si non a competenti iudice iudicatum esse dicatur.
7.48.1
Imperator Alexander Severus . Iudex ad certam rem datus, si de aliis pronuntiavit, quam quod ad eam speciem
pertinet, nihil egit. * ALEX. A. SABINIANO. *<A 223 III NON. IAN. MAXIMO II ET AELIANO CONSS.>
7.48.2
Imperator Gordianus . Si militaris iudex super ea causa, de qua civilibus actionibus disceptandum fuit , non
datus, a quo dari poterat, cognovit, etiam remota appellatione id quod ab eo statutum est firmitatem non habet
iudicati. * GORD. A. LICINIAE. *<A XXX >
7.48.3
Imperatores Diocletianus, Maximianus . Si de proprietate datus iudex adversus te nihil super hac statuit, rector
aditus provinciae causam hanc cognoscere suaque decidere sententia curabit, cum et, si quid de possessione
pronuntiatum probetur, hoc causae proprietatis minime noceat. * DIOCL. ET MAXIM. AA. ET CC.
PHILETAE. *<A 294 S. NON. NOV. HERACLEAE CC. CONSS.>
7.48.4
398

