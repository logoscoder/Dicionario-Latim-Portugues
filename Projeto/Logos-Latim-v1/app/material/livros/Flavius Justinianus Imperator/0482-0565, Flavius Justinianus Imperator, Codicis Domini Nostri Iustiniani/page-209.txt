Imperatores Diocletianus, Maximianus . Si praedium quis sub ea lege comparaverit, ut, si displicuerit, inemptum
erit, id utpote sub condicione venditum resolvi et redhibitoriam adversus venditorem competere palam est.
1 . Idem observatur et si pestibilis fundus, id est pestibulas vel herbas letiferas habens, ignorante emptore
distractus sit : nam in hoc etiam casu per eandem actionem eum quoque redhibendum esse. * DIOCL. ET
MAXIM. AA. *<A . K. MART.>
4.58.5
Imperatores Gratianus, Valentinianus, Theodosius . Habito semel bonae fidei contractu mancipioque suscepto et
pretio soluto ita demum repetendi pretii potestas est ei qui mancipium comparaverit largienda, si illud quod
dixerit fugitivum, poterit exhibere. Hoc enim non solum in barbaris, sed etiam in provincialibus servis iure
praescriptum est * GRAT. VALENTIN. ET THEODOS. AAA. NEBRIDIO PU. *<A 386 D. III K. IUL.
CONSTANTINOPOLI HONORIO NP. ET EUODIO CONSS.>
4.59.0. De monopoliis et de conventu negotiatorum illicito vel artificum ergolaborumque nec non balneatorum
prohibitis illicitisque pactionibus.
4.59.1
[Here there is a Greek text. Sorry, it is not yet in the Library.]
4.59.2
Imperator Zeno . Iubemus, ne quis cuiuscumque vestis aut piscis vel pectinum forte aut echini vel cuiuslibet
alterius ad uictum vel ad quemcumque usum pertinentis speciei vel cuiuslibet materiae pro sua auctoritate, vel
sacro iam elicito aut in posterum eliciendo rescripto aut pragmatica sanctione vel sacra nostrae pietatis
adnotatione, monopolium audeat exercere, neve quis illicitis habitis conventionibus coniuraret aut pacisceretur,
ut species diversorum corporum negotiationis non minoris, quam inter se statuerint, venumdentur.
1 . Aedificiorum quoque artifices vel ergolabi aliorumque diversorum operum professores et balneatores penitus
arceantur pacta inter se componere, ut ne quis quod alteri commissum sit opus impleat aut iniunctam alteri
sollicitudinem alter intercapiat : data licentia unicuique ab altero inchoatum et derelictum opus per alterum sine
aliquo timore dispendii implere omnique huiusmodi facinora denuntiandi sine ulla formidine et sine iudiciariis
sumptibus.
2 . Si quis autem monopolium ausus fuerit exercere, bonis propriis spoliatus perpetuitate damnetur exilii.
3 . Ceterarum praeterea professionum primates si in posterum aut super taxandis rerum pretiis aut super
quibuslibet illicitis placitis ausi fuerint convenientes huiusmodi sese pactis constringere, quinquaginta librarum
auri solutione percelli decernimus : officio tuae sedis quadraginta librarum auri condemnatione multando, si in
prohibitis monopoliis et interdictis corporum pactionibus commissas forte, si hoc evenerit, saluberrimae nostrae
dispositionis condemnationes venalitate interdum aut dissimulatione vel quolibet vitio minus fuerit exsecutum. *
ZENO A. CONSTANTINO PU. *<A 483 D. XVII K. IAN. POST CONSULATUM TROCONDAE.>
4.60.0. De nundinis.
4.60.1
Imperatores Valentinianus, Valens . Qui exercendorum mercatuum aut nundinarum licentiam vel veterum
indulto vel nostra auctoritate meruerunt, ita beneficio rescripti potiantur, ut nullum in mercatibus atque nundinis
ex negotiatorum mercibus conveniant, vel in venaliciis aut locorum temporali quaestu et commodo privata
exactione sectentur, vel sub praetextu privati debiti aliquam ibidem concurrentibus molestiam possint inferre. *
VALENTIN. ET VALENS AA. AD PROBUM PP. *<>
4.61.0. De vectigalibus et commissis.
4.61.1
Imperatores Severus, Antoninus . Si iure manumissus es ante quaestionem commissi motam, statum tuum
vectigalis nomine convelli non est aequum. * SEV. ET ANT. AA. VICTORINO. *<>
4.61.2
Imperatores Severus, Antoninus . Neque commissum, quod ante quinquennium factum dicitur, si lis anticipata
non est, vindicari potest, neque pro re, quae in commissi causam cecidit, si ipsa non extat nec dolo supprimatur,
pretium peti potest. * SEV. ET ANT. AA. IUNIO. *<>
209

