Imperatores Diocletianus, Maximianus . Licet neque nostra neque divorum parentium nostrorum ulla
constitutione caveatur, ut per sexum liberorum inter parentes divisio celebretur, competens tamen iudex
aestimabit, utrum apud patrem an apud matrem matrimonio separato filii morari ac nutriri debent. * DIOCL. ET
MAXIM. AA. ET CC. CAELESTINAE. *<A 294 S. XVI K. IUL. BEROAE CC. CONSS.>
5.25.0. De alendis liberis ac parentibus.
5.25.1
Imperator Pius . Parentum necessitatibus liberos succurrere iustum est. * PIUS A. BASSO. *< SINE DIE ET
CONSULE.>
5.25.2
Imperatores divi fratres . Competens iudex a filio te ali iubebit, si in ea facultate est, ut tibi alimenta praestare
possit. * DIVI FRATRES CELERI. *<A 161 D. ID. APRIL. IPSIS III ET II AA. CONSS.>
5.25.3
Imperatores divi fratres . Si competenti iudici eum, quem te ex claudio enixam esse dicis, filium eius esse
probaveris, alimenta ei pro modo facultatum praestari iubebit. Idem, an apud eum educari debeat, aestimabit *
DIVI FRATRES TATIANAE. *<A 162 PP. XIII K. MART. ROMAE RUSTICO ET AQUILINO CONSS.>
5.25.4
Imperatores Severus, Antoninus . Si patrem tuum officio debito promerueris, paternam pietatem tibi non
denegabit. Quod si sponte non fecerit, aditus competens iudex alimenta pro modo facultatium praestari tibi
iubebit. Quod si patrem se negabit, quaestionem istam in primis idem iudex examinabi * SEV. ET ANT. AA.
SABINO. *<A 197 PP. NON. FEBR. LATERANO ET RUFINO CONSS.>
5.26.0. De concubinis.
5.26.1
Imperator Constantinus . Nemini licentia concedatur constante matrimonio concubinam penes se habere. *
CONST. A. AD POP. *<A 326 PP. XVIII K. IUL. CAESAREAE CONSTANTINO A. VII ET C. CONSS.>
5.27.0. De naturalibus liberis et matribus eorum et ex quibus casibus iusti efficiuntur.
5.27.1
Imperator Constantinus . Senatores seu perfectissimos, vel quos in civitatibus duumviralitas vel sacerdotii, id est
phoenicarchiae vel syriarchiae, ornamenta condecorant, placet maculam subire infamiae et alienos a romanis
legibus fieri, si ex ancilla vel ancillae filia vel liberta vel libertae filia vel scaenica vel scaenicae filia vel ex
tabernaria vel ex tabernarii filia vel humili vel abiecta vel lenonis aut harenarii filia vel quae mercimoniis
publicis praefuit susceptos filios in numero legitimorum habere voluerint aut proprio iudicio aut nostri
praerogativa rescripti : ita ut, quidquid talibus liberis pater donaverit, sive illos legitimos seu naturales dixerit,
totum retractum legitimae suboli reddatur aut fratri aut sorori aut patri aut matri.
1 . Sed et uxori tali quodcumque datum quolibet genere fuerit vel emptione collatum, etiam hoc retractum reddi
praecipimus: ipsas etiam, quarum venenis inficiuntur animi perditorum, si quid quaeritur vel commendatum
dicitur, quod his reddendum est quibus iussimus aut fisco nostro, tormentis subici iubemus.
2 . Sive itaque per ipsum donatum est qui pater dicitur, vel per alium sive per interpositam personam, sive ab eo
emptum vel ab alio, sive ipsorum nomine comparatum, statim retractum reddatur quibus iussimus aut, si non
existunt, fisci viribus vindicetur.
3 . Quod si existentes et in praesentia rerum constituti agere noluerint pacto vel iureiurando exclusi, totum sine
mora fiscus invadat.
4 . Quibus tacentibus et dissimulantibus a defensione fiscali duum mensuum tempora limitentur, intra quae si
non retraxerint vel propter retrahendum rectorem provinciae interpellaverint, quidquid talibus filiis vel uxoribus
liberalitas impura contulerit, fiscus noster invadat, donatas vel commendatas res sub poena quadrupli severa
quaestione perquirens. * CONST. A. AD GREGORIUM. *<A 336 LECTA XII K. AUG. CARTH AGINE
NEPOTIANO ET FACUNDO CONSS.>
5.27.2
251

