5.66.2
Imperator Antoninus . Neque filia amissa in numero prodest ad declinanda municipalia munera neque nepotes
numerantur, quorum pater superest, cum suo nomine patri prosunt. * ANT. A. MARCELLO. *<A 213 D. ID.
IUN. ANTONINO A. IIII ET BALBINO CONSS.>
5.67.0. Qui aetate.
5.67.1
Imperator Philippus . Pater tuus si maior est annis septuaginta, ad tutelam seu curam devocatus excusare se
sollemniter potest. * PHILIPP. A. ET PHILIPP. C. SEVERO. *<A 246 PP. XIII K. APRIL. PRAESENTE ET
ALBINO CONSS.>
5.68.0. Qui morbo.
5.68.1
Imperatores Severus, Antoninus . Luminibus captus aut surdus aut mutus aut furiosus aut perpetua valitudine
tentus tutelae seu curationis excusationem habent. * SEV. ET ANT. AA. SABINO. *<A 204 PP. V ID. SEPT.
CILONE ET LIBONE CONSS.>
5.69.0. Qui numero tutelarum.
5.69.1
Imperatores Severus, Antoninus . Si tres tutelas vel curas eodem tempore non defunctorie susceptas administras,
onere quartae tutelae vel curationis pupillorum seu adulescentium non gravaberis.
1 . Finito autem officio pubertate pupillorum vel aetate adulescentium aliae substitui possunt, licet nondum ratio
tutelae sive curae administratae reddita sit.
2 . Sed imperfectae diversae species vacationis, licet permixtae, ad excusationem non proficiunt. Scire igitur
debes eum, qui duos filios habet et duas tutelas administrat, excusationem non mereri * SEV. ET ANT. AA.
POMPEIANO. *<A 205 PP. IIII ID. OCT. ANTONINO A. II ET GETA II CONSS.>
5.70.0. De curatore furiosi vel prodigi.
5.70.1
Imperator Antoninus . Curatores impleta legitima aetate prodigis vel furiosis solent tribui. * ANT. A.
MARINIANAE. *<A 214 PP. IIII K. AUG. MESSALA ET SABINO CONSS.>
5.70.2
Imperator Gordianus . Orationis divi severi beneficium, quo possessiones rusticas sine decreto praesidis
pupillorum seu adulescentium distrahi vel obligari prohibitum est, non iniuria etiam ad agnatum furiosi
porrigitur.
1 . Si igitur citra decretum praesidis fundus mente capti etiam ab agnato eius tibi pignori nexus est, vinculum
pignoris in eo non consistit, utilem tamen adversus eum personalem actionem, si ob eius utilitatem pecunia
mutua accepta est, poteris habere. * GORD. A. ANICIO. *<A 238 PP. K. IAN. PIO ET PONTIANO CONSS.>
5.70.3
Imperator Gordianus . Si pater tuus mentis compos non est, pete ei curatores, per quos, si quid gestum est, quod
revocari oporteat, possit causa cognita in pristinum statum restitui. * GORD. A. AURELIANO. *<A 239 PP. VII
ID. APRIL. GORDIANO A. ET AVIOLA CONSS.>
5.70.4
Imperatores Diocletianus, Maximianus . Cum repudiante furiosam sui iuris constitutam marito, qui solus
repudiare potuit, quaedam matrem furiosae marito quondam eius instrumenta confecisse significas, intellegis
nihil eam contra furiosam disponere potuisse, cum eius ad eam iure non pertinuerit defensio. * DIOCL. ET
MAXIM. AA. ET CC. ASCLEPIODOTO. *<A 293 S. ID. APRIL. BYZANTII AA. CONSS.>
5.70.5
279

