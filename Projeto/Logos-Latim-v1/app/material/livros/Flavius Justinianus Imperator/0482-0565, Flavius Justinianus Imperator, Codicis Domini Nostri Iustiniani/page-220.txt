aliam iustam excusationis causam, si quidem probatum fuerit ante datas easdem arras sponsalicias hoc idem
mulierem vel parentes eius cognovisse, sibi debeant imputare.
4 . Sin vero horum ignari sponsalicias arras susceperint vel post arras datas aliqua iusta causa paenitentiae
intercesserit, isdem tantummodo redditis super alterius simpli poena liberi custodiantur.
5 . Quae omnia simili modo etiam de sponsis super recipiendis nec ne arris praestitis custodiri censemus:
quadrupli videlicet poena, quae anterioribus legibus definita erat, in qua et arrarum quantitas imputabatur,
cessante, nisi specialiter aliud ex communi consensu inter contrahentes de eadem quadrupli ratione placuit.
6 . Extra definitionem autem huius legis si cautio poenam stipulationis continens fuerit interposita, ex utraque
parte nullas vires habebit, cum in contrahendis nuptiis libera potestas esse debet. * LEO ET ANTHEM. AA.
ERYTHRIO PP. *<A 472 D. K. IUL. CONSTANTINOPOLI MARCIANO CONS.>
5.1.6
[Here there is a Greek text. Sorry, it is not yet in the Library.]
5.2.0. Si rector provinciae vel ad eum pertinentes sponsalia dederint.
5.2.1
Imperatores Gratianus, Valentinianus, Theodosius . Si quis in potestate publica positus atque honore
administrandarum provinciarum, qui parentibus aut tutoribus aut curatoribus aut ipsis quae matrimonium
contracturae sunt potest esse terribilis, arras sponcalicias dederit, iubemus, ut deinceps, sive parentes sive eadem
mutaverint voluntatem, non modo iuris laqueis liberentur poenaeque statutae expertes sint, sed extrinsecus data
pignora lucrativa habeant, si ea non putent esse reddenda.
1 . Quod ita late patere volumus, ut non solum circa administrantes, sed et circa administrantium filios nepotes ac
propinquos, participes ( id est consiliarios) domesticosque locum habeat, quibus tamen administrator operam
dederit.
2 . Impleri autem id postea matrimonium non vetamus, quod tempore potestatis ob eas personas, de quibus locuti
sumus, arris fuerat obligatum, si sponsarum consensus accedat. * GRAT. VALENTIN. ET THEODOS. AAA.
EUTROPIO PP. *<A 380 D. XV K. IUL.THESSALONICAE GRATIANO V ET THEODOSIO AA.CONSS.>
5.3.0. De donationibus ante nuptias vel propter nuptias et sponsaliciis.
5.3.1
Imperatores Severus, Antoninus . Multum interest, si ea, quae donat vir futurus, tradiderit uxori et postea in
dotem acceperit, an vero donandi animo dotem auxerit, ut videatur accepisse, quod non accepit. Priore enim casu
donatio non impeditur, et res, quae in ea causa sunt, dotis effectae iudicio de dote peti possunt: posteriore autem
nihil actum est donatione et, quod in dotem datum non est, non potest repeti * SEV. ET ANT. AA.
METRODORO. *<>
5.3.2
Imperator Alexander Severus . Si praesidi provinciae probaveris, ut Eucliam uxorem duceres, munera te
parentibus eius dedisse, nisi tibi Euclia nupserit, restitui tibi quod dedisti iubebit. * ALEX. A. ATTALO. *<>
5.3.3
Imperator Alexander Severus . Pollicitatione a fratre quondam tuo sponsalium causa facta, et si in stipulationem
deducta ideo praestanda non fuerit, quoniam in dote uxor maritum fefellit, exceptionem adversus actionem ex
stipulatu recte obicies. * ALEX. A. MARCELLAE. *<>
5.3.4
Imperator Gordianus . Quod sponsae ea lege donatur, ut tunc dominium eius adipiscatur, cum nuptiae fuerint
secutae, sine effectu est. * GORD. A. MARCO. *<A 239 PP. VIII K. DEC. GORDIANO A. ET AVIOLA
CONSS.>
5.3.5
Imperatores Valerianus, Gallienus . Ea, quae tibi ut sponsae daturum se repromisit is, qui te ficto caelibatu, cum
aliam matrem familias domi reliquisset, sollicitavit ad nuptias, petere cum effectu non potest, cum tu sponsa
uxore domi posita non fuisti. * VALER. ET GALLIEN. AA. THEODORAE. *<A 258 ACC. XV ID. MAI.
ANTIOCHIAE TUSCO ET BASSO CONSS.>
5.3.6
Imperator Aurelianus . Cum in te simplicem donationem dicas factam esse die nuptiarum et in ambiguo possit
venire, utrum a sponso an marito donatum sit, sic distinguendum est, ut, si in tua domo donum acceptum est,
220

