constitutioni, praecipimus. sed et si qua regesta in tui culminis iudicio vel in aliis iudiciis civilibus vel militaribus
vel quibuscumque titulis ad publicum pertinentibus posita sunt, ea etiam, prout communis rei commoditas exigit,
firma esse censemus. 5. Illustris igitur et magnifica auctoritas tua pro innato sibi circa rem publicam nostrasque
dispositiones explendas studio ad omnium populorum notitiam eundem codicem edictis ex more propositis
pervenire faciat, ipso etiam textu codicis in singulas provincias nostro subiectas imperio cum nostra divina
subnotatione mittendo, ut eo modo ad omnium notitiam eiusdem nostri codicis constitutiones valeant pervenire,
ut extantibus festis diebus, id est ex die sexto decimo kalendas Maias praesentis septimae indictionis consulatu
Decii viri clarissimi recitationes constitutionum ex eodem nostro codice fiant. Data VII id. April.
Constantinopoli Decio viro clarissimo consule. [a. 529]

3

