Imperator Alexander Severus . Suo potius periculo magistratus tutores quos petisti dederunt, quam tu contra
sexus condicionem alicui ex ea obligatione obstricta es, quod tuo periculo tutores filiis tuis dari postulasti. *
ALEX. A. BRUTTIAE. *<A 234 PP. III ID. MART. MAXIMO II ET URBANO CONSS.>
5.46.2
Imperator Philippus . Quaedam pupillorum vestrorum a matre itemque avo paterno administrata eorumque
nomine indemnitatem vobis promissam esse adseveratis. Quae si ita sunt et idem pupilli legitimae aetatis effecti
non adversus matrem suam itemque avum, sed contra vos congredi malunt, non immerito indemnitatem ab his
praestari desiderabitis, quos et administrationem suo periculo pridem suscepisse proponitis * PHILIPP. A. ET
PHILIPP. C. ASCLEPIADI ET MENANDRO. *<A 246 PP. IIII ID. IUL. PRAESENTE ET ALBINO CONSS.>
5.46.3
Imperatores Diocletianus, Maximianus . Ob tutorem non idoneum a matre petitum frustra vobis eam teneri
contenditis, cum non, nisi specialiter eius periculo dari decreto fuisset comprehensum, ex ea obligatione obstricta
est. * DIOCL. ET MAXIM. AA. ET CC. GAIANO. *<A 293 S. K. DEC. AA. CONSS.>
5.47.0. Si contra matris voluntatem tutor datus sit.
5.47.1
Imperatores Severus, Antoninus . Si contra matris ultimam voluntatem fuscinium filio communi tutorem datum
probaveris, eum sine damno existimationis a tutela removendum praetor decernet. Quae rescriptio, si in fraude
convictus fuerit, non suffragabitur * SEV. ET ANT. AA. TERTIO. *<A 197 PP. XIII K. MART. LATERANO
ET RUFINO CONSS.>
5.48.0. Ut causae post pubertatem adsit tutor.
5.48.1
Imperator Philippus . Tutores, qui necdum administrationis rationem ad curatores transtulerunt, defensioni
causarum pupillarium adsistere oportere saepe rescriptum est.
1 . Et ideo, si ( ut proponis) instrumenta, quibus adseri possunt causae provocationis, etiam nunc hi quorum
meministi apud se detinent, aditus praeses provinciae periculi sui eos admoneri praecipiet. * PHILIPP. A.
DEXTRO. *<A 245 PP. XII K. NOV. PHILIPPO A. ET TITIANO CONSS.>
5.49.0. Ubi pupilli educentur.
5.49.1
Imperator Alexander Severus . Educatio pupillorum tutorum nulli magis quam matri eorum, si non vitricum eis
induxerit, committenda est.
1 . Quando autem inter eam et cognatos et tutorem super hoc orta fuerit dubitatio, aditus praeses provinciae
inspecta personarum et qualitate et coniunctione perpendet, ubi puer educari debeat.
2 . Sin autem aestimaverit, apud quem educari debeat, is necessitatem habebit hoc facere, quod praeses iusserit. *
ALEX. A. DIONYSODORO. *<A 223 PP. VII ID. FEBR. MAXIMO II ET AELIANO CONSS.>
5.49.2
Imperatores Diocletianus, Maximianus . Utrum nepos tuus ex filia apud te an patruum suum morari debeat, ex
singulorum adfectione et qui magis ad suspicionem ex spe successionis propior sit, aestimabitur. * DIOCL. ET
MAXIM. AA. ET CC. GRATAE. *<A 294 S. XVIII K. NOV. NICOMEDIAE CC. CONSS.>
5.50.0. De alimentis pupillo praestandis.
5.50.1
Imperator Antoninus . Pupillus, si ei alimenta a tutore suo non praestantur, praesidem provinciae adeat, qui, ne in
alimentorum praestatione mora fiat, partibus suis fungetur.
1 . Idem est et si de statu pupilli seu adulti et de bonis eius controversia pendeat. * ANT. A. FAUSTINO. *<A
215 PP. VI ID. IUL. ROMAE LAETO II ET CEREALE CONSS.>
269

