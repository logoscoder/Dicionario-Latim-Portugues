2 . Exsecutoribus his, qui secundam, si non simul duas, vel etiam tertiam causam passi fuerint exsequendam
suscipere, non solum cinguli et bonorum suorum amissionem, verum etiam perpetui exsilii supplicium subituris.
3 . Eandemque hanc poenam numerarium quoque et eius adiutores, ad quorum curam quod violatum est pertinet,
formidare. * ZENO A. ARCADIO PP. *<A 485-486 ? >
12.60.7
[Here there is a Greek text. Sorry, it is not yet in the Library.]
12.61.0. De lucris advocatorum et concussionibus officiorum sive apparitorum.
12.61.1
Imperator Constantinus . Si quis se a ducenariis vel centenariis vel fisci advocatis laesum esse cognoscit, adire
iudicia et probare iniuriam non moretur, ut in eum qui convictus fuerit competenti severitate vindicetur. *
CONSTANT. A. PROCONS. AFRICAE. *<A 314. 315 D. VI ID. NOV. TRIVERIS. ACC. XV K. MART.
KARTHAGINE CONSTANTINO A. IIII ET LICINIO IIII CONSS.>
12.61.2
Imperator Constantius . Praeter sollemnes et canonicas pensitationes multa a provincialibus indignissime
postulantur ab officialibus et scholasticis non modo in civitatibus singulis, sed et mansionibus, dum ipsis et
animalibus eorundem alimoniae sine pretio ministrantur.
1 . Provinciales itaque cuncti iudices tueantur nec iniurias inultas transire permittant. * CONSTANTIUS A.
EUBULIDAE VIC. AFRICAE. *<A 344 D. III K. IUL. LEONTIO ET SALLUSTIO CONSS.>
12.61.3
Imperatores Arcadius, Honorius . Quotiens compulsor arguitur in depraedatione convictus, etiam non consulta
clementia nostra poenam subeat legibus competentem. * ARCAD. ET HONOR. AA. POMPEIANO PROCONS.
AFRICAE. *<A 400 D. PRID. K. IAN. MEDIOLANI STILICHONE ET AURELIANO CONSS.>
12.61.4
Imperatores Honorius, Theodosius . Curialibus et naviculariis omnibusque corporibus ita subveniri volumus, ut
nihil apparitoribus universorum iudicum liceat, quod ad praedam provinciarum pertinet. * HONOR. ET
THEODOS. AA. HADRIANO PP. *< >
12.62.0. De primipilo.
12.62.1
Imperatores Valerianus, Gallienus . Commoda primipilatus post administrationem deberi incipiunt, et si is, qui
ea percipere debuit, prius rebus humanis eximatur, heredibus petitio salva sit. * VALER. ET GALLIEN. AA.
DOMITIO. *< >
12.62.2
Imperatores Diocletianus, Maximianus . Obtentu nominis primipili civiles actiones ad alios iudices transferendae
non sunt. * DIOCL. ET MAXIM. AA. ALEXANDRO. *< >
12.62.3
Imperatores Diocletianus, Maximianus . Utilitas publica praeferenda est privatorum contractibus: et ideo si
constiterit fisco satisfactum esse ob causam primipili, poteris obligatam tibi possessionem dotis titulo petere, ut
satis doti fieri possit. * DIOCL. ET MAXIM. AA. DOMNAE. *< >
12.62.4
Imperatores Diocletianus, Maximianus . Cum ex sola primipili causa liberos, etiam si patribus heredes non
existant, teneri divus Aurelianus sanxerit, si neque successistis patri vestro nec quicquam ex bonis eius tenetis,
consequens est a paternis creditoribus vos non conveniri. * DIOCL. ET MAXIM. AA. DIONYSIO. *< >
12.63.0. Publicae laetitiae vel consulum nuntiatores vel insinuatores constitutionum et aliarum sacrarum vel
iudicialium litterarum ex descriptione vel ab invitis ne quid accipiant immodicum.
12.63.1
Imperatores Gratianus, Valentinianus, Theodosius . Quidquid nostrorum umquam nuntiari coeperit prosperorum,
bella si desinent, si oriuntur victoriae, fastis si honor datus fuerit regalium trabearum, compositae pacis si erit
643

