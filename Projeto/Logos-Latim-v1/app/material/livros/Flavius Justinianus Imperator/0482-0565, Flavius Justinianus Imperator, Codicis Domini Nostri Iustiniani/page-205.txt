Imperatores Diocletianus, Maximianus . Si fundum tuum pater post emancipationem te non consentiente
venumdedit neque ei successisti neque possidens longi temporis praescriptione munitus est, eum tibi agenti
rector provinciae reddi efficiet. * DIOCL. ET MAXIM. AA. ET CC. AURELIO AEGRO. *<A 294 VIII ID. M.
SIRMI CC. CONSS.>
4.51.6
Imperatores Diocletianus, Maximianus . Nemo res ad te pertinentes non obligatas sibi nec ex officio vendendi
potestatem habens distrahendo quicquam tibi nocere potuit. * DIOCL. ET MAXIM. AA. ET CC. AURELIO
RUFO. *<D. K. NOV.>
4.51.7
Imperator Justinianus . Sancimus, sive lex alienationem inhibuerit sive testator hoc fecerit sive pactio
contrahentium hoc admiserit, non solum dominii alienationem vel mancipiorum manumissionem esse
prohibendam, sed etiam usus fructus dationem vel hypothecam vel pignoris nexum penitus prohiberi: similique
modo et servitutes minime imponi nec emphyteuseos contractum, nisi in his tantummodo casibus, in quibus
constitutionum auctoritas vel testatoris voluntas vel pactionum tenor qui alienationem interdixit aliquid tale fieri
permiserit. * IUST. A. IOHANNI PP. *<D. K. NOV. CONSTANTINOPOLI.>
4.52.0. De communium rerum alienatione.
4.52.1
Imperator Gordianus . Si nulla usucapionis praerogativa vel diuturni silentii praescriptio emptorem possessionis,
quam a coheredibus patrui tui distractam suggeris, pro portione tua munit, in rem actio incolumis perseverat: aut
si receptum ius securitatem emptori praestitit, est arbitrium tibi liberum conveniendi eos, qui pro portione satis
illicitam venditionem celebraverunt. * GORD. A. APOLLODORO EVOCATO. *<>
4.52.2
Imperator Gordianus . Multum interest, utrum coheredes tui possessionem communem distraxerunt, an vero
fiscus, cum partis dominus esset, soliditatem iuxta proprium privilegium vendidit. Etenim si a fisco facta est
venditio, fidem eius infringi minime rationis est. Si vero coheredes soliditatem vendiderunt, licet emptor ab his
delegatus partem pretii fisco solverit alteramque in cautionem deduxit, tamen portioni tuae ea venditio non potest
obsister * GORD. A. HERENNIANO MIL. *<>
4.52.3
Imperatores Diocletianus, Maximianus . Falso tibi persuasum est communis praedii portionem pro indiviso,
antequam communi dividundo iudicium dictetur, tantum socio, non etiam extraneo posse distrahi. * DIOCL. ET
MAXIM. AA. ET CC. AURELIO EUSEBIO. *<PP. ID. FEBR..... CONSS.>
4.52.4
Imperatores Diocletianus, Maximianus . Portionem quidem tuam militantis alienare frater tuus non potuit. Eius
autem partem pretio soluto tibi restitui postulare nec militari gravitati convenit * DIOCL. ET MAXIM. AA. ET
CC. ULPIANO MIL. *<>
4.52.5
Imperatores Diocletianus, Maximianus . Si maior annis viginti quinque velut propria nesciens communia cum
fratribus tuis praedia distraxisti, licet nullum instrumentum intercesserit nec quicquam specialiter convenit,
alienae portionis evictione secuta quanti interest emptoris solves. * DIOCL. ET MAXIM. AA. ET CC.
OLYMPIANO. *<>
4.53.0. Rem alienam gerentibus non interdici rerum suarum alienatione.
4.53.1
Imperatores Severus, Antoninus . Non est interdictum tutoribus vel curatoribus, etsi ex eo titulo iudicati
debitores sunt constituti, cum sua causa res suas alienare. Potuit ergo curator tuus fundum suum cum suo onere
obligare fisco nostro: nam et privato potuisset * SEV. ET ANT. AA. PUBLICIAE CAPRIOLAE. *<A A. 205 D.
NON. IUN. ANTONINO ET GETA CONSS.>
4.54.0. De pactis inter emptorem et venditorem compositis.
4.54.1
205

