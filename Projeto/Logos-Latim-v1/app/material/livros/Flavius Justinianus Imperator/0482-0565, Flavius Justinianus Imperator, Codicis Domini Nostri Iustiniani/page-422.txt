possessione constitui, ut ita retentione competenti utaris, experiri potes. * DIOCL. ET MAXIM. AA. ET CC.
LATINAE. *<A 293 D. XVI K. IAN. AA. CONSS.>
8.4.0. Unde vi.
8.4.1
Imperatores Diocletianus, Maximianus . Recte possidenti ad defendendam possessionem, quam sine vitio
tenebat, inculpatae tutelae moderatione illatam vim propulsare licet. * DIOCL. ET MAXIM. AA. ET CC.
THEODORO. *<A 290 PP. XV K. DEC. IPSIS IIII ET III AA. CONSS.>
8.4.2
Imperatores Diocletianus, Maximianus . Vi pulsos restituendos esse interdicti exemplo, si necdum annus
excessit, certissimi iuris est, et heredes teneri in tantum, quantum ad eos pervenit. * DIOCL. ET MAXIM. AA.
ET CC. ALEXANDRO. *<A 293 S. AA. CONSS.>
8.4.3
Imperatores Diocletianus, Maximianus . Auctoritatem vobis rescripti nostri tenendae possessionis, quam vos per
violentiam adeptas profitemini, commodari nimis improbe postulatis. * DIOCL. ET MAXIM. AA. ET CC.
ULPIAE ET PROCLINAE. *<A 294 S. VIII ID. APRIL. CC. CONSS.>
8.4.4
Imperatores Diocletianus, Maximianus . Si de possessione vi deiectus es, eum et legis iuliae vis privatae reum
postulare et ad instar interdicti unde vi convenire potes, quo reum causam omnem praestare, in qua fructus etiam,
quos vetus possessor percipere potuit, non quos praedo percepit, venire non ambigitur. * DIOCL. ET MAXIM.
AA. ET CC. HYGINO. *<A 294 S. IIII ID. APRIL. SIRMI CC. CONSS.>
8.4.5
Imperator Constantinus . Invasor locorum poena teneatur legitima, si tamen vi loca eundem invasisse constiterit.
Nam si per errorem aut incuriam domini loca ab aliis possessa sunt, sine poena possessio restitui debet *
CONSTANT. A. AD TERTULLIANUM. *<A 330 D. VI K. MART. GALLICANO ET SYMMACHO
CONSS.>
8.4.6
Imperatores Gratianus, Valentinianus, Theodosius . Meminerint cuncti, sive vulgato rescripto mansuetudinis
nostrae sive sententia cuiuslibet iudicis utantur in causis, conveniendos dominos locorum esse aut, si forte
defuerint, actores eorum ad insinuandas sententias procuratoresque quaerendos, ne inde iniuriarum nascatur
occasio, unde iura nascuntur. Quod si praecepta nostra implere neglexerint, omni negotio, de quo iurgare
coeperant, privabuntur.
1 . Sin autem habito plerumque colludio curatores vel tutores minorum his rem debitam ea occasione pervadant,
ut pupillis vel adultis iurgandi copia et fructus adimatur, his eatenus subvenimus, ut eosdem non atterat damno
culpa temeritatis alienae, sed ilico quidem possessio ei a quo est ablata reddatur, curatores autem vel tutores
aeterna deportatione punitos bonorum quoque publicatio persequatur. * GRAT. VALENTIN. ET THEODOS.
AAA. PANCRATIO PU. *<A 382 D. PRID. NON. APRIL. ANTONIO ET SYAGRIO CONSS.>
8.4.7
Imperatores Valentinianus, Theodosius, Arcadius . Si quis in tantam furoris pervenit audaciam, ut possessionem
rerum apud fiscum vel apud homines quoslibet constitutarum ante eventum iudicialis arbitrii violenter invaserit,
dominus quidem constitutus possessionem quam abstulit restituat possessori et dominium eiusdem rei amittat:
sin vero alienarum rerum possessionem invasit, non solum eam possidentibus reddat, verum etiam
aestimationem earundem rerum restituere compellatur. * VALENTIN. THEODOS. ET ARCAD. AAA. AD
MESSIANUM COM. RER. PRIVAT.*<A 389 D. XVII K. IUL. TREVIRIS TIMASIO ET PROMOTO
CONSS.>
8.4.8
Imperatores Arcadius, Honorius . Momentariae possessionis interdictum, quod non semper ad vim publicam
pertinet vel privatam, mox audiri, interdum etiam sine inscriptione, meretur. * ARCAD. ET HONOR. AA.
PASIPHILO. *<A 395 D. VIII K. IAN. MEDIOLANI OLYBRIO ET PROBINO CONSS.>
8.4.9
Imperator Zeno . Si quando vis iudicio fuerit patefacta, dein super rebus abreptis vel invasis vel damno tempore
impetus quaestio proponatur, si non potuerit qui vim sustinuit quae perdidit singula comprobare, taxatione ab
iudice facta pro personarum atque negotii qualitate, sacramento aestimationem rerum quas perdidit manifestet
nec ei liceat ultra taxationem ab iudice factam iurare: et quod huiusmodi iureiurando dato fuerit declaratum,
iudicem condemnare oportet. * ZENO A. SEBASTIANO PP. *<A 477 D. ID. DEC. CONSTANTINOPOLI
POST CONSULATUM ARMATI VC.>
8.4.10
422

