5 . Sed sicut laesis implorandi praesidii facultatem denegari non convenit, ita nec calumniandi viam patimur
diutius esse patefactam. Ideoque tempus quinquennii praefinimus, intra quoc contra eum suas debeant exercere
quaestiones, ut, si medio tempore movere distulerint, ulterius eis tamquam in suum famulum vindicandi vel eius
ut servi peculium vel bona quasi liberti copia denegetur.
6 . Haec omnia, quae super devotissimis cubiculariis sancimus, etiam ad cubicularias , quae a dominis in sacrum
cubiculum datae vel dandae sunt, superstites atque mortuas extendi propagarique decernimus. * LEO A.
PUSAEO PP. *<A X >
12.5.5
Imperator Anastasius . Iubemus duobus viris illustribus praepositis utriusque sacri cubiculi tam nostrae pietatis
quam nostrae serenissimae coniugis, post finitam militiam si senatorio fuerint consortio sociati, licere, quotiens
ad adspiciendos agros suos vel ob aliam causam proficisci voluerint, cingulo uti, cum hoc ad implendum eorum
desiderium et ad nullius laesionem respicere videatur. * ANASTAS. A. EUSEBIO MAG. OFF. *<A XXX >
12.6.0. De quaestoribus magistris officiorum comitibus sacrarum largitionum et rei privatae.
12.6.1
Imperatores Gratianus, Valentinianus, Theodosius . Qui ex quaesturae honore aut efficaci magisterio aut
comitiva utriusque aerarii nostri attonito splendore viguerunt, acclamatione excipiantur solita nec praetereantur
ut incogniti. * GRAT. VALENTIN. ET THEODOS. AAA. RESTITUTO PU. *<A 380 D.VIII
K.IUN.THESSALONICAE GRATIANO V ET THEODOSIO AA. CONSS.>
12.7.0. De primicerio et secundocerio et notariis.
12.7.1
Imperatores Gratianus, Valentinianus, Theodosius . Praecipua est nostrae pietatis intentio circa notariorum
nomen: atque ideo, si umquam huius ordinis viri laborem quiete mutaverint vel senectute posuerint seu cum alia
dignitate post hanc qualibet usi sunt, non omittant prioris vocabulum militiae, sed compendium sequentis honoris
adsumant.
1 . Et si quis ex officio vel praecipue sublimitatis tuae temerarius ad census discussiones peraequationes, aliam
denique ullam rem inquietator extiterit, officium suum noverit vel levis culpae offensione detecta gravis multae
discrimine fatigandum et numerariorum corpus extincto iniuriae auctore minuendum. * GRAT. VALENTIN.
ET THEODOS. AAA. EUTROPIO PP. *<A 380 D.XVII K.IUL.THESSALONICAE GRATIANO V ET
THEODOSIO AA. CONSS.>
12.7.2
Imperator Zeno . Praeclaram nobilemque militiam spectabilium tribunorum notariorum, quo gloriosis obsequiis
nonnihil rei publicae commodatis adferunt et decoris, diversis beneficiorum titulis muniendam credidimus et
augendam.
1 . Nam biennales metas viro spectabili pro tempore primicerio agendis numeris duximus statuendas.
2 . Hos autem tribunos, qui suis negotiis occupati minime sacrum palatium curaverint frequentandum, nisi intra
annale spatium revertantur, quamvis commeatus iura praetendunt, pro absentia quidem unius anni unius gradus,
si vero duobus annis afuerint, duorum, si tribus, trium, si quattuor, similiter quattuor graduum subire iacturam
his qui inferiores eis fuerint postponendos.
3 . Qui vero per quinquennium integrum se repraesentare cessaverint, exemptos matricula tantum nomine
tribunorum, nec vero ordine perpotiri, his in hunc modum dispositis vacationem census discullionis
peraequationes et cuiuslibet alterius rei habituros.
4 . Illud praecipue privisionem nostram flagitare perspeximus, ne per ambitionem aut gratiam aut cuiuslibet
occasionis obtentu vel laborum seu sollicitudinum specie publicorum cuiquam liceat aliquando graduum seriem
conturbare et temporum ratione calcata dudum militantibus anteferri et, quae longis prolixisque stipendiis
defensa iam pollicetur senectus, gratiosa festinatione subripere.
5 . Hoc etiam adiciendo, ut primicerius post depositam publicam numerorum sollicitudinem, ac si ipsam
gessisset administrationem, cuius consequitur dignitatem, magistri officiorum pro antiqua consuetudine infulas
sortiatur, omnibus vacantibus quamvis tempore praecedentibus praeponendus. * ZENO A. HILARIANO MAG.
OFF. *<A XXX >
12.8.0. Ut dignitatum ordo servetur.
601

