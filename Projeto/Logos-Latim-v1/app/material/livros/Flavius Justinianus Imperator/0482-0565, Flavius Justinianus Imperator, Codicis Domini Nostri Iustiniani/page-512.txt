Imperatores Theodosius, Valentinianus . Quando quis quolibet crimine damnatus capitalem poenam vel
deportationem sustineat, si quidem sine liberis mortuus sit, bona eius ad fiscum perveniant: si vero filii vel
nepotes ex defunctis filiis relicti erunt, dimidia parte aerario vindicata alia eis reservetur. Idem est et si postumos
dereliquerit
1 . Decurioni vero, qui hoc incurrerit, si liberos non habeat, succedat curia bonaque universa detineat aut ipsa per
se aut suo ordinatura periculo munera subiturum.
2 . Sin autem erit suboles curiali, etsi ea necdum procreata est, integris patris fortunis fulciatur.
3 . Si filia vel filiae fuerint, pars dimidia ad eas deveniat facultatum, pars ad curiam.
4 . Sin mares curiales fuerint intermixti, dimidia pars eis curiae nomine deferatur, et aliam, quam in commune
omnibus tribuit indulgentia principalis, pro virili dividant portione.
5 . Excepta sola maiestatis quaestione: quam si quis sacrilego animo adsumpserit, iuste poenam ad suos etiam
posteros mittit. * THEODOS. ET VALENTIN. AA. HIERIO PP. *<A 426 D.X K.FEBR.CONSTANTINOPOLI
THEODOSIO XII ET VALENTINIANO II AA. CONSS.>
9.49.11
[Here there is a Greek text. Sorry, it is not yet in the Library.]
9.50.0. De bonis mortem sibi consciscentium.
9.50.1
Imperator Antoninus . Eorum demum bona fisco vindicantur, qui conscientia delati admissique criminis metuque
futurae sententiae manus sibi intulerint.
1 . Eapropter fratrem vel patrem tuum si nullo delato crimine, dolore aliquo corporis aut taedio vitae aut furore
aut insania aut aliquo casu suspendio vitam finisse constiterit, bona eorum tam ex testamento quam ab intestato
ad successores pertinebunt. * ANT. A. AQUILAE. *<A 212 PP.XII K.IAN.DUOBUS ASPRIS CONSS.>
9.50.2
Imperator Alexander Severus . Eorum, qui in reatu diem suum functi sunt, si non perduellionis causam
sustinuerunt nec ob metum criminis mortem sibi consciverunt, bona ad successores transmittuntur. * ALEX. A.
RUSTICO. *<A 226 D.ID.MAI.ALEXANDRO A.ITERUM ET MARCELLO CONSS.>
9.51.0. De sententiam passis et restitutis.
9.51.1
Imperator Antoninus . Restituo te in integrum provinciae tuae. Ut autem scias, quid sit in integrum: honoribus et
ordini tuo et omnibus ceteris * ANT. A. CUM SALUTATUS AB OCLATINIO ADVENTO ET OPELLIO
MACRINO PP. PP. CLARISS. VIRIS, ITEM AMICIS ET PRINCIPAL. OFFICIORUM ET UTR. ORD. VIRIS
ET PROCESSISSET, OBLATUS EST EI IULIANUS LICINIANUS AB A<XX >
9.51.2
Imperator Antoninus . Cum patrem tuum in metallum damnatum fuisse proponas eiusque bona merito a fisco
occupata sunt, non ideo, quod ex indulgentia mea poena tantummodo metalli liberatus esset, etiam bonorum
restitutionem impetravit, nisi speciale beneficium super hoc fuerit impetratum. * ANT. A. QUIETO. *<A XXX
>
9.51.3
Imperator Alexander Severus . Si debitor poenam sententiae passus est, quam bonorum ademptio secuta est,
quamvis postea civitati Romanae restitutus non totam substantiam, sed aliquid ex indulgentia principis ut haberet
impetravit, aeris tamen alieni ex praecedente tempore poena liberatus est.
1 . Sin vero partem bonorum accepit, pro rata portione eius tenetur. Quod si ob pecuniam debitam fisco bona
eius occupata sunt, mansit una cum fideiussoribus propriis creditoribus obligatus * ALEX. A.
STRATONICIANO. *<A XXX >
9.51.4
Imperator Alexander Severus . Tutor filiorum, quorum te bonorum possessionem accepisse dicis, in metallum
damnatus et postea ex indulgentia generali regressus, quamquam locupletior sit, actione tutelae administratae tibi
non tenetur, si non gratia sententiae facta specialiter statum pristinum cum bonis recuperaverit. * ALEX. A.
VALENTINAE. *<A XXX >
9.51.5
512

