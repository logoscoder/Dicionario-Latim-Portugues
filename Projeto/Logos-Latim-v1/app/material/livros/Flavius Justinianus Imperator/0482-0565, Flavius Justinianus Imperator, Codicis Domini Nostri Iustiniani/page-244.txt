eius fuit, qui nec maritus potest dici, utiles actiones super revocandis his tibi competunt * ALEX. A.
THEODOTAE. *<A 232 PP.K.OCT.LUPO ET MAXIMO CONSS.>
5.16.8
Imperator Alexander Severus . Si fructus eorum praediorum, quae in dotem accepisse te dicis, matrimonii
tempore uxorem tuam percipere passus es eosque uxor tua absumpsit, restitui tibi post divortium oportere nulla
ratione contendis. Sin autem ab his locupletior facta est, in tantum potest conveniri * ALEX. A. LEONI. *<A
233 PP.V K. OCT. MAXIMO ET PATERNO CONSS.>
5.16.9
Imperator Gordianus . Etsi de tua pecunia mancipia uxori tuae comparata sunt, tamen, si ei sunt tradita, eorum
dominium non ad te, sed ad eam pertinet, pecuniae autem tantummodo repetitionem habes, sive negotium eius
gerens numerationem fecisti sive in eam donationem conferens quantitatem pretii largitus es: etenim vel in
solidum vel quatenus locupletior facta est actione cum ea competenti poteris experiri. * GORD. A. ORIGENI.
*<A 238 PP.VII K. OCT.PIO ET PONTIANO CONSS.>
5.16.10
Imperator Gordianus . Si maritus quondam uxoris tuae, cum sui iuris esset, in eam praedia vel cetera donationis
titulo contulit et in ea voluntate usque ad mortem suam perseveravit, ex oratione divi severi confirmata est
donatio: ac si eas res pater defuncti iniuriose abstulit, per praesidem provinciae eas restituere cogetur. Nec enim,
quasi maleficiis eius sit maritus extinctus, crimen intendens sub praetextu accusationis quae donata sunt auferre
debuit, cum causa liberalitatis a criminatione separata sit * GORD. A. VERIANO. *<A 239 PP.III K. APRIL.
GORDIANO A.ET AVIOLA CONSS.>
5.16.11
Imperator Gordianus . Sicut cessat petitio quantitatis, quam de suo maritus uxori in menses singulos vel annos
singulos proprii usus eius gratia promittit, ita ex ea causa nummi soluti erogatique non dari repetitionem
manifestum est. * GORD. A. MAXIMO. *<A 241 PP.V K. IUL.GORDIANO A.II ET POMPEIANO CONSS.>
5.16.12
Imperator Gordianus . Si maritus tuus creditores sortitus post factam in te donationem fundum, quem ex
donatione iuri tuo vindicas, isdem specialiter obligavit, eandem obligationem defensionis tuae firmitatem
inrumpere intellegere debes, cum sit manifestum non solum ex huiusmodi obligatione, sed etiam ex donatione
vel venditione vel alio quolibet modo rebus alienatis revocatam esse a viro in mulierem factam donationem. *
GORD. A. SECUNDINAE. *<A 243 PP.VI K. FEBR. ARRIANO ET PAPO CONSS.>
5.16.13
Imperatores Diocletianus, Maximianus . Si quidem ante donationem possessionis in te iure, ut dicis, a marito
collatam praedium ab eodem creditori obligatum fuit, alienationem eius salvo iure debiti ( si tamen iuris ratio
actionem eius non excludit) factam esse dubium non est.
1 . Quod si donatione iure celebrata eo, quod vel ante nuptias facta est vel in isdem casibus, in quibus etiam
constante matrimonio donatio procedere potest, obligatio insecuta est, factum mariti, quem diem suum obisse
memorasti, iuri tuo officere non posse certum est. * DIOCL. ET MAXIM. AA. RUFINAE. *<A 286 PP.XII K.
IUL. MAXIMO II ET AQUILINO CONSS.>
5.16.14
Imperatores Diocletianus, Maximianus . Ex verbis, quae in postremis iudiciis inseruntur, licet ad
fideicommissum vel legatum utilia sunt, non omnimodo legati vel fideicommissi persecutio datur, sed ita
demum, si relinquendi studio huiusmodi verba fuerint adscripta. Unde te voluntatis, non iuris quaestionem in
preces tuas contulisse palam est
1 . Cum igitur lecto testamento animadvertimus maritum tuum ex praecedente donatione dominium tibi
conservasse securitatique tuae ad obtinendam proprietatem cavisse , inditorum verborum conceptio non
fideicommissum relictum ostendit, sed ex senatus consulti auctoritate liberalitatem mariti tui, cui custodiendae
etiam moriens prospexit, quatenus firmare potuit dominium, mortis tempore tibi esse addictam. * DIOCL. ET
MAXIM. AA.OCTAVIANAE. *<A 290 PP. III NON. OCT. IPSIS AA. CONSS.>
5.16.15
Imperatores Diocletianus, Maximianus . Si non verum contractum pater vester gessit, sed sub specie venditionis
donationem possessionis in matrem vestram contulit, nec ex bonis, quae in persona patris vestri permansisse
videbantur, ob primipilum indemnitati fiscali satisfieri potuit, licet in eadem donandi voluntate perseverasse eum
probari potest, ex eadem possessione ad supplendam pecuniam, quae ex bonis ab eo relictis colligi nequivit,
conferendum est.
1 . Quod si liberalitatis tenorem mutata voluntate pater tuus interrupit, in hereditate eius dominium resedisse
nulla dubitatio est. * DIOCL. ET MAXIM. AA. IUSTINIANO ET ALIIS. *<A 291 PP.IIII K. FEBR.
TIBERIANO ET DIONE CONSS.>
5.16.16
Imperatores Diocletianus, Maximianus . Si filii tui emancipati matris hereditatem sibi adquisierunt, proba apud
praesidem provinciae non donandi animo te nomine uxoris tuae praedia comparasse, sed nominis dumtaxat eius
244

