ipse videlicet imminens, exercere. * IUST. A. IOHANNI PP. *<A 532 D. V K. NOV. CONSTANTINOPOLI
POST CONSULATUM LAMPADII ET ORESTIS VV. CC. ANNO SECUNDO.>
9.10.0. Si quis eam cuius tutor fuerit corruperit.
9.10.1
Imperator Constantinus . Si tutor pupillam quondam suam violata castitate stupraverit, deportatione subiugetur
atque universae eius facultates fisci viribus vindicentur, quamvis eam poenam debuerit sustinere, quam raptori
leges imponunt. * CONST. A. AD BASSUM VIC. ITALIAE. *<A 326 D. PRID. NON. APRIL. AQUILEIAE
CONSTANTINO A. VII ET CONSTANTIO C. CONSS.>
9.11.0. De mulieribus quae servis propriis se iunxerunt.
9.11.1
Imperator Constantinus . Si qua cum servo suo occulte rem habere detegitur, capitali sententia subiugetur,
tradendo ignibus verberone.
1 . Sitque omnibus facultas crimen publicum arguendi, sit officio copia nuntiandi, sit etiam servo licentia
deferendi, cui probato crimine libertas dabitur.
2 . Filii etiam, quos ex hac coniunctione habuit, exuti omnibus dignitatis insignibus in nuda maneant libertate,
neque per se neque per interpositam personam quolibet titulo voluntatis accepturi aliquid ex facultatibus
mulieris.
3 . Successio autem mulieris ab intestato vel filiis, si erunt legitimi, vel proximis cognatisque deferatur vel ei,
quem ratio iuris admittit: ita ut et quod ille qui quondam amatus est et quod ex eo suscepti filii quolibet casu in
sua videantur habuisse substantia, mulieris dominio sociatum a memoratis successoribus vindicetur. * CONST.
A. AD POP. *<A 326 D.IIII K.IUN.SERDICAE CONSTANTINO A. VII ET CONSTANTIO C. CONSS.>
9.12.0. Ad legem Iuliam de vi publica seu privata.
9.12.1
Imperatores Severus, Antoninus . Ob debitum viri vel civile munus res uxoris qui pignori capiunt, vim
contrahere videntur. * SEV. ET ANT. AA. PELIAE. *<A 205 D.K.IUL.ROMAE ANTONINO A. II ET
GAETA II CONSS.>
9.12.2
Imperator Antoninus . Tutoris tui lege Iulia de vi privata damnati si tertia pars bonorum fisco vindicata est,
tutelae actionem pro ea portione adversus fiscum dirige, modo si nulla praescriptio locum habeat. Nam successio
oneribus portionis suae respondet * ANT. A. VERO. *<A 213 PP.XV K.MART.ANTONINO A.IIII ET
BALBINO CONSS.>
9.12.3
Imperatores Diocletianus, Maximianus . Si confidis sponsam filii tui raptam esse vel filium tuum inclusum,
instituere sollemni more legis Iuliae de vi accusationem apud praesidem provinciae non prohiberis. * DIOCL.
ET MAXIM. AA.ET CC. BIANORI. *<A 293 PP.VIII K.MAI.VERONAE AA. CONSS.>
9.12.4
Imperatores Diocletianus, Maximianus . Si criminis accusationem propter res a servo raptas intentandam
putaveris, non contra dominum, sed contra eum quem facinus commisisse proponis hanc instituere debes.
1 . Sed quoniam a fuscinillo etiam te verberibus adflictum adseveras, si hominibus coactis hoc fecit, de hoc
etiam, si legis Iuliae de vi privata reum deferendum putaveris, apud praesidem provinciae age non ignarum,
quemadmodum criminibus probatis res vindicari debeat. * DIOCL. ET MAXIM. AA. ET CC. LIBERATIO.
*<A 293 S.XVII K.IUL.SIRMI AA. CONSS.>
9.12.5
Imperatores Diocletianus, Maximianus . In possessionem fundi licet creditor per vim ingrediatur, Iuliae legis vis
privatae reus deferri potest. * DIOCL. ET MAXIM. AA ET CC. OPLONI. *<A 294 S.VI ID.DEC.
NICOMEDIAE CC. CONSS.>
9.12.6
486

