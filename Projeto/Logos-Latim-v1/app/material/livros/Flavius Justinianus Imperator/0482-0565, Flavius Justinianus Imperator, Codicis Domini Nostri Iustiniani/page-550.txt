10.65.1
Imperatores Valerianus, Gallienus . Pater trium incolumium liberorum legationibus publicis liberatur. * VALER.
ET GALLIEN. AA. ACHILLINO. *< >
10.65.2
Imperatores Valerianus, Gallienus . Cum vos proprio nomine sumptus ob defensionem publicam susceperitis, id,
quod ad proprias erogationes collega vester acceperat, non vobis reddere heredes eius, sed si in ea causa est, ut
restitui omnino oporteat, rei publicae debent potius inferre.
1 . Sane si honorariis advocatorum erat ea quantitas destinata, restitui illud vobis , qui haec praestaturi estis, non
iniuria postulatis.
2 . Eum autem collegam vestrum, quem defensione patriae destitisse dicitis, apud provinciae praesidem desertae
adlegationis arguere potestis. * VALER. ET GALLIEN. AA. ET VALER. C. MARCO. *< >
10.65.3
Imperatores Diocletianus, Maximianus . Transmarina legatione apud nos perfunctos constitutum est biennii
vacationem munerum civilium et honorum habere, non eos, qui de proximo obsequium rei publicae videntur
exhibuisse. * DIOCL. ET MAXIM. AA. MUCIANO. *< >
10.65.4
Imperator Constantius . Universi omnino ex comitibus vel ex praesidibus, qui suffragio perceperint dignitates,
civilibus oneribus muneribusque teneantur adstricti, ne commoda publica cum umbratili suffragiorum pactione
lacerentur.
1 . Eos tamen a praedictis oneribus excipi oportebit, qui in legationibus publicis versati sunt. * CONSTANTIUS
A. AD TITIANUM. *<A 343 D. PRID. K. IUL. TRIVERIS PLACIDO ET ROMULO CONSS.>
10.65.5
Imperatores Theodosius, Arcadius, Honorius . Si quod extraordinarium concilium postulatur, cum vel ad nos est
mittenda legatio vel vestrae sedi aliquid intimandum, id, quod inter omnes communi consilio tractatuque
convenerit, minime in examen cognitoris ordinarii referatur.
1 . Provincialium enim desideria, quibus necessaria saepe fortuitis remedia deposcuntur, vobis agnoscere atque
explorare permittimus, ut sit examinis tui, quae ex his auxilio tuo protinus implenda sunt, et quae clementiae
nostrae auribus intimanda videantur.
2 . In loco autem publico de communi utilitate provincialium sententia proferatur, atque id, quod maioris partis
probaverit adsensus, sollemnis firmet auctoritas. * THEODOS. ARCAD. ET HONOR. AAA. APODEMIO PP.
ILLYRICI. *<A 392 D. V K. AUG. CONSTANTINOPOLI ARCADIO A. II ET RUFINO CONSS.>
10.65.6
Imperatores Honorius, Theodosius . Quotiens ab alexandrina civitate legatio destinatur, universos curiales
praecipimus, qui intra urbem consistunt, si non aegritudine vel alia inexcusabili necessitate impediuntur, in
locum curiae convenire et decreta sua propria subscriptione firmata viro spectabili praefecto augustali insinuare,
ut eius relatione comitati tuis virtutibus suas petitiones intiment et sub exame tuo perpensa legatione res
ordinetur. * HONOR. ET THEODOS. AA. MONAXIO PP. *<A 416 D. III NON. OCT. CONSTANTINOPOLI
THEODOSIO A. VII ET PALLADIO VC. CONSS.>
10.66.0. De excusationibus artificum.
10.66.1
Imperator Constantinus . Artifices artium brevi subdito comprehensarum per singulas civitates morantes ab
universis muneribus vacare praecipimus, si quidem ediscendis artibus otium sit accommodandum, quo magis
cupiant et ipsi peritiores fieri et suos filios erudire. Et est notitia ista: architecti medici mulomedici pictores
statuarii marmorarii lectarii seu laccarii clavicarii quadrigarii quadratarii ( quos Graeco vocabulo livovyktas
appellant) structores ( id est aedificatores) sculptores ligni musarii deauratores albini ( quos Graeci ckoniatasc
appellant) argentarii barbaricarii diatretarii aerarii fusores signarii fabri bracarii aquae libratores figuli ( qui
Graece kerameis dicuntur) aurifices vitrearii plumarii specula rii eborarii pelliones fullones carpentarii sculptores
dealbatores cusores linarii tignarii blattearii ( id est petalourgoi ) * CONSTANT. A. AD MAXIMUM PP. *<A
337 D. IIII NON. AUG. FELICIANO ET TITIANO CONSS.>
10.66.2
Imperatores Constantius, Constans . Mechanicos et geometras et architectos, qui divisiones partium omnium
incisionesque servant mensurisque et institutis operam fabricationibus stringunt, et eos, qui aquarum inventos
ductus et modos docili libratione ostendunt, in par studium docendi atque discendi nostro sermone compellimus.
Itaque immunitatibus gaudeant et suscipiant docendos, qui docere sufficiunt * CONSTANTIUS ET
CONSTANS AA. AD LEONTINUM PP. *<A 344 D.PRID.NON.IUL.LEONTINO ET SALLUSTIO CONSS.>
550

