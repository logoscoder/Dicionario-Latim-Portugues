modo dominus contractus habeat hypothecariam actionem seu pignoris vinculum vel retentionem sibi
adquisitam? * IUST. A. IOHANNI PP. *<A 530 D. K. NOV. LAMPADIO ET ORESTA VV. CC. CONSS.>
4.28.0. Ad senatus consultum Macedonianum.
4.28.1
Imperator Pertinax . Si filius, cum in potestate patris esset, mutuam a te pecuniam accepit, cum se patrem
familias diceret, eiusque adfirmationi credidisse te iusta ratione edocere potes, exceptio ei denegabitur. *
PERTINAX A. ATILIO. *<A . 193 PP. X K. APRIL. FALCONE ET CLARO CONSS.>
4.28.2
Imperatores Severus, Antoninus . Zenodorus cum sui iuris esse publico videretur aut patris voluntate contraxit
aut in eam rem pecuniam accepit, quae patris oneribus incumberet, vel suae potestatis constitutus novatione facta
fidem suam obligavit vel alias agnovit debitum , non esse locum decreto amplissimi ordinis rationis est. * SEV.
ET ANT. AA. SOPHIAE. *<A 198 PP. V K. MART. SATURNINO ET GALLO CONSS.>
4.28.3
Imperatores Severus, Antoninus . Si filius familias aliquid mercatus pretium stipulanti venditori cum usurarum
accessione spondeat, non esse locum senatus consulto, quo fenerare filiis familias prohibitum est, nemini dubium
est: origo enim potius obligationis quam titulus actionis considerandus est. * SEV. ET ANT. AA. MACRINO.
*<A 198 PP. ID. MART. SATURNINO ET GALLO CONSS.>
4.28.4
Imperatores Severus, Antoninus . Si permittente patre filio familias pecuniam mutuam dedisti, senatus consulti
potestas non intervenit, et ideo persecutio pignoris quod in bonis patris fuit non denegabitur, praesertim cum
eidem filius heres extiterit, modo si nullus alius iure conventionis ratione temporis et ordinis potior apparuerit. *
SEV. ET ANT. AA.CYRILLAE. *<A 201 PP. XII K. MAI. FABIANO ET MUCIANO CONSS.>
4.28.5
Imperator Alexander Severus . Macedoniani senatus consulti auctoritas petitionem eius pecuniae non impedit,
quae filio familias studiorum vel legationis causa alibi degenti ad necessarios sumptus, quos patris pietas non
recusaret, credita est.
1 . Sed ex contractu filii post mortem eius de peculio actio in patrem competere ita demum potest, si anni utilis
spatium petitionem non impedit.
2 . Sane si iussu patris datum mutuum probetur, nec in quos usus versa sit pecunia disquiri necesse est et
perpetua in patrem etiam mortuo filio actio est. * ALEX. A. SEPTIMIAE MUSAE. *<A 230 PP. PRID. K.
MART. AGRICOLA ET CLEMENTE CONSS.>
4.28.6
Imperator Philippus . Si filius tuus in potestate tua agens contra senatus consultum macedonianum mutuam
sumpsit pecuniam, actio de peculio adversus te eo nomine efficaciter dirigi nequaquam potest.
1 . Quod senatus consulti auxilium, licet filii familias meminit, ad nepotes et ad pronepotes porrigitur. *
PHILIPP. A. ET PHILIPP. C. THEOPOMPO. *<A 245 PP. VI NON. MART. PHILIPPO A. ET TITIANO
CONSS.>
4.28.7
Imperator Justinianus . Si filius familias citra patris iussionem vel mandatum vel voluntatem pecunias creditas
acceperit, postea autem pater ratum habuerit contractum, veterum ambiguitatem decidentes sancimus,
quemadmodum, si ab initio voluntate patris vel mandato filius familias pecuniam creditam accepisset, obnoxius
firmiter constituebatur, ita et si postea ratum pater habuerit contractum, validum esse huiusmodi contractum,
cum testimonium paternum respuere satis iniquum est. Necesse est enim patris ratihabitionem principali patris
mandato vel consensui non esse absimilem, cum nostra novella lege et generaliter omnis ratihabitio prorsus
trahitur et confirmat ea ab initio quae subsecuta sunt. Et haec quidem de privatis hominibus sancienda sun
1 . Sin autem miles filius familias pecuniam creditam acceperit, sive sine mandato vel consensu vel voluntate vel
ratihabitione patris, stare oportet contractum, nulla differentia introducenda, ob quam causam pecuniae creditae
vel ubi consumptae sunt. In pluribus enim iuris articulis filii familias milites non absimiles videntur hominibus
qui sui iuris sunt, et ex praesumptione omnis miles non credatur in aliud quicquam pecunias accipere et
expendere nisi in causas castrenses * IUST. A. IULIANO PP. *<A 530 D. XII K. AUG. LAMPADIO ET
ORESTA VV. CC. CONSS.>
4.29.0. Ad senatus consultum Velleianum.
179

