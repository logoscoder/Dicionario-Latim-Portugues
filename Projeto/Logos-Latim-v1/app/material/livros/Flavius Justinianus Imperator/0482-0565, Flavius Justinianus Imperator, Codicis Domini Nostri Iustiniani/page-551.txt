10.67.0. De potioribus ad munera nominandis.

10.67.1
Imperator Antoninus . Si ipse vocatus ad munera civilia potiorem alium nominandum putaveris, age causam
tuam. * ANT. A. BASILIDAE. *<A XXX >
10.68.0. Si propter inimicitias creatio facta sit.
10.68.1
Imperator Alexander Severus . Si propter inimicitias ad munera civilia creatus es, hanc tibi nominationem non
nocere praesidis aequitas faciet, cum et publicae utilitatis intersit non ex inimicitia creationes fieri debere, sed
existimatione vera et commodo rei publicae. * ALEX. A. ANICETO. *<A XXX >
10.69.0. De sumptuum recuperatione.
10.69.1
Imperator Gordianus . Muneribus civilibus non fugeris, quae personis mandantur, si quinque filios incolumes
habeas. At si contra id privilegium ad munus fatigandi tui causa quidam te devocaverint tuque appellatione
interposita securitatem reportaveris, a nominatoribus sumptus quos in litem feceris recuperabis * GORD. A.
DIONYSIO. *<A XXX >
10.70.0. Si post creationem quis decesserit.
10.70.1
Imperator Gordianus . Si ante diem subeundi honoris atque muneris pater tuus defunctus est, conveniri eo
nomine heredes eius non oportere praeses provinciae minime ambigit. * GORD. A. ASIATICO. *<A XXX >
10.71.0. De tabulariis scribis logographis et censualibus.
10.71.1
Imperator Constantius . Nullus omnino ex tabulariis vel scribis vel logographis eorumque filiis in quocumque
officio militet, sed ex omnibus officiis, nec non et si intra nostrum palatium militant, necdum impleto
quinquennio reperti et retracti protinus officiis municipalibus reddantur. * CONSTANTIUS A. AD
CATULLINUM PP. *<A 341 D.VIII K.IUL.LAURIACO MARCELLINO ET PROBINO CONSS.>
10.71.2
Imperatores Gratianus, Valentinianus, Theodosius . Quicumque decurionum sponte se casuali ministerio
manciparit, condicionem habeat, quam ipse delegit, depositurus sui ordinis penitus dignitatem, si eum necessitas
quaestioni subdendum invenerit. * GRAT. VALENTIN. ET THEODOS. AAA. *<A 384 D.XV
K.OCT.CONSTANTINOPOLI RICOMERE ET CLEARCHO CONSS.>
10.71.3
Imperatores Arcadius, Honorius . Generali lege sancimus, ut, sive solidis provinciis sive singulis civitatibus
necessarii fuerint tabularii, liberi homines ordinentur neque ulli deinceps ad hoc officium patescat aditus, qui sit
obnoxius servituti.
1 . Sed et si quis dominorum servum suum sive colonum chartas publicas agere permiserit ( consensum enim,
non ignorantiam volumus obligari), ipsum quidem, in quantum interfuerit publicae utilitati, pro ratociniis, quae
servo sive colono agente tractata sunt, obnoxium attineri, servum autem competentibus adfectum verberibus
fisco addici. Dominorum enim interfuit ab initio providere, ne publicis actibus privata servitia immiscerentur *
551

