10.61.0. De his qui in exsilium dati vel ordine moti sunt.
10.61.1
Imperator Antoninus . Quibus posthac ordine suo vel advocationibus ad tempus interdicetur, post impletum
temporis spatium non prorogabitur infamia. * ANT. A. PARS ED. PROP. ROMAE V.ID.IUL. DUOBUS
ASPRIS CONSS.*<A 212 >
10.61.2
Imperator Gordianus . Ad tempus exsulare decurio iussus et impleto tempore regressus pristinam quidem
dignitatem recipit, ad novos vero honores non admittitur, nisi tanto tempore his abstinuerit quanto per fugam
afuit. * GORD. A. ULPIO. *<A XXX >
10.62.0. De filiis familias et quemadmodum pater pro his teneatur.
10.62.1
Imperatores Severus, Antoninus . Patrem emancipato filio consentientem ad decurionatum non teneri dubii iuris
non est: tunc enim consentiendo pater ad decurionatum obligatur, si filium in potestate habeat. Consentire autem
etiam is videtur, qui non testificatur dissentire nominationi * SEV. ET ANT. AA. EUTYCHO. *<A XXX >
10.62.2
Imperator Aurelianus . Cum appellasse te dicas, ostendis causam ad te pertinere: potueras enim nominato filio
tantum contestari et non consentire honori ei delato. * AUREL. A. ASPASIO. *< >
10.62.3
Imperatores Diocletianus, Maximianus . Si ii, qui cum patre ad protostasiae munus vocati sunt, etiam nunc in
patria potestate constituti sunt, ab huiusmodi necessitatibus liberentur, cum ex eadem familia ac domo duos ad
ista obsequia destinari periniquum videatur.
1 . Sane eos, quos emancipatos esse atque ex familia exisse manifestum est, sine cunctatione retinere debebis. *
DIOCL. ET MAXIM. AA. CRISPINO. *< >
10.62.4
Imperatores Diocletianus, Maximianus . Sine periculo tuo magistratus filium tuum curatorem constituit nec
appellandi tibi necessitas incumbebat.
1 . Sane nominator, qui filium in potestate positum non consentiente patre ad munus devocavit, si tamen ex
voluntate tua antea filius decurio factus non erat, detrimento muneris obligabitur. * DIOCL. ET MAXIM. AA.
ALEXANDRO. *< >
10.63.0. De peculo successorum parentis.
10.63.1
Imperator Alexander Severus . Si de proprio suo patrimonio muneris editionem tuo nomine pater tuus repromisit
ideoque etiam sacerdotem te creari impetravit, onus erogationis commune omnium heredum eius esse praeses
provinciae non ignorabit. * ALEX. A. CLAUDIANO. *< >
10.64.0. De mulieribus in quo loco munera sexui congruentia et honores agnoscant.
10.64.1
Imperator Philippus . Malchaeam, quae aliunde oriunda alibi nupta est, si non in urbe Roma maritus eius
consistat, non apud originem suam, sed apud incolatum mariti ad honores seu munera, quae personis cohaerent
quorumque is sexus capax esse potest, compelli posse saepe rescriptum est. Patrimonii vero munera necesse est
mulieres in his locis in quibus possident sustinere * PHILIPP. A. CLAUDIO. *< >
10.65.0. De legationibus.
549

