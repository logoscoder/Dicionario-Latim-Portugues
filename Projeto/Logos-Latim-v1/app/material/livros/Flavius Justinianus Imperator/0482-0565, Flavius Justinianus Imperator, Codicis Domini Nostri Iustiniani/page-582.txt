fiscalium vel equorum ministerium subire cogatur. * DIOCL. ET MAXIM. AA. EXEMPL SACR. LITT. AD
CHARISIUM.*<A XXX SINE DIE ET CONSULE.>
11.55.2
Imperatores Valentinianus, Valens . Si qui eorum, qui provinciarum rectoribus obsequuntur quique in diversis
agunt officiis principatus et qui sub quocumque praetextu muneris publici possunt esse terribiles, rusticano
cuipiam necessitatem obsequii quasi mancipio sui iuris imponant aut servum eius vel forte bovem in usus
proprios necessitatesque converterint, ablatis omnibus facultatibus perpetuo subiugentur exilio, et nihilo minus
rusticanum, qui se in eiusdem operas sponte propria detulisse responderit, par poenae severitudo constringat. *
VALENTIN. ET VALENS AA. AD PROBUM PP.ILLYRICI. *<A 368 D.PRID.K.OCT.AGRIPPINAE
VALENTINIANO ET VALENTE AA.CONSS.>
11.56.0. Non licere metrocomiae habitatoribus loca sua ad extraneum transferre.
11.56.1
Imperatores Leo, Anthemius . In illis, quae metrocomiae communi vocabulo nuncupantur, hoc adiciendum
necessario nostra putavit humanitas, ut nulli extraneo illic quoquo modo possidendi licentia tribuatur: sed si quis
ex isdem vicanis loca sui iuris alienare voluerit, non licere ei nisi ad habitatorem adscriptum eidem metrocomiae
per qualemcumque contractum terrarum suarum dominium possessionemque transferre: sciente persona
extranea, quod, si contra vetitum se huic negotio immiscere vel illic possidere temptaverit, quicumque contractus
initus fuerit, carebit effectu et contractu soluto, si quid praestitum est, hoc tantum reddetur. * LEO ET
ANTHEM. AA. NICOSTRATO PP. *<A 468 D.K.SEPT.ANTHEMIO A.II CONS.>
11.57.0. Ut nullus ex vicanis pro alienis debitis vicanorum teneatur.
11.57.1
Imperator Zeno . Grave est et non solum legibus, verum etiam aequitati naturali contrarium, pro alienis debitis
alios molestari. Idcirco huiusmodi iniquitates contra omnes vicanos perpetrari modis omnibus prohibemus *
ZENO A. *<A XXX >
11.58.0. De censibus et censitoribus et peraequatoribus et inspectoribus.
11.58.1
Imperator Constantinus . Quoniam tabularii civitatum per collusionem potentiorum sarcinam ad inferiores
transferunt, iubemus, ut, quisquis se gravatum probaverit, suam tantum pristinam professionem agnoscat. *
CONST. A. AD POPULUM. *<A 313 PP.XV K.FEBR.ROMAE CONSTANTINO A.III ET LICINIO III
CONSS. >
11.58.2
Imperatores Gratianus, Valentinianus, Theodosius . Quisquis vitem succiderit aut feracium ramorum fetus
hebetaverit, quo declinet fidem censuum et mentiatur callide paupertatis ingenium, mox detectus competenti
indignationi subiciatur.
1 . Illo videlicet evitante calumniam, qui forte detegitur laborasse pro copia ac reparandis agrorum fetibus, non
sterilitatem aut inopiam procurasse. * GRAT. VALENTIN. ET THEODOS. AAA. EUTROPIO PP. *<A 381
D.PRID.NON.IUN.CONSTANTINOPOLI EUCHERIO ET SYAGRIO CONSS.>
11.58.3
Imperatores Gratianus, Valentinianus, Theodosius . Si peraequatore misso aliquis aut procuratorem suum
retraxerit aut colonum per contumaciam retractationis fugaverit, ad eum censuum modum, quem vel eo vel
procuratore illius absente peraequator apposuerit, nostrae sanctionis auctoritate tenebitur. * GRAT. VALENTIN.
ET THEODOS. AAA. CYNEGIO PP. *<A 386 D.VI K.APRIL.CONSTANTINOPOLI HONORIO NP.ET
EUODIO CONSS.>
11.58.4
Imperatores Theodosius, Arcadius, Honorius . Omne territorium censeatur, quotiens defectorum levamen
exposcitur, ut sterilia atque ieiuna his quae culta vel opima sunt compensentur. * THEODOS. ARCAD. ET
HONOR. AAA. RUFINO PP. *<A 393 D.III NON.APRIL.CONSTANTINOPOLI THEODOSIO A.III ET
ABUNDANTIO CONSS.>
582

