Imperator Constantinus . Aurum, quod infertur a collatoribus, si quis vel solidos voluerit vel materiam
appendere, aequa lance et libramentis paribus suscipiatur. * CONST. A. AD EUPHRASIUM RATIONALEM
TRIUM PROVINCIARUM. *<A 325 PP.XIIII K.AUG.PAULINO ET IULIANO CONSS.>
10.73.2
Imperator Julianus . Quotiens de qualitate solidorum orta fuerit dubitatio, placet quem sermo Graecus appellat
per singulas civitates constitutum Zygostaten, qui pro sua fide atque industria neque fallat neque fallatur,
contentionem dirimere. * IUL. A. AD MAMAERTINUM PP. *<A 363 D.VIIII K.MAI.SALONAE IULIANO
A.IIII ET SALLUSTIO CONSS.>
10.74.0. De auri publici prosecutoribus.
10.74.1
Imperatores Honorius, Theodosius . Auri prosecutores partim nulla praemissa, ut adsolet, prosecutoria aurum
praesumunt, partim diutius retentant, quod statim fuerat adsignandum.
1 . Ideoque censemus, ne quis absque praecepto viri illustris comitis sacrarum largitionum vel coquendum aurum
sumat vel capiat deinceps retinendum. * HONOR. ET THEODOS. AA. ANTEHMIO PP. *<A 409 D.XIII
K.AUG.HONORIO VIII ET THEODOSIO III AA.CONSS.>
10.75.0. De his quae ex publica collatione illata sunt non usurpandis.
10.75.1
Imperator Constantinus . Nullus iudicum id, quod a re publica ex collatione susceperit, mutui interventione
opposita vel invadat vel conetur invadere. * CONST. A. *<A 325 D.PRID.NON.MART.TREVIRIS PAULINO
ET IULIANO CONSS.>
10.75.2
Imperatores Gratianus, Valentinianus, Theodosius . Nullus penitus ex eo, quod refertur in conditis vel in arca
continetur, ad quemlibet titulum usurpet, nisi forte praesumendi facultatem sublimium potestatum iussione
perceperit. * GRAT. VALENTIN. ET THEODOS. AAA. PALLADIO. *<A 382 D.III
ID.APRIL.CONSTANTINOPOLI ANTONIO ET SYAGRIO CONSS.>
10.75.3
Imperatores Arcadius, Honorius . Sciant iudices nihil sibi ex privatae rei canone vel ex eo, quod ex isdem titulis
exegerint, ad necessitates alias transferre licere, nisi malint gravissima severitate suam licentiam coerceri. *
ARCAD. ET HONOR. AA. MESSALAE PP. *<A 399 D.XVI K.IUN.MEDIOLANI THEODORO CONS.>
10.76.0. De auro coronario.
10.76.1
Imperatores Gratianus, Valentinianus, Theodosius . Ad collationem auri coronarii placuit neminem absque
consuetudine esse cogendum. * GRAT. VALENTIN. ET THEODOS. AAA. CYNEGIO PP. *<A 384 D.XV
K.FEBR.CONSTANTINOPOLI RICOMERE ET CLEARCHO CONSS.>
10.77.0. De irenarchis.
10.77.1
Imperatores Honorius, Theodosius . Irenarchae, qui ad provinciarum tutelam quietis ac pacis per singula
territoria faciunt stare concordiam, a decurionibus iudicio praesidum provinciarum idonei nominentur. *
HONOR. ET THEODOS. AA. ANTEHMIO PP. *<A 409 D.VIII K.IAN.CONSTANTINOPOLI HONORIO
VIII ET THEODOSIO III AA.CONSS.>
10.78.0. De argenti pretio quod thesauris infertur.
554

