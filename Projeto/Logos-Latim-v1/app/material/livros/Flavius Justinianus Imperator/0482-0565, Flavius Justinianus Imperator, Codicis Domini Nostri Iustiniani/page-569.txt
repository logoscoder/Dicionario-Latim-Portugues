HONOR. ET THEODOS. AA. ANTHEMIO PP. *<A 412 D. V K. FEBR. CONSTANTINOPOLI HONORIO
VIIII ET THEODOSIO V AA. CONSS.>
11.28.2
Imperatores Theodosius, Valentinianus . Diurnos centum et decem modios alimoniis Alexandrinae civitatis addi
decernimus, ut nemo privetur eo, quod nunc usque percepit, et perissochoregiae nomen penitus amputetur et
tesserae designentur et nostrae pietatis nomine censeantur. * THEODOS. ET VALENTIN. AA. ISIDORO PP.
*<A 436 D. PRID. NON. IUN. CONSTANTINOPOLI ISIDORO ET SENATORE CONSS.>
11.29.0. De Alexandriae primatibus.
11.29.1
Imperatores Theodosius, Valentinianus . Corporatos civitatis alexandrinae repurgandi fluminis onere liberamus
et pro tenore et dispositione tua quadringentos solidos ex dinummio vectigali memoratae civitatis
praecommodari decernimus, ita ut ex titulo navium omnibus modis repensetur. * THEODOS. ET VALENTIN.
AA. ISIDORO PP. *<A 436 D. PRID. NON. IUN. CONSTANTINOPOLI ISIDORO ET SENATORE
CONSS.>
11.30.0. De iure rei publicae.
11.30.1
Imperator Antoninus . Si quid adversus rem publicam indefensam in ea specie, in qua neque defensores creati
fuerint neque ut crearentur placuerit, statutum est, actionibus eius nihil est praeiudicatum. * ANT. A.
DIONYSIO. *< >
11.30.2
Imperator Antoninus . An res publica, in cuius locum vos successistis eo, quod satisfecisse debito proponitis, ius
pignoris in eo fundo habeat, apud suum iudicem quaeritur. Si enim neque beneficio sibi concesso id ius nacta est
neque specialiter in obligatione pignoris sibi prospexit, causa eius non separatur a ceteris creditoribus, qui habent
personalem actionem * ANT. A. APHRODISIO. *< >
11.30.3
Imperator Alexander Severus . Rem publicam ut pupillam extra ordinem iuvari moris est. * ALEX. A.
SATURNINO. *< >
11.30.4
Imperatores Diocletianus, Maximianus . Si secundum legem civitatis res publica, cuius meministi, ruina collapsis
aedificiis tuis distraxit aream, nihil contra huius legis tenorem rector provinciae fieri patietur. * DIOCL. ET
MAXIM. AA. URBANO. *< X>
11.31.0. De administratione rerum publicarum.
11.31.1
Imperator Philippus . Fundum vectigalem, si suis quibusque temporibus debitae quantitates inferantur, invito
possessore auferri non posse manifestum est. * PHILIPP. A. CRESCENTIAE. *<A XX>
11.31.2
Imperatores Diocletianus, Maximianus . Contra eos, qui rem publicam administrantes per officii necessitatem
sub condicione relicti fideicommissi satis accipere debuerunt, quanti rei publicae interest satis non esse
acceptum, dirigendam actionem perspicitis. * DIOCL. ET MAXIM. AA. ET CC. IULIO ET ZENODORO. *<A
294 PP. VII K. DEC. CC. CONSS.>
11.32.0. De vendendis rebus civitatis.
11.32.1
Imperatores Severus, Antoninus . Si sine ulla condicione praedia vendente re publica comparasti, perfecta
venditione nulla ratione vereris, ne adiectione facta auferri tibi dominium possit. Tempora enim adiectionibus
569

