10.55.1
Imperator Antoninus . Ignominiae causa sacramento liberati honoribus abstinere debent, a muneribus autem
civilibus excusati non sunt. * ANT. A. VERINO. *<A XXX >
10.55.2
Imperatores Diocletianus, Maximianus . Cum ob provectae aetatis senium sis dimissus, honestam missionem
consecutum te esse ambigi non potest.
1 . Habebis itaque a civilibus muneribus nec non etiam honoribus vacationem: non tamen ea privilegia, quae his
competunt qui pleno stipendiorum numero funguntur, usurpare te ius permittit, quando non perfecto statuto
militiae tempore nec omnibus stipendiis decursis sacramento solutum te esse etiam ipse confitearis. * DIOCL.
ET MAXIM. AA. CARO VETERANO. *<A XXX >
10.55.3
Imperatores Diocletianus, Maximianus . Veteranis ita demum honorum et munerum personalium vacatio iure
conceditur, si post vicesimum annum militiae, quam in legione vel vexillatione militaverunt, honestam vel
causariam missionem consecuti esse ostendantur.
1 . Unde cum te in cohorte militasse commemoras, intellegis supervacuo vacationem tibi velle flagitare. *
DIOCL. ET MAXIM. AA. PHILOPATORI. *<A XXX >
10.56.0. Quibus muneribus excusantur ii, qui post impletam militiam vel advocationem per provincias suis
commodis vacantes commorantur et de privilegiis eorum.
10.56.1
[Here there is a Greek text. Sorry, it is not yet in the Library.]
10.57.0. De conductoribus vectigalium fisci.
10.57.1
Imperatores Diocletianus, Maximianus . Non alios a muneribus et honoribus vacationem habere, quam qui
mancipatum suo nomine vectigal a fisco conducunt, certum est. Quare eos, qui ab his quaedam exercenda
accipiunt, nullis privilegiis esse munitos haud dubii iuris est * DIOCL. ET MAXIM. AA. PUNICO. *< S>
10.58.0. De libertinis.
10.58.1
Imperatores Diocletianus, Maximianus . Condicio libertinitatis de muneribus civilibus tribuere non potest
excusationem nec in ea quidem civitate, ubi domicilium libertinus habet. * DIOCL. ET MAXIM. AA. ET CC.
LUCILLO. *<>
10.59.0. De infamibus.
10.59.1
Imperatores Diocletianus, Maximianus . Infames personae, licet nullis honoribus, qui integrae dignitatis
hominibus deferri solent, uti possunt, curialium tamen vel civilium munerum vacationem non habent: sed et
sollemnibus indictionibus ob tutelam publicam eos satisfacere necesse est. * DIOCL. ET MAXIM. AA.
CHARITONI. *<>
10.60.0. De reis postulatis.
10.60.1
Imperator Alexander Severus . Reos criminis postulatos novos honores appetere non debere, antequam purgarent
innocentiam suam, et a divis parentibus nostris et a me saepe rescriptum est. * ALEX. A. NICIAE. *<A XXX >
548

