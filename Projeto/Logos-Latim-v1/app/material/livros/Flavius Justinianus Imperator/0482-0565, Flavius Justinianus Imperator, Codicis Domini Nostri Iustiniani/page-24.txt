obesse non poterit nec debebit, quos ad praedicti cognitoris examen conventos potius afuisse quam sponte
venisse constiterit. * ARCAD. ET HONOR. AA. EUTYCHIANO PP. *<A 398 D. VI K. AUG. MEDIOLANI
HONORIO A. IIII ET EUTYCHIANO CONSS.>
1.4.8
Imperatores Arcadius, Honorius, Theodosius . Episcopale iudicium sit ratum omnibus, qui se audiri a
sacerdotibus elegerint, eamque illorum iudicationi adhibendam esse reverentiam, quam vestris referre necesse est
potestatibus, a quibus non licet provocare. Per iudicium quoque officia, ne sit cassa episcopalis cognitio,
definitioni exsecutio tribuatur. * ARCAD. HONOR. ET THEODOS. AAA. THEODORO PP. *<A 408 D. ID.
DEC. BASSO ET PHILIPPO CONSS.>
1.4.9
Imperatores Honorius, Theodosius . Iudices dominicis diebus productos reos e custodia carcerali videant
interrogent , ne his humanitas clausis per corruptos carcerum custodes negetur: victualem substantiam non
habentibus faciant ministrare libellis duobus aut tribus diurnis vel quot existimaverint commentarienses decretis,
quorum sumptibus proficiant alimoniae pauperum: quos ad lavacrum sub fida custodia duci oportet.
1. Multa iudicibus viginti librarum auri et officiis eorum eiusdem ponderis constituta, ordinibus quoque trium
librarum auri multa proposita, si saluberrima statuta contempserint. Nec deerit antistitum christianae religionis
cura laudabilis, quae ad observationem constituti iudicis hanc ingerat monitionem. * HONOR. ET THEODOS.
AA. CAECILIANO PP. *<A 409 D. VIII K. FEBR. RAVENNAE HONORIO VIII ET THEODOSIO III AA.
CONSS.>
1.4.10
Imperatores Honorius, Theodosius . Mathematicos, si non parati sint codicibus erroris proprii sub oculis
episcoporum incendio concrematis catholicae religionis cultui fidem tradere numquam ad errorem praeteritum
redituri, non solum urbe Roma, sed etiam omnibus civitatibus pelli decernimus.
1. Qui si hoc non fecerint et contra clementiae nostrae salubre constitutum in civitatibus fuerint comprehensi vel
secreta erroris sui et professionis insinuaverint, deportationis poenam excipiant. * HONOR. ET THEODOS. AA.
CAECILIANO PP. *<A 409 D. K. FEBR. RAVENNA HONORIO VIII ET THEODOSIO III AA. CONSS.>
1.4.11
Imperatores Honorius, Theodosius . Christianos proximorum locorum volumus sollicitudinem gerere, ut
Romanos captivos qui reversi fuerint nemo teneat, nemo iniuriis aut damnis adficiat. * HONOR. ET THEODOS.
AA. THEODORO PP. *<A 409 D. III ID. DEC. RAVENNA HONORIO VIII ET THEODOSIO III AA.
CONSS.>
1.4.12
Imperatores Theodosius, Valentinianus . Si lenones patres vel domini suis filiabus vel ancillis peccandi
necessitatem imposuerint, liceat filiabus vel ancillis episcoporum implorato suffragio omni miseriarum
necessitate absolvi. * THEODOS. ET VALENTIN. AA. FLORENTIO PP. *<A 428 D. XI K. MAI. FELICE ET
TAURO CONSS.>
1.4.13
Imperator Marcianus . Decernimus, ut, quicumque catholicarum ecclesiarum, quae sub viro religiosissimo
archiepiscopo huius almae urbis sunt, reverentissimum oeconomum sive de ecclesiasticis sive de propriis et ad
ipsum solum pertinentibus causis vel quemcumque alterum earundem ecclesiarum clericum aliqua voluerit lite
pulsare, apud memoratum beatissimum archiepiscopum causam dicat in negotiis audiendis fidem ac sinceritatem
geminam praebiturum et sacerdotis et iudicis.
1. Volentibus tamen actoribus pateat episcopale iudicium. Ac nullus, qui huiuscemodi intendit in sacrosanctas
ecclesias vel praedictos clericos actionem, ad religiosissimum antistitem cognitorem ducatur invitus. *
MARCIAN. A. CONSTANTINO PP. *<A 456 D. VIII ... APRIL. VARANE ET IOHANNE CONSS.>
1.4.14
[Here there is a Greek text. Sorry, it is not yet in the Library.]
1.4.15
Imperatores Leo, Anthemius . Nemo vel in foro magnitudinis tuae vel in provinciali iudicio vel apud quemquam
iudicem accedat ad togatorum consortium, nisi sacrosanctis catholicae religionis fuerit imbutus mysteriis. Sin
autem aliquid quoquo modo vel quadam machinatione factum vel attemptatum fuerit, officium quidem
sublimitatis tuae centum librarum auri iacturam pro condemnatione sustineat, idem vero, quicumque ausus fuerit
contra providum nostrae serenitatis decretum officium advocationis per subreptionem adripere et prohibitum
patrocinium praestiterit, advocationis officio remotus stilum proscriptionis atque perpetui exilii specialiter
sustinebit: scituris etiam provinciarum rectoribus, quod is, sub cuius administratione aliquid huiu smodi fuerit
attemptatum, partis bonorum dimidiae proscriptionem et poenam exilii per quinquennium sustinebit. * LEO ET
ANTHEM. AA. NICOSTRATO PP. *<A 468 D. PRIDIE K. APRIL. CONSTANTINOPOLI ANTHEMIO A. II
CONS.>
1.4.16
24

