Imperator Constantinus . Cum a nobis fuerit ad appellationem consultationemve rescriptum, sive sit primo
iudicio petita dilatio sive ea tributa non sit sive nec petita quidem, eam dare cuiquam non licebit eadem ratione,
qua nec in iudiciis quidem cognitionum nostrarum dilatio tribui solet. * CONST. A. AD MAXIMUM. *<A 322
PP. ROMAE VIII K. APRIL. PROBIANO ET IULIANO CONSS.>
3.11.6
Imperatores Constantius, Constans . Inter privatos et fiscum si aliqua lis mota fuerit, utrique parti petendae
dilationis per defensores suos copia non est deneganda, si hoc commoditatis ratio postulaverit. *
CONSTANTIUS ET CONSTANS AA. AD PETRONIUM VIC. AFRICAE. *<A 340 D. V ID. APRIL.
AQUILEIAE ACYNDINO ET PROCULO CONSS.>
3.11.7
Imperatores Arcadius, Honorius . Nec de statu ac patrimonio litigantibus in transmarina etiam dilatione
mensuum novem spatia egredi concedatur. * ARCAD. ET HONOR. AA. MESSALAE PP. *<A 399 D. XII K.
DEC. THEODORO CONS.>
3.12.0. De feriis.
3.12.1
Imperatores Constantius, Maximianus . Quoniam consulis, an similis observantia a nobis adiciendarum feriarum,
quae rebus feliciter gestis proveniunt, ad appellationum quoque tempora porrigenda sit, verine carissime, rescribi
placuit experientiae tuae, ut in causis provocationum iugiter et sine additamento eiuscemodi dierum tempora
scias servari debere et supra dictorum dierum in appellationum causis minime fieri adiectionem. *
CONSTANTIUS ET MAXIM. AA. ET SEV. ET MAXIMIN. NOBB. CC. VERINO.*<A 305 D. NON. ....
APOLLONIO SUPERIORIS CONSTANTIO V ET MAXIMIANO V CC. CONSS.>
3.12.2
Imperator Constantinus . Omnes iudices urbanaeque plebes et artium officia cunctarum venerabili die solis
quiescant. Ruri tamen positi agrorum culturae libere licenterque inserviant, quoniam frequenter evenit, ut non
alio aptius die frumenta sulcis aut vineae scrobibus commendentur, ne occasione momenti pereat commoditas
caelesti provisione concessa * CONST. A. HELPIDIO. *<A 321 PP. V NON. MART. CRISPO II ET
CONSTANTINO II CONSS.>
3.12.3
Imperator Constantinus . A nullo iudice praesumi decet, ut auctoritate sua ferias aliquas condat. Nec enim
imperiales ferias vocari oportet, quas administrator edixerit, ac per hoc, si nomine eximuntur, etiam fructu
carebunt * CONSTANT. A. AD SEVERUM. *<A 323 D. ID. APRIL. SIRMI SEVERO ET RUFINO CONSS.>
3.12.4
Imperatores Valentinianus, Valens, Gratianus . Publicas ac fiscales causa tua sinceritas etiam feriatis geminis
mensibus, hoc est sine aliqua intermissione, discingat.
1 . Pistoriis quoque causis isdem diebus ratum in futurum examen adhibebit. * VALENTIN. VALENS ET
GRAT. AAA. AD OLYBRIUM PU. *<A 369 IIII NON. MAI. TYBERIADE VALENTINIANO NP. ET
VICTORE CONSS.>
3.12.5
Imperatores Valentinianus, Valens, Gratianus . Quadraginta diebus, qui auspicio caerimoniarum paschale tempus
anticipant, omnis cognitio inhibeatur criminalium quaestionum. * VALENTIN. VALENS ET GRAT. AAA.
ALBUCIANO VIC. MACEDONIAE. *<A 380 D. VI K. APRIL. THESSALONICAE GRATIANO V ET
THEODOSIO AA. CONSS.>
3.12.6
Imperatores Valentinianus, Theodosius, Arcadius . Omnes dies iubemus esse iuridicos.
1 . Illos tantum manere feriarum dies fas erit, quos geminis mensibus ad requiem laboris indulgentior annus
accepit aestivis fervoribus mitigandis et autumnis fetibus decerpendis.
2 . Kalendarum quoque ianuarium consuetos dies otio mancipamus.
3 . His adicimus natalicios dies urbium maximarum romae atque constantinopolis, quibus debent iura differri,
qui et ab ipsis nata sunt, sacros quoque paschae dies, qui septeno vel praecedunt numero vel sequuntur, dies
etiam natalis atque epiphaniorum christi et quo tempore commemoratio apostolicae passionis totius
christianitatis magistrae a cunctis iure celebratur: in quibus etiam praedictis sanctissimis diebus neque
spectaculorum copiam reseramus.
4 . In eadem observatione numeramus et dies solis, quos dominicos rite dixere maiores, qui repetito in se calculo
revolvuntur.
5 . Parem necesse est habere reverentiam, ut ne apud ipsos arbitros vel a iudicibus flagitatos vel sponte delectos
ulla sit agnitio iurgiorum, nostris etiam diebus, qui vel lucis auspicia vel ortus imperii protulerunt.
121

