fideiussorem aut pignora capiendo, penitus amputari praecipimus: redditis vero pignoribus vel pecuniis quae
solutae sunt vel absolutis fideiussoribus et generaliter omnibus sine ulla innovatione in pristinum statum
reducendis principale negotium ex integro disceptari: eum vero, qui in huiusmodi deprehensus fuerit flagitio,
quinquaginta libras auri dependere vel, si minus idoneus sit ad persolvendum, suo corpore sub competenti iudice
poenas luere. * IUSTINUS A. THEODOTO PU. *<A 526 D.K.DEC.CONSTANTINOPOLI OLYBRIO
VC.CONS.>
9.20.0. Ad legem Fabiam.
9.20.1
Imperator Antoninus . Pater tuus adversus eum, a quo sollicitatam ancillam, plagio quoque facto exportatam
queritur, apud suum iudicem civiliter in rem actione instituta consistat. Si in causa tenuerit, etiam legis Fabiae
crimen persequi poterit. Quod si per violentiam mancipium abreptum est, accusationem vis non prohibetur
intender * ANT. A. PLACIDO. *<A 213 PP.XII K.APRIL. ANTONINO A. IIII ET BALBINO CONSS.>
9.20.2
Imperator Antoninus . Si ab aeliano servum tuum susceptum et aliquamdiu occultatum moxque eo suadente
fugae datum probare potes, legis Fabiae crimen per te vel actionem ad eam rem propositam, id est servi corrupti,
per procuratorem tuum persequi potes. * ANT. A. AURELIO. *<A 213 PP.VII K.AUG.ANTONINO A. IIII ET
BALBINO CONSS.>
9.20.3
Imperator Alexander Severus . Ut legis Fabiae poena debeatur, in crimen subscriptio et accusatio et sententia
necessaria est. * ALEX. A. CORNELIO. *<A 224 PP.VIII K.IUL.IULIANO ET CRISPINO CONSS.>
9.20.4
Imperator Gordianus . Non valet procuratoris sententia, si vicem praesidis non tueatur, qui legi Fabiae locum
esse pronuntiavit, cum eius legis disceptatio ad praesidis provinciae pertineat notionem. * GORD. A.
PAULINAE. *<A 239 PP.III.NON.DEC.GORDIANO A.ET AVIOLA CONSS.>
9.20.5
Imperatores Valerianus, Gallienus . Si fratrem tuum adversarius supprimit, legis eum Fabiae, adito praeside
provinciae reum debes postulare. * VALER. ET GALLIEN. AA. ET VALER. C.IULIANAE. *<A 259
PP.NON.MAI AEMILIANO ET BASSO CONSS.>
9.20.6
Imperatores Diocletianus, Maximianus . In fuga servum constitutum neque vendere neque donare licet. Unde
intellegis te in legem incidisse, quae super huiusmodi delictis certam poenam fisco inferendam statuit, exceptis
coheredibus et sociis, quibus in divisione communium rerum licitationem de fugitivo servo invicem facere
permissum est. Ita vero liceat fugitivum vendere, ut tunc venditio valeat, quando ab emptore requisitus fuerit
deprehensu * DIOCL. ET MAXIM. AA. MARCIANAE. *<A 287 PP.III ID.MART.DIOCLETIANO ET
MAXIMIANO AA. CONSS.>
9.20.7
Imperatores Diocletianus, Maximianus . Quoniam servos a plagiariis alienari ex urbe significas atque ita
interdum ingenuos homines eorum scelere asportari solere perscribis, horum delictorum licentiae maiore
severitate occurrendum esse decernimus.
1 . Ac propterea si quem in huiusmodi facinore deprehenderis, capite eum plecti non dubitabis, ut poenae genere
deterreri ceteri possint, quominus istiusmodi audacia vel servos vel liberos ab urbe abstrahere atque alienare
audeant. * DIOCL. ET MAXIM. AA. MAXIMO PU. *<A 287 D.VI ID.DEC.DIOCLETIANO III ET
MAXIMIANO AA. CONSS.>
9.20.8
Imperatores Diocletianus, Maximianus . Praeses provinciae discreto prius iure dominii intellegat, audiendum sit
plagii crimen nec ne. Nam si proprietatis tuae mancipium esse constiterit, expirasse criminis intentionem emersa
dominii luce manifestabit: si vero servum alienum esse constiterit, post disceptatam proprietatis quaestionem et
criminis causam audiet * DIOCL. ET MAXIM. AA. CONSTANT. *<A 290 PP.VIII K.SEPT.IPSIS AA. IIII ET
III CONSS.>
9.20.9
Imperatores Diocletianus, Maximianus . Eum, qui mancipium alienum celat, Fabiae legis crimine teneri non est
incerti iuris. * DIOCL. ET MAXIM. AA. ET CC. EUGENIO. *<A 293 S.ID.MAI.HERACLIAE AA. CONSS.>
9.20.10
Imperatores Diocletianus, Maximianus . Comparantem ab eo, qui abduxit plagio mancipia, si delicti socius non
probetur, nullo crimine teneri convenit. * DIOCL. ET MAXIM. AA. ET CC.DIZAE. *<A 293
S.NON.NOV.LUCIONE AA.CONSS.>
492

