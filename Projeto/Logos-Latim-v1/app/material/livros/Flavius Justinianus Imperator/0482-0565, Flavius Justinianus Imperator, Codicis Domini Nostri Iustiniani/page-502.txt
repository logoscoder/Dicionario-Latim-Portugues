Imperator Zeno . Si quando iniuriarum actio, quam inter privata delicta veteris iuris auctores connumerant, a
quibuslibet illustribus viris, militantibus seu sine cingulo constitutis, vel uxoribus eorum vel liberis masculini
sexus vel filiabus, superstitibus videlicet patribus aut maritis illustribus, vel si adversus aliquam huiusmodi
personam criminaliter forte movetur, ipsos quidem, qui super iniuria queruntur, inscribere aliaque omnia, quae in
huiusmodi causis de more procedunt, sollemniter observare decernimus: licere autem illustri accusatori vel reo,
uxori vel liberis masculini sexus seu filiae itidem illustris superstitis causam iniuriarum in quocumque iudicio
competenti per procuratorem criminaliter suscipere vel movere, sententiam iudice contra eum qui procuratorem
dederit, etsi ipse non adesset iudiciis nec causam per procuratorem diceret, legibus prolaturo: ita tamen, ut nullus
alius idem sibi audeat vindicare vel a nostro numine postulare: sed in ceteris mos iudiciorum qui hactenus
obtinuit et in posterum servetur intactus. * ZENO A. ALEXANDRO VIRO ILLUSTRI. *<A 478 D. V NON.
CONSTANTINOPOLI ILLO VC. CONS.>
9.36.0. De famosis libellis.
9.36.1
[Here there is a Greek text. Sorry, it is not yet in the Library.]
9.36.2
Imperatores Valentinianus, Valens . Si quis famosum libellum sive domi sive in publico vel quocumque loco
ignarus reppererit, aut corrumpat priusquam alter inveniat, aut nulli confiteatur inventum.
1 . Sin vero non statim easdem chartulas vel corruperit vel igni consumpserit, sed vim earum manifestaverit,
sciat se quasi auctorem huiusmodi delicti capitali sententia subiugandum.
2 . Sane si quis devotionis suae ac salutis publicae custodiam gerit, nomen suum profiteatur et ea, quae per
famosum persequenda putavit, ore proprio edicat, ita ut absque ulla trepidatione accedat, sciens, quod si
adsertionibus veri fides fuerit opitulata, laudem maximam ac praemium a nostra clementia consequetur.
3 . Sin vero minime haec vera ostenderit, capitali poena plectetur. Huiusmodi autem libellus alterius opinionem
non laedat * VALENTIN. ET VALENS AA. EDICTUM. *<A 365 D. XIIII K. MART. CONSTANTINOPOLI
VALENTINIANO ET VALENTE AA. CONSS.>
9.37.0. De abigeis.
9.37.1
Imperatores Arcadius, Honorius . Abacti animalis accusatio non solum cum inscriptionibus, sed etiam sine ea
observatione proponitur. * ARCAD. ET HONOR. AA. PASIPHILO. *<A 395 D.VIII K.IAN.MEDIOLANI
OLYBRIO ET PROBINO CONSS.>
9.38.0. De nili aggeribus non rumpendis.
9.38.1
Imperatores Honorius, Theodosius . Si quis posthac per Aegyptum intra duodecimum cubitum fluminis nili ulla
fluenta de propriis ac vetustis usibus praeter fas praeterque morem antiquitatis usurpaverit, flammis eo loco
consumatur, in quo vetustatis reverentiam et propemodum ipsius imperii appetierit securitatem: consciis et
consortibus eius deportatione constringendis, ita ut numquam supplicandi eis vel recipiendi civitatem vel
dignitatem vel substantiam licentia tribuatur. * HONOR. ET THEODOS. AA. ANTHEMIO PP. *<A 409 D.X
K.OCT.CONSTANTINOPOLI HONORIO VIII ET THEODOSIO III AA.CONSS. >
9.39.0. De his qui latrones vel in aliis criminibus reos occultaverint.
9.39.1
Imperatores Valentinianus, Valens, Gratianus . Eos, qui se cum alieni criminis reo occultando eum sociarunt, par
ipsos et reos poena expectet.
502

