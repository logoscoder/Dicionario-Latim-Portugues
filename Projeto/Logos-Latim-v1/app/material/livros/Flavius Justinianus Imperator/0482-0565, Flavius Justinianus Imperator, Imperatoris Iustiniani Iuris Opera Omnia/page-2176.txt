Si tutoris iussu servo pupilli creditum sit, puto, si ex
utilitate pupilli fuerit creditum, in pupillum esse dandam
actionem " quod iussit tutor".

Dig. 15.4.2.1
Paulus 30 ad ed.
Si iussu domini ancillae vel iussu patris filiae creditum sit,
danda est in eos quod iussu actio.
Dig. 15.4.2.2
Paulus 30 ad ed.
Si iussu meo cum alieno servo contractum fuerit eumque
postea redemero, quod iussu non tenebor, ne actio, quae ab
initio inutilis fuerit, eventu confirmetur.
Dig. 15.4.3
Ulpianus 2 resp.
Dominum, qui iussit semissibus usuris servo suo pecuniam
mutuam credi, hactenus teneri quatenus iussit: nec
pignoris obligationem locum habere in his praediis, quae
servus non ex voluntate domini obligavit.
Dig. 15.4.4
Ulpianus 10 ad ed.
Si iussu eius, qui administrationi rerum civitatis
praepositus est, cum servo civitatis negotium contractum
sit, pomponius scribit quod iussu cum eo agi posse.
Dig. 15.4.5pr.
Paulus 4 ad plaut.
Si dominus vel pater pecuniam mutuam accepturus
iusserit servo filiove numerari, nulla quaestio est, quin ipsi

condici possit: immo hoc casu de iussu actio non competit.
Dig. 15.4.5.1
Paulus 4 ad plaut.
Si unus ex servi dominis iussit contrahi cum eo, is solus
tenebitur: sed si duo iusserunt, cum quovis in solidum agi
potest, quia similes sunt duobus mandantibus.
Ius

2176

