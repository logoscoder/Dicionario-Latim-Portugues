creditoribus habentibus, quam eis legum praestabit regula.
<a 531 - 532>
CJ.7.71.8.7: Imperator Justinianus
Nullo praeiudicio creditorum cuidam ex quinquennii
dilatione circa temporalem praescriptionem generando. <a
531 - 532>
CJ.7.72.0. De bonis auctoritate iudicis possidendis seu
venumdandis et de separationibus.
CJ.7.72.1: Imperator Antoninus
In bonis mortui potiorem esse causam legatariorum, qui
eum utpote heredem convenire potuerunt, quam eorum,
quibus ipse legavit, manifestum est, cum prius legatum
quasi aes alienum exigitur, legatum autem a mortuo
relictum post debiti detractionem inducitur. * ant. a.

atticae. * <a xxx >
CJ.7.72.2: Imperator Gordianus
Est iurisdictionis tenor promptissimus indemnitatisque
remedium edicto praetoris creditoribus hereditariis
demonstratum, ut, quotiens separationem bonorum
postulant, causa cognita impetrent. praeoptabis igitur
convenientem desiderii tui fructum, si te non heredum
fidem secutum, sed ex necessitate ad iudicium eos
provocare demonstraveris. * gord. a. aristoni. * <a xxx >
CJ.7.72.3: Imperator Gordianus
Ex contractu, qui cessionem rerum antecessit, debitorem
contra iuris rationem conveniens, cum eum aequitas
auxilio exceptionis muniat ac tunc demum iteratam possis
desiderare conventionem, cum tantum postea quaesiit,
quod praesidem ad eius rei licentiam debeat promovere. *
gord. a. claudianae. * <a xxx >
CJ.7.72.4: Imperatores Diocletianus, Maximianus
Incivile est, quod postulas, ut unus ex chirographariis
creditoribus debitoris bona compellatur suscipere, satis
ceteris eius creditoribus facturus. * diocl. et maxim. aa. et
cc. clearchianae. * <a 293 >
CJ.7.72.5: Imperatores Diocletianus, Maximianus
Si bona debitoris tui vacare constet et haec a fisco non
agnoscantur, in possessionem eorum mitti te a competenti
iudice recte postulabis. * diocl. et maxim. aa. et cc.
abydonio. * <a 293 xvii k. ian. aa. conss.>
CJ.7.72.6pr.: Imperatores Diocletianus, Maximianus

822

