CJ.10.48.3: Imperatores Diocletianus, Maximianus
Tutelae sollicitudo a muneribus civilibus non excusat,
utpote nec tres simul iniunctae diversarum domuum
eiusmodi beneficium praestent. * diocl. et maxim. aa.
marino. * <a xxx >
CJ.10.48.4: Imperatores Diocletianus, Maximianus
Hydraulae munerum civilium immunitatem sibi iure
concessam probare minime possunt. * diocl. et maxim. aa.
attalo. * <a xxx >

CJ.10.48.5: Imperatores Diocletianus, Maximianus
Procuratores absentium rei publicae causa munerum
civilium vacationem non habent. * diocl. et maxim. aa. et
cc. Marcellino. * <a xxx >
CJ.10.48.6: Imperatores Diocletianus, Maximianus
Veneratoribus immunitas ab hanc professionem solam
nullo iure concessa probari potest. * diocl. et maxim. aa. et
cc. gaio. * <a xxx >
CJ.10.48.7: Imperator Constantius
Negotiantes vestiarios linteones purpurarios et
parthicarios, qui devotioni nostrae deserviunt, visum est
secundum veterem consuetudinem ab omni munere
immunes esse. * constantius a. ad catulinum vic. * <a xxx >
CJ.10.48.8pr.: Imperator Constantius
Placet nullum omnino iudicem de cetero provincialibus
inferendum aliquid indicere, ut ea tantum sedulo
cunctorum studio pensitentur, quae canonis instituti forma
complectitur vel nostra clementia decernit inferenda vel
delegatione sollemniter sanciente vel epistulis
praecedentibus. * constantius a. ad taurum pp. * <a 357 d.
k. april. mediolani constantio a. viiii et iuliano c. ii conss.>
CJ.10.48.8.1: Imperator Constantius
Sed si quid urguere forsitan coeperit, referri ad
celsitudinem tuam statuimus et auctore te fieri et eo
persoluto referri ad scientiam nostram, ut nobis iubentibus
roboretur. <a 357 d. k. april. mediolani constantio a. viiii et
iuliano c. ii conss.>

CJ.10.48.8.2: Imperator Constantius
Si quis autem usurpatoria temeritate amplius aliquid fuerit
conatus exigere, obnoxius quadrupli repetitione teneatur.

1087

