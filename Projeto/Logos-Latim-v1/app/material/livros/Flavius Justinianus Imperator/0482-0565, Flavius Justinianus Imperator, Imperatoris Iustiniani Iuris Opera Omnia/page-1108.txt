Aurum, quod infertur a collatoribus, si quis vel solidos
voluerit vel materiam appendere, aequa lance et
libramentis paribus suscipiatur. * const. a. ad euphrasium
rationalem trium provinciarum. * <a 325 pp.Xiiii k.Aug.
Paulino et iuliano conss.>
CJ.10.73.2: Imperator Julianus
Quotiens de qualitate solidorum orta fuerit dubitatio,
placet quem sermo graecus appellat per singulas civitates
constitutum zygostaten, qui pro sua fide atque industria
neque fallat neque fallatur, contentionem dirimere. * iul. a.
ad mamaertinum pp. * <a 363 d.Viiii k.Mai.Salonae iuliano
a.Iiii et sallustio conss.>
CJ.10.74.0. De auri publici prosecutoribus.
CJ.10.74.1pr.: Imperatores Honorius, Theodosius
Auri prosecutores partim nulla praemissa, ut adsolet,
prosecutoria aurum praesumunt, partim diutius retentant,
quod statim fuerat adsignandum. * honor. et theodos. aa.
antehmio pp. * <a 409 d.Xiii k.Aug.Honorio viii et
theodosio iii aa.Conss.>
CJ.10.74.1.1: Imperatores Honorius, Theodosius
Ideoque censemus, ne quis absque praecepto viri illustris
comitis sacrarum largitionum vel coquendum aurum
sumat vel capiat deinceps retinendum. <a 409 d.Xiii k.Aug.
Honorio viii et theodosio iii aa.Conss.>
CJ.10.75.0. De his quae ex publica collatione illata sunt non
usurpandis.

CJ.10.75.1: Imperator Constantinus
Nullus iudicum id, quod a re publica ex collatione
susceperit, mutui interventione opposita vel invadat vel
conetur invadere. * const. a. * <a 325 d.Prid.Non.Mart.
Treviris paulino et iuliano conss.>
CJ.10.75.2: Imperatores Gratianus, Valentinianus,
Theodosius
Nullus penitus ex eo, quod refertur in conditis vel in arca
continetur, ad quemlibet titulum usurpet, nisi forte
praesumendi facultatem sublimium potestatum iussione
perceperit. * grat. valentin. et theodos. aaa. palladio. * <a
382 d.Iii id.April.Constantinopoli antonio et syagrio conss.
>
CJ.10.75.3: Imperatores Arcadius, Honorius
Sciant iudices nihil sibi ex privatae rei canone vel ex eo,
quod ex isdem titulis exegerint, ad necessitates alias

1108

