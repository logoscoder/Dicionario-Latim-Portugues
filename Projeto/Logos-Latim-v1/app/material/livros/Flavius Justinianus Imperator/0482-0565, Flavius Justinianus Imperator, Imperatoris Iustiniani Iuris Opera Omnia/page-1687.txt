vel in servo fugitivo, locum non habet.
Dig. 6.2.9.6
Ulpianus 16 ad ed.
Si servus hereditarius ante aditam hereditatem aliquam
rem emerit et traditam sibi possessionem amiserit, recte
heres publiciana utitur, quasi ipse possedisset. municipes
quoque, quorum servo res tradita est, in eadem erunt
condicione,
Dig. 6.2.10

Paulus 19 ad ed.
Sive peculiari nomine servus emerit sive non.
Dig. 6.2.11pr.
Ulpianus 16 ad ed.
Si ego emi et mea voluntate alii res sit tradita, imperator
severus rescripsit publicianam illi dandam.
Dig. 6.2.11.1
Ulpianus 16 ad ed.
Si de usu fructu agatur tradito, publiciana datur: itemque
servitutibus urbanorum praediorum per traditionem
constitutis vel per patientiam ( forte si per domum quis
suam passus est aquae ductum transduci): item
rusticorum, nam et hic traditionem et patientiam tuendam
constat.
Dig. 6.2.11.2
Ulpianus 16 ad ed.
Partus ancillae furtivae, qui apud bonae fidei emptorem
conceptus est, per hanc actionem petendus est, etiamsi ab
eo qui emit possessus non est. sed heres furis hanc
actionem non habet, quia vitiorum defuncti successor est.
Dig. 6.2.11.3
Ulpianus 16 ad ed.
Interdum tamen, licet furtiva mater distracta non sit, sed
donata ignoranti mihi et apud me conceperit et pepererit,

competit mihi in partu publiciana, ut iulianus ait, si modo
eo tempore, quo experiar, furtivam matrem ignorem.

1687

