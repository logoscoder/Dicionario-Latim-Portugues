Sciendum est non omne, quod differendi causa optima
ratione fiat, morae adnumerandum: quid enim si amicos
adhibendos debitor requirat vel expediendi debiti vel
fideiussoribus rogandis? vel exceptio aliqua allegetur?
mora facta non videtur,
Dig. 22.1.22
Paulus 37 ad ed.
Si modo id ipsum non fraudandi causa simuletur.
Dig. 22.1.23pr.

Ulpianus 34 ad ed.
Sed et si rei publicae causa abesse subito coactus sit, ut
defensionem sui mandare non possit, moram facere non
videbitur: sive in vinculis hostiumve potestate esse
coeperit.
Dig. 22.1.23.1
Ulpianus 34 ad ed.
Aliquando etiam in re moram esse decerni solet, si forte
non exstat qui conveniatur.
Dig. 22.1.24pr.
Paulus 37 ad ed.
Si quis solutioni quidem moram fecit, iudicium autem
accipere paratus fuit, non videtur fecisse moram: utique si
iuste ad iudicium provocavit.
Dig. 22.1.24.1
Paulus 37 ad ed.
Cum reus moram facit, et fideiussor tenetur.
Dig. 22.1.24.2
Paulus 37 ad ed.
Mora videtur creditori fieri, sive ipsi sive ei cui mandaverat
sive ei qui negotia eius gerebat mora facta sit: nec hoc casu
per liberam personam adquiri videtur, sed officium
impleri, sicuti, cum quis furtum mihi facientem
deprehendit, negotium meum agens manifesti furti
actionem mihi parat: item cum procurator interpellaverit

2633

