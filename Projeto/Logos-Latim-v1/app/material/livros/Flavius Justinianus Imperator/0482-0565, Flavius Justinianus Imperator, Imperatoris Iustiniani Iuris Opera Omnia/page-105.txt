nostra largitate
remunerationem sperare et non de commeatis militum aut de eorum stipendiis lucrum sibi adquirere, quoniam ideo
ordinati sunt milites, ut per ipsos provinciae vindicentur: praecipue cum sufficienter et ipsis ducibus et officiis eorum
emolumenta praestitimus et semper providimus unumquemque secundum labores suos ad meliores gradus et maiores
dignitates perducere. <a 534 emissa lex idibus aprilibus constantinopoli dn. iustiniano pp. a. iiii et paulino vc. conss.>
CJ.1.27.2.10: Imperator Justinianus Postquam vero deo placuerit et per tuam magnitudinem limes omnis in antiquum
statum pervenerit et bene ordinatus fuerit, tunc, ubicumque necessitas emerserit, viri spectabiles duces invicem sibi,
quando usus exegerit, auxilium praebeant, ut provinciae seu limites eorum vigiliis et laboribus deo iuvante illaesi
custodiantur. <a 534 emissa lex idibus aprilibus constantinopoli dn. iustiniano pp. a. iiii et paulino vc. conss.>
CJ.1.27.2.11: Imperator Justinianus Sicut autem iubemus audaces et feroces contra inimicos iudices ac milites nostros
esse, sic volumus eos mites et benevolos circa collatores nostros existere et nullum damnum nullamque laesionem in
eos efficere. si autem quisquam de militibus ausus fuerit quamcumque laesionem tributariis nostris inferre, periculo viri
spectabilis ducis seu tribuni et principis digna vindicta adficiatur et indemnes tributarii nostri custodiantur. <a 534
emissa lex idibus aprilibus constantinopoli dn. iustiniano pp. a. iiii et paulino vc. conss.> CJ.1.27.2.12: Imperator
Justinianus Si vero pro quibusdam causis interpellatio apud nostros
iudices facta fuerit, iubemus non amplius sportularum nomine, quam nostris legibus definitum est, exsecutores
accipere, poenam eisdem legibus insertam ex transgressione formidantes. <a 534 emissa lex idibus aprilibus
constantinopoli dn. iustiniano pp. a. iiii et paulino vc. conss.> CJ.1.27.2.13: Imperator Justinianus Cum autem deo
adiuvante africanae nostrae provinciae per tuam magnitudinem secundum nostram dispositionem ordinatae et limites in
antiquum statum reducti et omnis africa sic detenta fuerit, sicut erat, cum ergo haec omnia deo iuvante, praesente tua
magnitudine, disposita et perfecta fuerint et per labores tuos antiquos fines omnis africa receperit, et docuerit nos de
omni ordinatione totius africanae dioeceseos, id est quanti et qui milites in quibus locis vel civitatibus constituti sunt et
quanti limitanei in quibus locis vel limitibus constituti sunt, tunc iubemus tuam magnitudinem ad nostram clementiam
remeare. <a 534 emissa lex idibus aprilibus constantinopoli dn. iustiniano pp. a. iiii et paulino vc. conss.> CJ.1.27.2.14:
Imperator Justinianus Interea vero si aliquas civitates seu castella per limitem constituta perviderit tua magnitudo
nimiae esse magnitudinis et propter hoc non posse bene custodiri, ad talem modum eas construi disponat, ut possint per
paucos bene servari. <a 534 emissa lex idibus aprilibus constantinopoli dn. iustiniano pp. a. iiii et paulino vc. conss. >
CJ.1.27.2.15: Imperator Justinianus Cum autem magnitudo tua omnibus dispositis ad nos remeare iussa fuerit, tunc
duces uniuscuiusque limitis,
quotiens pro componendis civitatibus aut castris et pro stipendiis suis ac pro annonis aliquid opus habuerint, celerius
ad virum magnificum praefectum per africam significent, ut ipse quae necessaria fuerint festinet facere, ne aliqua
protractio provinciis noceat. <a 534 emissa lex idibus aprilibus constantinopoli dn. iustiniano pp. a. iiii et paulino vc.
conss.> CJ.1.27.2.16: Imperator Justinianus Ea vero, quae ipse fecerit vel quae adhuc necessarie procuranda sunt,
postea et memoratus vir magnificus praefectus africae et viri spectabiles duces et de aliis omnibus quae ibi aguntur
frequenter ad nos referant, ut bene facta confirmemus et, quae opportunius debent fieri, ex nostra dispositione
peragantur. <a 534 emissa lex idibus aprilibus constantinopoli dn. iustiniano pp. a. iiii et paulino vc. conss.>
CJ.1.27.2.17: Imperator Justinianus Hoc etiam decernimus, ut duces, qui ordinandi sunt per africanos limites, nihil
amplius in sacratissimo palatio cuilibet personae aut dignitati vel in praetorio per africam praefecturae vel magisteriae
potestati praebeant, nisi quantum subter adnexa declarat notitia. <a 534 emissa lex idibus aprilibus constantinopoli dn.
iustiniano pp. a. iiii et paulino vc. conss.> CJ.1.27.2.17a: Imperator Justinianus Nam si quis amplius, quam in subdita
notitia taxatum est, usurpaverit seu acceperit, triginta libras auri multae dependat nomine, cum et periculo indignationis
nostrae serenitatis subiacebit: nulla alia qualibet persona aut dignitate aut officio accipiente aliquid ab eis praeter illos,
quorum nomina in subiecta notitia continentur. <a 534
emissa lex idibus aprilibus constantinopoli dn. iustiniano pp. a. iiii et paulino vc. conss.> CJ.1.27.2.18: Imperator
Justinianus Ad haec iubemus, ut deo iuvante unusquisque dux seu eorum officia, secundum quod notitia subter adnexa
detinet, emolumenta sua ex tributis africanae provinciae ex kalendis septembribus instantis felicissimae tertiae decimae
indictionis percipiant. <a 534 emissa lex idibus aprilibus constantinopoli dn. iustiniano pp. a. iiii et paulino vc. conss.>
CJ.1.27.2.19: Imperator Justinianus Et est notitia: deo volente debent delegari ducibus et eorum officiis in africa
constitutis pro annonis et capitu per singulos annos praebendis ita: <a 534 emissa lex idibus aprilibus constantinopoli
dn. iustiniano pp. a. iiii et paulino vc. conss.> CJ.1.27.2.20: Imperator Justinianus Viro clarissimo duci tripolitanae
provinciae et hominibus eius annonae cxc, singulis annonis solidi v, capita clviii, singulis capitibus solidi iiii, simul
fiunt pro annonis et capitu solidi mdlxxxii. <a 534 emissa lex idibus aprilibus constantinopoli dn. iustiniano pp. a. iiii et
paulino vc. conss. > CJ.1.27.2.21: Imperator Justinianus Adsessori ducis et officio eius hominibus quadraginta annonae
xcvis, singulis annonis solidi v, capita xlviii, singulis capitibus solidi iiii, simul fiunt pro annonis et capitu solidi
dclxxiiiis dividuntur sic: <a 534 emissa lex idibus aprilibus constantinopoli dn. iustiniano pp. a. iiii et paulino vc.
conss.>
CJ.1.27.2.22: Imperator Justinianus Adsessori uno annonae viii capita iiii. primicerio uno annonae v capita ii.
numerario uno annonae iiii capita ii. ducenariis quattuor ad annonas iiis, fiunt annonae xiiii, et ad capitum is, fiunt
capita vi. centenariis sex ad annonas iis, fiunt annonae xv, et ad capitum i, fiunt capita vi. biarchis octo ad annonas ii ,
fiunt annonae xvi, et ad capitum i, fiunt capita viii. circitoribus novem ad annonas ii, fiunt annonae xviii, et ad capitum

105

