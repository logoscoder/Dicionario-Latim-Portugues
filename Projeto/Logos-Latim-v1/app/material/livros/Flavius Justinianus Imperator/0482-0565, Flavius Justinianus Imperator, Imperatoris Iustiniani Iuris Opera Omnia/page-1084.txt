CJ.10.43.0. Quemadmodum civilia munera indicuntur.
CJ.10.43.1: Imperatores carus, carinus, numer.
Cum te curatorem ad cogendas angarias creatum
appellationem interposuisse proponas, praeses provinciae,
si alterius curiae te esse animadverterit, ad alieni corporis
munera vocari non sinet, quia eius partis oneribus
respondere debes, cui te attributum esse commemoras. *
carus carinus et numer. aaa. feliciano. * <a xxx >
CJ.10.43.2: Imperatores Diocletianus, Maximianus
Maioribus honoribus functos ad minores devocari non
oportere rationis est. * diocl. et maxim. aa. dionysio. * <>
CJ.10.43.3: Imperatores Diocletianus, Maximianus
Cum te omnibus muneribus functum esse adseveras, ad
eadem munera, si aliorum civium copia est, qui obsequiis
civilibus fungi possunt, praeses provinciae devocari te non
permittet. * diocl. et maxim. aa. eutychiano. * <>
CJ.10.43.4: Imperatores Diocletianus, Maximianus
Ultra modum sumptuum te muneribus civilibus gravari

levatis aliis praeses provinciae non patietur, sed
aequalitatem tam iuris quam censurae memor circa
ordinem custodiet. * diocl. et maxim. aa. et cc.Regino. * <>
CJ.10.44.0. De his qui sponte munera susceperunt.
CJ.10.44.1: Imperator Alexander Severus
Veterani, qui, cum possent se tueri immunitate his
concessa, decuriones se fieri in patria sua maluerunt, redire
ad excusationem quam reliquerunt non possunt, nisi certa
lege et pacto servandae immunitatis vel partem eius oneris
agnoverunt. * alex. a. feliciano. * <>
CJ.10.44.2: Imperatores Diocletianus, Maximianus
Qui publici muneris vacationem habet, si aliquem honorem
excepto decurionatu sponte susceperit, ob id, quod patriae
suae utilitatibus cesserit vel gloriae cupiditate paulisper ius
publicum relaxaverit, competens privilegium non amittit. *
diocl. et maxim. aa. valerio. * <>
CJ.10.44.3pr.: Imperator Leo
Qui condicioni non obnoxius curiali quemlibet honorem
vel munus voluntate propria in quacumque gesserit
civitate, nullum praeiudicium circa fortunam suam
statumque sustineat: sed tam ipse quam liberi eius et qui
ex his in posterum procreandi sunt ab omni huiusmodi

1084

