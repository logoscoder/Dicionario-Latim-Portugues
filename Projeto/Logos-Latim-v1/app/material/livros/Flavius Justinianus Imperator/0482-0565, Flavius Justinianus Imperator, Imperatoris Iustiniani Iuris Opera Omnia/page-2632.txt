Paulus 3 resp.
Evictis agris, si initio convenit, ut venditor pretium
restitueret, usurae quoque post evictionem praestabuntur,
quamvis emptor post dominii litem inchoatam fructus
adversario restituit: nam incommodum medii temporis
emptoris damnum est.
Dig. 22.1.18.1
Paulus 3 resp.
Post traditam possessionem defuncto venditore, cui
successor incertus fuit, medii quoque temporis usurae
pretii, quod in causa depositi non fuit, praestabuntur.
Dig. 22.1.19pr.
Gaius 6 ad l. xii tab.
Videamus, an in omnibus rebus petitis in fructus quoque
condemnatur possessor. quid enim si argentum aut
vestimentum aliamve similem rem, quid praeterea si usum
fructum aut nudam proprietatem, cum alienus usus fructus
sit, petierit? neque enim nudae proprietatis, quod ad
proprietatis nomen attinet, fructus ullus intellegi potest,
neque usus fructus rursus fructus eleganter computabitur.
quid igitur, si nuda proprietas petita sit? ex quo perdiderit
fructuarius usum fructum, aestimabuntur in petitione
fructus. item si usus fructus petitus sit, proculus ait in
fructus perceptos condemnari. praeterea gallus aelius
putat, si vestimenta aut scyphus petita sint, in fructu haec

numeranda esse, quod locata ea re mercedis nomine capi
potuerit.
Dig. 22.1.19.1
Gaius 6 ad l. xii tab.
Iter quoque et actus si petitus sit, vix est ut fructus ulli
possint aestimari, nisi si quis commodum in fructibus
numeraret, quod habiturus esset petitor, si statim eo
tempore quo petisset ire agere non prohiberetur: quod
admittendum est.
Dig. 22.1.20
Paulus 12 ad sab.
Usuras illicitas sorti mixtas ipsas tantum non deberi
constat, ceterum sortem non vitiare.
Dig. 22.1.21
Ulpianus 34 ad ed.

2632

