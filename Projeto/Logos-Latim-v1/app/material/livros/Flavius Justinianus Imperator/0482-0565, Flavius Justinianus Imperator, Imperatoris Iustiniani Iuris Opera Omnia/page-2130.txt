Venonius 2 stipul.
Creditorem filii familias mortuo eo fideiussorem accipere
non posse iulianus scribit, quia nulla obligatio aut civilis
aut naturalis supersit, cui fideiussor accedat: plane a patre
eius actionis nomine, quae de peculio adversus eum
competat, fideiussorem recte accipi.
Dig. 14.6.19
Pomponius 7 ex var. lect.
Iulianus scribit exceptionem senatus consulti macedoniani

nulli obstare, nisi qui sciret aut scire potuisset filium
familias esse eum cui credebat.
Dig. 14.6.20
Pomponius 5 sen. consult.
Si is, cui, dum in potestate patris esset, mutua pecunia data
fuerat, pater familias factus per ignorantiam facti novatione
facta eam pecuniam expromisit, si petatur ex ea
stipulatione, in factum excipiendum erit.
Ius
Romanum Justinian The Latin
Library
The Classics
Page
OMINI NOSTRI SACRATISSIMI PRINCIPIS
IUSTINIANI IURIS ENUCLEATI EX OMNI
VETERE IURE COLLECTI DIGESTORUM SEU
PANDECTARUM
LIBER QUINTUS DECIMUS
Dig. 15.1.0. De peculio.
Dig. 15.2.0. Quando de peculio actio annalis est.
Dig. 15.3.0. De in rem verso.
Dig. 15.4.0. Quod iussu.
Dig. 15.1.0.R rubrica: de peculio.
Dig. 15.1.1pr.
Ulpianus 29 ad ed.
Ordinarium praetor arbitratus est prius eos contractus
exponere eorum qui alienae potestati subiecti sunt, qui in
solidum tribuunt actionem, sic deinde ad hunc pervenire,
ubi de peculio datur actio.

2130

