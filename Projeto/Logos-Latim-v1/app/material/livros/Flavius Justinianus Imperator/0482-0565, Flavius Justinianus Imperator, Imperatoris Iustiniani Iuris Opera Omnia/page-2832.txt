Qui autem damnatam adulterii in concubinatu habuit, non puto lege iulia de adulteriis teneri, quamvis, si uxorem eam
duxisset, teneretur.
Dig. 25.7.1.3
Ulpianus 2 ad l. iul. et pap.
Si qua in patroni fuit concubinatu, deinde filii esse coepit vel in nepotis, vel contra, non puto eam recte facere, quia
prope nefaria est
huiusmodi coniunctio, et ideo huiusmodi facinus prohibendum est.
Dig. 25.7.1.4
Ulpianus 2 ad l. iul. et pap.
Cuiuscumque aetatis concubinam habere posse palam est, nisi minor annis duodecim sit.
Dig. 25.7.2
Paulus 12 ad l. iul. et pap.
Si patronus libertam concubinam habens furere coeperit, in concubinatu eam esse humanius dicitur.
Dig. 25.7.3pr.
Marcianus 12 inst.
In concubinatu potest esse et aliena liberta et ingenua et maxime ea quae obscuro loco nata est vel quaestum corpore
fecit. alioquin si honestae
vitae et ingenuam mulierem in concubinatum habere maluerit, sine testatione hoc manifestum faciente non conceditur.
sed necesse est ei vel
uxorem eam habere vel hoc recusantem stuprum cum ea committere:
Dig. 25.7.3.1
Marcianus 12 inst.
Nec adulterium per concubinatum ab ipso committitur. nam quia concubinatus per leges nomen assumpsit, extra legis
poenam est, ut et
Marcellus libro septimo digestorum scripsit.
Dig. 25.7.4
Paulus 19 resp.
Concubinam ex sola animi destinatione aestimari oportet.
Dig. 25.7.5

Paulus 2 sent.
Concubinam ex ea provincia, in qua quis aliquid administrat, habere potest.
Ius
Romanum
Justinian

2832

