Quid enim prodest in ipsa provincia esse possessionem an
in alia, cum ius vindicationis incorporale est et, ubicumque
res positae sunt, et dominium earum et vinculum ad
dominum vel creditorem possit reverti? ideo enim nostri
maiores subtilissimo animo et divino quodam motu ad
actiones et earum iura pervenerunt, ut incorporales
constitutae possint ubicumque ius suum et effectum
corporalem extendere. <a 531 d.V k.Dec.Constantinopoli
post consulatum lampadii et orestis vv.Cc. >
CJ.7.33.12.3b: Imperator Justinianus
Sit igitur secundum hanc definitionem causa perfectissime
composita et nemo posthac dubitet, neque inter praesentes
neque inter absentes quid statuendum sit, ut bono initio et
possessione tenentis et utriusque partis domicilio requisito
sit expedita quaestio pro rebus ubicumque positis, nulla
scientia vel ignorantia expectanda, ne altera dubitationis
inextricabilis oriatur occasio. <a 531 d.V k.Dec.
Constantinopoli post consulatum lampadii et orestis vv.Cc.
>
CJ.7.33.12.4: Imperator Justinianus
Eodem observando et si res non soli sint, sed incorporales,
quae in iure consistunt, veluti usus fructus et ceterae
servitutes. <a 531 d.V k.Dec.Constantinopoli post
consulatum lampadii et orestis vv.Cc. >
CJ.7.34.0. In quibus causis cessat longi temporis
praescriptio.
CJ.7.34.1: Imperatores Diocletianus, Maximianus

Si is, cui colendum fundum dedisti, post instrumenta,
quibus dominium ad te pertinere probari posset, per
novercam tuam subtraxit, hoc solo praescriptione temporis
defendi non potest. * diocl. et maxim. aa. Marcellinae. * <a
xxx >
CJ.7.34.2: Imperatores Diocletianus, Maximianus
In servorum proprietatis negotio cum usucapio locum
habeat, ad quaestionem longi temporis praescriptionis
superfluo pervenitur. * diocl. et maxim. aa. et cc. dionysio.
* <a xxx >
CJ.7.34.3: Imperatores Diocletianus, Maximianus
Unus individuum commune pro solido possidens
intervallo temporis, quominus socius portionem vindicare
vel eum communi dividundo iudicio provocare possit, non
defenditur, cum neque familiae erciscundae iudicium
neque communi dividundo actio excluditur longi temporis
praescriptione. * diocl. et maxim. aa. et cc. apollinario. * <a
294 iii k.April.Sirmi cc. conss.>

758

