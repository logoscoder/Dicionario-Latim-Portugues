afuit vel ex alia causa iusta impeditus, ex qua restitutio
indulgetur, petere non potuit: quid enim potest imputari ei,
qui solvere, etiamsi vellet, non potuit? nec simile videri
posse, quod placuit minoribus etiam in his succurri quae
non adquisierunt: usurae enim non propter lucrum
petentium, sed propter moram solventium infliguntur.
Dig. 22.1.17.4
Paulus l.S. de usur.

Ex locato qui convenitur, nisi convenerit ut tardius
pecuniae illatae usuras deberet, non nisi ex mora usuras
praestare debet.
Dig. 22.1.17.5
Paulus l.S. de usur.
Fiscus ex suis contractibus usuras non dat, sed ipse accipit:
ut solet a foricariis, qui tardius pecuniam inferunt, item ex
vectigalibus. cum autem in loco privati successit, etiam
dare solet.
Dig. 22.1.17.6
Paulus l.S. de usur.
Si debitores, qui minores semissibus praestabant usuras,
fisci esse coeperunt, postquam ad fiscum transierunt,
semisses cogendi sunt praestare.
Dig. 22.1.17.7
Paulus l.S. de usur.
Eos qui ex administratione rerum civitatium conveniuntur
usuris obnoxios esse satis notum est. idem observatur in
operum curatoribus, si pecunia apud eos remansit. sed in
ea quam redemptoribus commiserunt, etiamsi neglegenter
dederint, usura eis remittitur: haec autem ita sunt, si nulla
fraus arguitur: alioquin etiam usurae applicabuntur.
Dig. 22.1.17.8
Paulus l.S. de usur.
Si dies non sit ab his, qui statuas vel imagines ponendas

legaverunt, praefinitus, a praeside tempus statuendum est
et nisi posuerint heredes, usuras rei publicae usque ad
tertiam centesimae pendent.
Dig. 22.1.18pr.

2631

