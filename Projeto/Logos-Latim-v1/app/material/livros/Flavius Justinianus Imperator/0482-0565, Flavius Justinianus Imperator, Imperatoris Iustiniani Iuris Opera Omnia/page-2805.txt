Si quis pro muliere dotem viro promisit, deinde herede
muliere relicta decesserit, qua ex parte mulier ei heres
esset, pro ea parte dotis periculum, quod viri fuisset, ad
mulierem pertinere ait labeo, quia nec melius aequius
esset, quod exigere vir ab uxore non potuisset, ob id ex
detrimento viri mulierem locupletari: et hoc verum puto.
Dig. 24.3.67
Pomponius 20 epist.
In partem dotis reddendae erit id, quod mulieri ex periculo
servi restitui debebit: et ideo et dolum et culpam in eo
peculio vel adquirendo vel conservando maritus praestare
debet et fructus ex eo percepti quomodo cuiuslibet rei
dotalis ad maritum pertinebunt.
Ius
Romanum Justinian The Latin
Library
The Classics
Page
OMINI NOSTRI SACRATISSIMI PRINCIPIS IUSTINIANI IURIS ENUCLEATI EX OMNI VETERE IURE
COLLECTI DIGESTORUM
SEU PANDECTARUM
LIBER QUINTUS-VICESIMUS
Dig. 25.1.0. De impensis in res dotales factis.
Dig. 25.2.0. De actione rerum amotarum.
Dig. 25.3.0. De agnoscendis et alendis liberis vel parentibus vel patronis vel libertis.
Dig. 25.4.0. De inspiciendo ventre custodiendoque partu.
Dig. 25.5.0. Si ventris nomine muliere in possessionem missa eadem possessio dolo malo ad alium translata esse
dicatur.
Dig. 25.6.0. Si mulier ventris nomine in possessione calumniae causa esse dicetur.
Dig. 25.7.0. De concubinis.
Dig. 25.1.0. De impensis in res dotales factis.
Dig. 25.1.1pr.
Ulpianus 36 ad sab.
Impensarum quaedam sunt necessariae, quaedam utiles, quaedam vero voluptariae.
Dig. 25.1.1.1
Ulpianus 36 ad sab.
Necessariae hae dicuntur, quae habent in se necessitatem impendendi: ceterum si nulla fuit necessitas, alio iure
habentur.
Dig. 25.1.1.2
Ulpianus 36 ad sab.
In necessariis impensis hoc sciendum est eas demum impensas dotem minuere, quae in dotem factae sunt: ceterum si in
dotem factae non sint,

2805

