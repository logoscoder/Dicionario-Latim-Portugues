Dig. 6.2.11.4
Ulpianus 16 ad ed.
Idem iulianus generaliter dicit, ex qua causa matrem
usucapere possem, si furtiva non esset, ex ea causa partum
me usucapere, si furtivam esse matrem ignorabam: ex
omnibus igitur causis publicianam habebo.
Dig. 6.2.11.5
Ulpianus 16 ad ed.
Idem est et si ex partu partus est et si non natus, sed post
mortem matris exsecto ventre eius extractus est, ut et
pomponius libro quadragensimo scripsit.
Dig. 6.2.11.6
Ulpianus 16 ad ed.
Idem ait aedibus emptis, si fuerint dirutae, ea quae
aedificio accesserunt huiusmodi actione petenda.
Dig. 6.2.11.7
Ulpianus 16 ad ed.
Quod tamen per alluvionem fundo accessit, simile fit ei cui
accedit: et ideo si ipse fundus publiciana peti non potest,
non hoc petetur, si autem potest, et ad partem, quae per
alluvionem accessit: et ita pomponius scribit.
Dig. 6.2.11.8

Ulpianus 16 ad ed.
Idem adicit et si statuae emptae partes recisae petantur,
similem actionem proficere.
Dig. 6.2.11.9
Ulpianus 16 ad ed.
Idem scribit, si aream emero et insulam in ea aedificavero,
recte me publiciana usurum.
Dig. 6.2.11.10
Ulpianus 16 ad ed.
Item, inquit, si insulam emi et ad aream ea pervenit, aeque
potero uti publiciana.
Dig. 6.2.12pr.

1688

