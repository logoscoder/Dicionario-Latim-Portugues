a. vii et constantio c. conss.>
CJ.6.62.2: Imperator Constantius
Universis tam legionibus quam vexillationibus
comitatensibus seu cuneis insinuare debebis, ut
cognoscant, cum aliquis fuerit rebus humanis exemptus
atque intestatus sine legitimo herede decesserit, ad
vexillationem, in qua militaverit, res eiusdem necessario
pervenire. * constantius a. bonoso mag. equitum. * <a 347
d. v id. mai. hierapoli rufino et eusebio conss.>
CJ.6.62.3: Imperator Constantius
Si quis cohortali condicione gravatus sine testamento vel
quolibet successore ultimum diem obierit, successionem
eius non ad fiscum, sed ad ceteros cohortales eiusdem
provinciae pertinere iubemus. * constantius a. rufino pp. *
<a 349 d. v k. ian. limenio et catulino conss.>
CJ.6.62.4: Imperatores Theodosius, Valentinianus
Intestatorum curialium bona, si sine herede moriantur,
ordinibus patriae eorum adipisci praecipimus. * theodos. et
valentin. aa. florentio pp. * <a 429 d. v id. mart. florentio et
dionysio conss.>
CJ.6.62.5pr.: Imperatores Theodosius, Valentinianus
Si quis fabricensis sine liberis vel legitimo herede decesserit
non condito testamento, eius bona, cuiuscumque summae
sint, ad eos pertinere, qui velut creatores decendentium
attinentur, qui fisco pro intercepto respondere coguntur. *
theodos. et valentin. aa. aureliano com. rer. privat. * <a 439
d. prid. non. nov. constantinopoli theodosio a. xvii et festo
conss.>

CJ.6.62.5.1: Imperatores Theodosius, Valentinianus
Hoc enim facto contingit, ut et rei publicae ratio salva
permaneat et fabricenses collegarum suorum solaciis
perfruantur, qui damnis ac detrimentis tenentur obnoxii <a
439 d. prid. non. nov. constantinopoli theodosio a. xvii et
festo conss.>
Ius
Romanum Justinian The Latin
Library
The Classics
Page
DOMINI NOSTRI SACRATISSIMI PRINCIPIS
IUSTINIANI CODEX
LIBER SEPTIMUS

700

