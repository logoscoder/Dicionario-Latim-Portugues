quadraginta annorum, quae personalibus vel hypothecariis
actionibus opponuntur, initium accipiunt. <a 525 d. k. dec.
constantinopoli philoxeno et probo conss.>
CJ.7.39.7.4a: Imperator Justinus
Unde evenit, ut in matrimoniis, in quibus redhibitio dotis
vel ante nuptias donationis in diem incertam mortis vel
repudii differri adsolet, post coniugii dissolutionem
earundem curricula praescriptionum personalibus itidem
actionibus vel hypothecariis opponendarum incipiant. <a
525 d. k. dec. constantinopoli philoxeno et probo conss.>

CJ.7.39.7.5: Imperator Justinus
Immo et illud procul dubio est, quod si quis eorum, quibus
aliquid debetur, res sibi suppositas sine violentia tenuerit,
per hanc detentionem interruptio fit praeteriti temporis, si
minus effluxit triginta vel quadraginta annis, et multo
magis, quam si esset interruptio per conventionem
introducta, cum litis contestationem imitatur ea detentio.
<a 525 d. k. dec. constantinopoli philoxeno et probo conss.
>
CJ.7.39.7.5a: Imperator Justinus
Sed et si quis debitorum ad agnoscendum suum debitum
secundam cautionem in creditorem exposuerit, tempora
memoratarum praescriptionum interrupta esse videbuntur,
quantum ad priorem cautionem pertinet, quae scilicet
innovata permansit, tam in personalibus quam in
hypothecariis actionibus. namque improbum est debitorem
contradicere, qui, ne sub accusatione creditoris fiat,
secundam in eum super eo debito cautionem exposuit. <a
525 d. k. dec. constantinopoli philoxeno et probo conss.>
CJ.7.39.7.6: Imperator Justinus
In his etiam promissionibus vel legatis vel aliis
obligationibus, quae dationem per singulos annos vel
menses aut aliquod singulare tempus continent, tempora
memoratarum praescriptionum non ab exordio talis
obligationis, sed ab initio cuiusque anni vel mensis vel
alterius singularis temporis computari manifestum est. <a
525 d. k. dec. constantinopoli philoxeno et probo conss.>
CJ.7.39.7.7: Imperator Justinus
Nulla scilicet danda licentia vel ei, qui iure emphyteutico
rem aliquam per quadraginta vel quoscumque alios annos

detinuerit, dicendi ex transacto tempore dominium sibi in
isdem rebus quaesitum esse, cum in eodem statu semper
manere datas iure emphyteutico res oporteat, vel

770

