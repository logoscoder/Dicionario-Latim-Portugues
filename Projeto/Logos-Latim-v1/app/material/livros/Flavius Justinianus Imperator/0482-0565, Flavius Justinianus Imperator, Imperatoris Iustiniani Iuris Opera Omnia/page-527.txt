CJ.5.75.4: Imperator Gordianus
Adversus nominatorem tutoris vel curatoris minus idonei
non ante perveniri potest, quam si bonis nominati itemque
fideiussoris eius nec non collegarum quoque, ad quorum
periculum consortium administrationis spectat, excussis
non sit indemnitati pupilli vel adulti satisfactum. * gord. a.
arruntiano. * <a 242 pp.Id.Mart.Attico et praetextato conss.
>
CJ.5.75.5: Imperatores Diocletianus, Maximianus
In magistratus municipales tutorum nominatores, si
administrationis finito tempore non fuerint solvendo nec
ex cautione fideiussionis solidum exigi possit, pupillis
quondam in subsidium indemnitatis nomine actionem
utilem competere ex senatus consulto, quod auctore divo
traiano parente nostro factum est, constitit. * diocl. et
maxim. aa. et cc. eugeniae. * <a 294 ? d. vii id. dec. ipsis et
conss.>
CJ.5.75.6pr.: Imperator Zeno
Cum sit adiecta praetoris sententia generalem curatori
administrationem mandantis et, quod eam pro more

sequitur, decretum pariter sit compositum, manifestum est
non curatoris dationem fuisse invalidam, sed in
aestimanda adultae substantia scribae vitium, qui,
tamquam non amplius ducentis libris auri patrimonium
valeret, fideiussorem acceperat, intercessisse. * zeno a.
aeliano pp. * <a 480 d.V k.Ian.Basilio vc.Cons.>
CJ.5.75.6.1: Imperator Zeno
In quo casu non curatoris erit ratio reprehendenda, si qua
laesio rebus minoris illata fuisse adversus legum ordinem
comprobetur, sed super neglegentia vel dolo scribae, qui
veram substantiae taxationem passus est occultari, legibus
erit agendum. <a 480 d.V k.Ian.Basilio vc.Cons.>
Ius
Romanum Justinian The Latin
Library
The Classics
Page
DOMINI NOSTRI SACRATISSIMI PRINCIPIS
IUSTINIANI CODEX
LIBER SEXTUS
CJ.6.1.0. De fugitivis servis et libertis mancipiisque
civitatum artificibus et ad diversa opera deputatis et ad
rem privatam vel dominicam pertinentibus.
CJ.6.2.0. De furtis et de servo corrupto.

527

