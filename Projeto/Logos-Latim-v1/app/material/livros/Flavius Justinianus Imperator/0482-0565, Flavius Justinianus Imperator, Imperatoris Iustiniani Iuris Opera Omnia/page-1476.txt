Dig. 3.6.6
Gaius 4 ad ed. provinc.
Annus autem in personam quidem eius, qui dedit
pecuniam ne secum ageretur, ex eo tempore cedit, ex quo
dedit, si modo potestas ei fieret experiundi. in illius vero
personam, cum quo ut agatur alius pecuniam dedit,
dubitari potest, utrum ex die datae pecuniae numerari
debeat, an potius ex quo cognovit datam esse: quia qui

nescit, is videtur experiundi potestatem non habere. et
verius est ex eo annum numerari, ex quo cognovit.
Dig. 3.6.7pr.
Paulus 10 ad ed.
Si quis ab alio acceperit pecuniam ne mihi negotium faciat,
si quidem mandatu meo datum est, vel a procuratore meo
omnium rerum, vel ab eo qui negotium meum gerere
volebat et ratum habui: ego dedisse intellegor. si autem
non mandatu meo alius licet misericordiae causa dederit ne
fiat neque ratum habui, tunc et ipsum repetere et me in
quadruplum agere posse.
Dig. 3.6.7.1
Paulus 10 ad ed.
Si ut filio familias negotium fieret acceptum est, etiam ^
et^ patri actio danda est. item si filius familias pecuniam
acceperit, ut faceret negotium vel non faceret, in ipsum
iudicium dabitur: et si alius non meo mandatu ei dederit ne
fiat, tunc etiam ipsum repetere et me in quadruplum agere
posse.
Dig. 3.6.7.2
Paulus 10 ad ed.
Cum publicanus mancipia retineret dataque ei pecunia
esset quae non deberetur, et ipse ex hac parte edicti in
factum actione tenetur.
Dig. 3.6.8
Ulpianus 4 opin.

Si ab eo, qui innocens fuit, sub specie criminis alicuius,
quod in eo probatum non est, pecuniam acceptam is cuius
de ea re notio est edoctus fuerit: id quod illicite extortum
est secundum edicti formam, quod de his est, qui
pecuniam ut negotium facerent aut non facerent accepisse

1476

