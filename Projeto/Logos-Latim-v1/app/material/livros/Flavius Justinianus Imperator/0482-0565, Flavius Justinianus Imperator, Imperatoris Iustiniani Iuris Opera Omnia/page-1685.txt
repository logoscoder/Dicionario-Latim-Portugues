proderit, sed ea, quae bonam fidem habet: proinde hoc
sufficit me bonae fidei emptorem fuisse, quamvis non a
domino emerim, licet ille callido consilio vendiderit: neque
enim dolus venditoris mihi nocebit.
Dig. 6.2.7.12
Ulpianus 16 ad ed.

In hac actione non oberit mihi, si successor suum et dolo
feci, cum is, in cuius locum successi, bona fide emisset: nec
proderit, si dolo careo, cum emptor, cui successi, dolo
fecisset.
Dig. 6.2.7.13
Ulpianus 16 ad ed.
Sed enim si servus meus emit, dolus eius erit spectandus,
non meus, vel contra.
Dig. 6.2.7.14
Ulpianus 16 ad ed.
Publiciana tempus emptionis continet, et ideo neque quod
ante emptionem neque quod postea dolo malo factum est
in hac actione deduci pomponio videtur.
Dig. 6.2.7.15
Ulpianus 16 ad ed.
Bonam autem fidem solius emptoris continet.
Dig. 6.2.7.16
Ulpianus 16 ad ed.
Ut igitur publiciana competat, haec debent concurrere, ut
et bona fide quis emerit et ei res empta eo nomine sit
tradita: ceterum ante traditionem, quamvis bonae fidei quis
emptor sit, experiri publiciana non poterit.
Dig. 6.2.7.17
Ulpianus 16 ad ed.

Iulianus libro septimo digestorum scripsit traditionem rei
emptae oportere bona fide fieri: ideoque si sciens alienam
possessionem adprehendit, publiciana eum experiri non
posse, quia usucapere non poterit. nec quisquam putet hoc
nos existimare sufficere initio traditionis ignorasse rem
alienam, uti quis possit publiciana experiri, sed oportere et

1685

