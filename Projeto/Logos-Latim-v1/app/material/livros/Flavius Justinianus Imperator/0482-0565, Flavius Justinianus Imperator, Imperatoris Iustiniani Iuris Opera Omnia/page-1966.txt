est, nemo prohibetur.
Dig. 11.8.1.8
Ulpianus 68 ad ed.

Aedificare videtur prohibere et qui prohibet eam materiam
convehi, quae aedificio necessaria sit. proinde et si operi
necessarios prohibuit quis venire, interdictum locum habet,
et si machinam alligare quis prohibeat, si tamen eo loci
prohibeat, qui servitutem debeat: ceterum si in meo solo
velis machinam ponere, non tenebor interdicto, si iure te
non patiar.
Dig. 11.8.1.9
Ulpianus 68 ad ed.
Aedificare autem non solum qui novum opus molitur
intellegendus est, verum is quoque, qui vult reficere.
Dig. 11.8.1.10
Ulpianus 68 ad ed.
Is qui id agit, ut labatur sepulchrum, hoc interdicto tenetur.
Dig. 11.8.2
Marcellus 28 Dig.
Negat lex regia mulierem, quae praegnas mortua sit,
humari, antequam partus ei excidatur: qui contra fecerit,
spem animantis cum gravida peremisse videtur.
Dig. 11.8.3pr.
Pomponius 9 ad sab.
Si propius aedes tuas quis aedificet sepulchrum, opus
novum tu nuntiare poteris, sed facto opere nullam habebis
actionem nisi quod vi aut clam.
Dig. 11.8.3.1

Pomponius 9 ad sab.
Si propius aedificium alienum intra legitimum modum
mortuus illatus sit, postea eum prohibere non poterit
aedificii dominus, quominus alium mortuum eo inferat vel
monumentum aedificet, si ab initio domino sciente hoc
fecerit.
Dig. 11.8.4

1966

