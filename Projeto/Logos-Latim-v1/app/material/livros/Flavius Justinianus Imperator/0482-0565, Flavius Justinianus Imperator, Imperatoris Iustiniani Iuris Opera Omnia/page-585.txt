CJ.6.25.3: Imperator Antoninus
Si mater vos sub condicione emancipationis heredes
instituit et, priusquam voluntati defunctae pareretur,
sententiam pater meruit vel aliter defunctus est, morte eius
vel alio modo patria potestate liberati ius adeundae
hereditatis cum sua causa quaesistis. * ant. a. maxentio et
aliis. * <a 216 s.Prid.K.Mai.Sabino et anullio conss.>
CJ.6.25.4pr.: Imperator Alexander Severus
Si pater filium quem in potestate habebat sub condicione,
quae in ipsius potestate non erat, heredem scripsit nec in
defectum eius exheredavit, iure testatus non videtur. * alex.
a. aemilio. * <a 224 pp.Vi.K.April.Iuliano et crispino conss.
>
CJ.6.25.4.1: Imperator Alexander Severus
Cum autem trans mare et longe te agentem sub hac
condicione heredem scriptum esse dicas, si in patriam,
quae in provincia mauritaniae erat, regressus fuisses, nec
exheredatum te adleges, si in eum locum non redisses,
manifestum est multis casibus non voluntariis sed fortuitis
evenire potuisse, ut eam implere non posses: et ideo adire
non prohiberis hereditatem. <a 224 pp.Vi.K.April.Iuliano et
crispino conss.>
CJ.6.25.5pr.: Imperatores valer., gallien.
Reprehendenda tu magis es quam mater tua. illa enim si
heredem te sibi esse vellet, id quod est inutile,
matrimonium te dirimere cum viro non iuberet. * valer. et
gallien. aa. maximae. * <a 257 pp.Xii k. dec. valeriano iiii et
gallieno iii aa.Conss.>

CJ.6.25.5.1: Imperatores valer., gallien.
Tu porro voluntatem eius divortio comprobasti: oportuerat
autem, etsi condicio huiusmodi admitteretur, praeferre
lucro concordiam maritalem. enimvero cum boni mores
haec observari vetent, sine ullo damno coniunctionem
retinere potuisti. <a 257 pp.Xii k. dec. valeriano iiii et
gallieno iii aa.Conss.>
CJ.6.25.5.2: Imperatores valer., gallien.
Redi igitur ad maritum sciens hereditatem matris, etiamsi
redieris, retenturam, quippe quam retineres, licet prorsus
ab eo non recessisses. <a 257 pp.Xii k. dec. valeriano iiii et
gallieno iii aa.Conss.>
CJ.6.25.7pr.: Imperator Justinianus
Generaliter sancimus, si quis ita verba sua composuerit, ut
edicat: " si filius vel filia intestatus vel intestata" vel etiam "

585

