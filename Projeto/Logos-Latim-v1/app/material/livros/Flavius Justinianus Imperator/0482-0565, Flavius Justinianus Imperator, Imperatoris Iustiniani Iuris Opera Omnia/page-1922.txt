Si quis hominem debilitatum exhibeat vel eluscatum, ad
exhibendum quidem absolvi debet: exhibuit enim et nihil
impedit directam actionem talis exhibitio, poterit tamen
agere actor ex lege aquilia de hoc damno.
Dig. 10.4.18
Ulpianus 6 opin.
Solutione chirographo inani facto et pignoribus liberatis
nihilo minus creditor, ut instrumenta ad eum contractum
pertinentia ab alio quam debitore exhibeantur, agere
potest.
Dig. 10.4.19
Paulus 4 epit. alf.
Ad exhibendum possunt agere omnes quorum interest. sed
quidam consuluit, an possit efficere haec actio, ut rationes
adversarii sibi exhiberentur, quas exhiberi magni eius
interesset. respondit non oportere ius civile calumniari
neque verba captari, sed qua mente quid diceretur,
animadvertere convenire. nam illa ratione etiam studiosum
alicuius doctrinae posse dicere sua interesse illos aut illos

libros sibi exhiberi, quia, si essent exhibiti, cum eos legisset,
doctior et melior futurus esset.
Dig. 10.4.20
Ulpianus 2 reg.
Quaestionis habendae causa ad exhibendum agitur ex
delictis servorum ad vindicandos conscios suos.
Ius
Romanum Justinian The Latin
Library
The Classics
Page
OMINI NOSTRI SACRATISSIMI PRINCIPIS
IUSTINIANI IURIS ENUCLEATI EX OMNI
VETERE IURE COLLECTI DIGESTORUM SEU
PANDECTARUM
LIBER UNDECIMUS
Dig. 11.1.0. De interrogationibus in iure faciendis et
interrogatoriis actionibus.
Dig. 11.2.0. De quibus rebus ad eundem iudicem eatur.
Dig. 11.3.0. De servo corrupto.
Dig. 11.4.0. De fugitivis.
Dig. 11.5.0. De aleatoribus.

1922

