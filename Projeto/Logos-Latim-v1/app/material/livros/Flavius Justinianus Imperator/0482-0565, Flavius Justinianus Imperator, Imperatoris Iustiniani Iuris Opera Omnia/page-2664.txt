prudentesque passi sunt eam pecuniam in opus aquae
ductus impendi, frustra postulant reddi sibi a re publica
cirtensium, quasi plus debito dederint, cum sit utrumque
iniquum pecuniam, quae ad opus aquae ductus data est,
repeti et rem publicam ex corpore patrimonii sui
impendere in id opus, quod totum alienae liberalitatis
gloriam repraesentet. quod si ideo repetitionem eius
pecuniae habere credunt, quod imperitia lapsi legis
falcidiae beneficio usi non sunt, sciant ignorantiam facti,
non iuris prodesse nec stultis solere succurri, sed
errantibus".
Dig. 22.6.9.6
Paulus l.S. de iuris et facti ign.
Et licet municipum mentio in hac epistula fiat, tamen et in
qualibet persona idem observabitur. sed nec quod in opere
aquae ductus relicta esse pecunia proponitur, in hunc
solum casum cessare repetitionem dicendum est. nam

initium constitutionis generale est: demonstrat enim, si non
per errorem solutum sit fideicommissum, quod indebitum
fuit, non posse repeti: item et illa pars aeque generalis est,
ut qui iuris ignorantia legis falcidiae beneficio usi non sunt,
non possint repetere: ut secundum hoc possit dici etiam, si
pecunia, quae per fideicommissum relicta est quaeque
soluta est, non ad aliquid faciendum relicta sit, et licet
consumpta non sit, sed exstet apud eum cui soluta est,
cessare repetitionem.
Dig. 22.6.10
Papinianus 6 resp.
Impuberes sine tutore agentes nihil posse vel scire
intelleguntur.
Ius
Romanum Justinian The Latin
Library
The Classics
Page
OMINI NOSTRI SACRATISSIMI PRINCIPIS
IUSTINIANI IURIS ENUCLEATI EX OMNI
VETERE IURE COLLECTI DIGESTORUM SEU
PANDECTARUM
LIBER TERTIUS-VICESIMUS
Dig. 23.1.0. De sponsalibus.
Dig. 23.2.0. De ritu nuptiarum.
Dig. 23.3.0. De iure dotium.
Dig. 23.4.0. De pactis dotalibus.
Dig. 23.5.0. De fundo dotali.

2664

