causa emptionis ea possideat, fratribus et coheredibus
fideicommissi petitio esset an vero ea perempta esset, cum
communiter universa sequenti creditori obligaverint.
respondi actionem quidem fideicommissi in personam
competentem omnibus invicem manere: non autem
fideicommissum restituendum est, nisi prius debitum ab
eis emptori eidemque coheredi persolveretur.
Dig. 31.89.5
Scaevola 4 resp.
Filiae fidei commisit in haec verba: " peto a te, filia mea, ut
dotalem cautionem post mortem meam mutes et ita
renoves, ut fratres tui dotem stipularentur hoc casu, ut, si
sine liberis uno pluribusve in matrimonio morieris, dos ad
eos perveniat". post mortem patris decessit maritus,
antequam renovaretur cautio dotalis, et postea alii nupta
decessit nullo liberorum relicto, vivo adhuc titio uno ex
fratribus. quaesitum est, an titius petitionem haberet
rerum, quae in dotem fuerant. respondi posse
fideicommissum ab heredibus sororis peti, si per eam stetit,
quo minus dotem frater stipularetur.
Dig. 31.89.6
Scaevola 4 resp.
Filium et filiam heredes instituit et libertis legata dedit
eorumque fidei commisit in haec verba: " a vobis peto, ut
quidquid vobis legavi, contenti sitis viventes, ut post vos
filiis meis restituatis". defuncta testatricis filia maevia
libertus decessit herede instituto patronae filio ex parte
debita, ex altera extraneo: quaesitum est, an adita
hereditate patronae filius a coherede suo partem eorum,
quae ex testamento matris ad maevium libertum
pervenerant, petere potest. respondi eius, quod ei

deberetur, si hereditatem non adisset, partem a coherede
petere posse.
Dig. 31.89.7
Scaevola 4 resp.
Maritus uxorem ex asse heredem instituit, cuius post
mortem codicillos aperiri testator praecepit: praedium
hereditarium uxor infructuosum rationi suae existimans
vendidit: emptor quaerit, an retractari haec venditio possit
post mortem mulieris ab his, quibus codicillis per
fideicommissum hereditas data deprehenderetur an vero
solum quantitas pretii ab herede uxoris fideicommissariis
debeatur. respondi propter iustam ignorantiam tam
mulieris quam emptoris heredem mulieris, ut fundus apud
emptorem remaneat, fideicommissario pretium dare
debere

3319

