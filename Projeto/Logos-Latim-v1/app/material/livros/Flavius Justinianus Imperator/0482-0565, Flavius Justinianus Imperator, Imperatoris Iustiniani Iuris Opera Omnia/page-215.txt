CJ.3.32.28: Imperatores Diocletianus, Maximianus
Res alienas possidens, licet iustam causam nullam habeat
tenendi, non nisi suam intentionem implenti restituere
cogitur. * diocl. et maxim. aa. et cc. sopatro. * <a 294 d. viii
k. ian. cc. conss.>
CJ.3.33.0. De usu fructu et habitatione et ministerio
servorum.
CJ.3.33.1: Imperatores Severus, Antoninus
Si usus fructus omnium bonorum testamento uxoris marito
relictus est, quamvis cautionem a te prohibuerat exigi,
tamen non aliter a debitoribus solutam pecuniam accipere
poteris quam oblata secundum formam senatus consulti
cautione. * sev. et ant. aa. posidonio. * <a 199 pp. vi k. oct.
anullino et frontone conss.>
CJ.3.33.2: Imperatores Severus, Antoninus
Verbis testamenti, quae precibus inseruisti, usum fructum
legatum tibi animadvertimus. quae res non impedit
proprietatis dominum obligare creditori proprietatem,
manente scilicet integro usu fructu tui iuris. * sev. et ant.
aa. felici. * <a 205 pp. vi id. mai. antonino ii et geta ii conss.
>

CJ.3.33.3pr.: Imperator Antoninus
Si patri tuo usus fructus legatus est, defuncto eo nihil ad te
pertinet, cum morte eius, cui fuerat legatus usus fructus vel
alio modo adquisitus, ad proprietatem regredi solet. * ant.
a. antoniano. * <a 213 pp. iii k. aug. antonino a. iiii et
balbino conss.>
CJ.3.33.3.1: Imperator Antoninus
Usufructuario autem superstite licet dominus proprietatis
rebus humanis eximatur , ius utendi fruendi non tollitur.
<a 213 pp. iii k. aug. antonino a. iiii et balbino conss.>
CJ.3.33.4: Imperator Alexander Severus
Usu fructu constituto consequens est, ut satisdatio boni viri
arbitrio praebeatur ab eo, apud quem id commodum
pervenit, quod nullam laesionem ex usu proprietati
adferat. nec interest, sive ex testamento sive ex voluntario
contractu usus fructus constitutus est. * alex. a. verbicio. *
<a 226 pp. vi id. mart. alexandro a. ii et Marcello conss.>
CJ.3.33.5: Imperator Alexander Severus
Si pater usum fructum praediorum in tempus vestrae
pubertatis matri vestrae reliquit, finito usu fructu
postquam vos adolevistis, posterioris temporis fructus

215

