Quod si tertio admonitus satisfacere contempserit episcopus vel cum metropolitani consilio aut cum duobus aut
uno vicinorum episcoporum in rebellem anathematis sententiam dictet et per scripturam episcopis circumquaque
denuntiet.
Interdicimus abbatibus et monachis publicas poenitentias dare infirmos visitare et unctiones facere et missas
publicas cantare.
Chrisma et oleum consecrationes altarium ordinationes clericorum ab episcopis accipiant in quorum parochiis
manent.
Ad haec sanctae Romanae ecclesiae possessiones quietas servare per dei gratiam cupientes praecipimus et sub
districtione anathematis interdicimus ne aliqua militaris persona Beneventanam beati Petri civitatem praesumat
invadere aut violenter retinere.
Si quis aliter praesumpserit anathematis vinculo teneatur.
In parochialibus ecclesiis presbyteri per episcopos constituantur qui eis respondeant de animarum cura et de iis
quae ad episcopum pertinent.
Decimas et ecclesias a laicis non suscipiant absque consensu et voluntate episcoporum et si aliter praesumptum
fuerit canonicae ultioni subiaceant.
Servitium quod monasteria aut eorum ecclesiae a tempore Gregorii papae vii usque ad hoc tempus fecere et nos
concedimus.
Possessiones ecclesiarum et episcoporum tricennales abbates vel monachos habere omnimodis prohibemus.
Paternarum traditionum exemplis commoniti pastoralis officii debitum persolventes ecclesias cum bonis suis tam
personis quam possessionibus clericos videlicet ac monachos eorum que conversos oratores quoque cum suis
nihilominus rebus quas ferunt tutos et sine molestia esse statuimus.
Si quis autem contra hoc facere praesumpserit et postquam facinus suum recognoverit infra triginta dierum
spatium competenter non emendaverit a liminibus ecclesiae arceatur et anathematis gladio feriatur.
Presbyteris diaconibus subdiaconibus et monachis concubinas habere seu matrimonia contrahere penitus
interdicimus contracta quoque matrimonia ab huiusmodi personis disiungi et personas ad poenitentiam debere
redigi iuxta sacrorum canonum diffinitionem iudicamus.
Alienationes quae specialiter per Ottonem Hieremiam seu forte Philippum ubilibet de possessionibus Ravennatis
exarchatus factae sunt damnamus.
Generaliter autem omnium per intrusionem seu canonice electorum sub episcopi nomine aut abbatis qui
secundum usum ecclesiae suae consecrandus est alienationes quocunque modo factas necnon personarum
ordinationes ab eisdem sine communi consensu clericorum ecclesiae sive per simoniam itidem factas irritas
iudicamus.
Illud etiam per omnia interdicimus ut nullus clericus praebendam suam seu aliquod ecclesiasticum beneficium
aliquo modo alienare praesumat.
Quod si praesumptum olim fuit vel aliquando fuerit irritum erit et canonicae ultioni subiacebit.

3

