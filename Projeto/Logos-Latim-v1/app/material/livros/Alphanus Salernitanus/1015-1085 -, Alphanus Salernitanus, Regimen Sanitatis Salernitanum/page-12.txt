Humorum pleno dum faex in corpore regnat,
nigra cutis, durus pulsus tenuisque urina,
sollicitudo, timor, tristitia, somnia tetra.
coacescunt ructus, sapor et sputaminis idem.
levaque praecipue tinnit vel sibilat auris.
XCIV
De phlebotomia
denus septenus vix phlebotomum petit annus.
Spiritus uberior exit per phlebotomiam:
spiritus ex potu vini mox multiplicatur
humorumque cibo damnum lente reparatur.
lumina clarificat, sincerat phlebotomia
mentes et cerebrum, calidas facit esse medullas,
viscera purgabit, stomachum ventremque coercet,
puros dat sensus, dat somnum, taedia tollit,
auditus, vocem, vires producit et auget.
XCV
De phlebotomandi tempore
Tres insunt istis, Maius, September, Aprilis,
et sunt lunares, sunt velut Hydra dies.
prima dies primi postremoque posteriorum,
nec sanguis minui, nec carnis anseris uti.
in sene vel iuvene, si venae sanguine plenae,
omni mense bene confert incisio venae.
hi sunt tres menses: Maius, September, Aprilis.
in quibus eminuas, ut longo tempore vivas.
XCVI
Quo tempore tibi non est phlebotomandum
Fridida natura, frigens regio, dolor ingens,
post lavacrum, coitum, minor aetas atque senilis,
morbus prolixus, repletio potus et escae,
si fragilis, vel subtilis sensus stomachi sit,
et fastiditi, tibi non sunt phlebotomandi.
XCVII
Quid debes facere, quando vis phlebotomari
Quid debes facere, quando vis phlebotomari,
vel quando minuis, fueris vel quando minutus?
unctio, sive potus, lavacrum, vel fascia, motus,
debent non fragili tibi singula mente teneri.
XCVIII
Quid phlebotomia efficit
Exhilarat tristes, iratos placat, amantes
ne sint amentes, phlebotomia facit.
XCIX
Quomodo phlebotomare
Fac plagam largam mediocriter, ut cito fumus
exeat uberius liberiusque cruor.
C
12

