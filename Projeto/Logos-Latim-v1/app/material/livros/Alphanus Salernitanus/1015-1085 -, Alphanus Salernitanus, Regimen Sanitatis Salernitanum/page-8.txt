Crapula discutitur, capitis dolor atque gravedo;
purpuream violam dicunt curare caducos.
LXIV
De urtica
Aegris dat somnum vomitum quoque tollit adversum
illius semen colicis cum melle medetur.
et tussim veterem curat, si saepe bibatur.
frigus pulmonis pellit ventrisque tumorem
omnibus et morbis subvenit articulorum.
LXV
De ysopo
Ysopus est herba purgans a pectore phlegma.
ad pulmonis opus cum melle coquatur ysopus,
vultibus eximium fertur reparare colorem.
LXVI
De cerefolio
Suppositum cancris tritum cum melle medetur,
cum vino potum poterit sedare dolorem.
saepe solet vomitum ventremque tenere solutum.
LXVII
De enula
Enula campana reddit praecordia sana.
cum succo rutae si succus sumitur huius,
affirmat ruptis nil esse salubrius istis.
LXVIII
De pulegio
Cum vino choleram nigram potatum repellit;
sic dicunt veterem suptum curare podagram.
LXIX
De nasturtio
Nasturtii succus crines retinere fluentes
illius asseritur dentisque curare dolorem.
et squamas succus sanat cum melle perunctus.
LXX
De chelidonia
Coecatis pullis hac lumina mater hirundo,
Plinius ut scribit, quamvis sint eruta reddit.
LXXI
De salice
auribus infusus vermes succus necat eius.
Cortex verrucas in aceto cocta resolvit.
pomorum succus, flos, partus destruit, eius.
LXXII
De croco
Confortare crocus dicatur laetificando,
membraque defecta confortat hepar reparando.
LXXIII
De porro
8

