XXXVII
De nuce, de piro, de pomo
Post pisces nux sit, post carnes caseus adsit.
Unica nunc prodest, nocet altera, tertia mors est.
adde potum piro, nux est medicina veneno.
fert pira nostra pirus, sine vino sunt pira virus.
si pira sunt virus, sit maledicta pirus.
si coquas, antidotum pira sunt, sed cruda venenum.
cruda gravant stomachum, relevant pira cocta gravatum.
post pira da potum, post pomum vade faecatum.
XXXVIII
De cerasis
Cerasa si comedas, tibi confert grandia dona:
expurgant stomachum, nucleus lapidem tibi tollit
et de carne sua sanguis eritque bonus.
XXXIX
De prunis
Infrigidant, laxant, multum prosunt tibi pruna.
XL
De ordine iusto
Persica cum musto vobis datur ordine iusto.
sumere sic est mos: nucibus sociando racemos
passula non spleni, tussi valet, est bona reni.
XLI
De ficibus
Scrofa, tumor, glandes, ficus cataplasmate cedunt,
iunge papaver ei confracta foris tenes ossa.
pediculos veneremque facit, sed cuilibet obstat.
XLII
De esculis
Multiplicant mictum, ventrem dant escula strictum.
escula dura bona, sed mollia sunt meliora.
XLIII
De musto
Provocat urinam mustum, cito solvit et inflat.
XLIV
De cervisia
Grossos humores nutrit cerevisia, vires
praestat et augmentat carnem generatque cruorem,
provocat urinam, ventrem quoque mollit et inflat.
XLV
De aceto
Infrigidat modicum, sed plus desiccat acetum,
infrigidat, macerat, melan: dat, sperma minorat,
siccos infestat nervos et impinguia siccat.
XLVI
De rapis
Rapa iuvat stomachum, novit producere ventum,
5

