Inergumini baptizati, si de purgatione sua curant et se sollicitudine ecclesiasticae tradunt motis que obtemperant,
omnimodis communicent, sacramentis ipsius uirtute ab incurso daemonii quo infestantur purgandi, quorum
ostenditur uita purgatior.
Inerguminis cathicuminis, in quantum uel necessitas exegerit uel oportunitas permiserit, de baptismate
consolendum.
Si qui palam aliquando arrepti sunt, non solum non adsumendi sunt ad ullum ordine clericatus, sed et si iam
aliqui ordinati ab inposito officio repellendi.
In prouinciis nostris placuit de praesumptoribus, ut sicubi duo episcopi ausi fuerint episcopum facere, etiamsi
metropolitani episcopi epistolam non habuerint, et his qui ordinatus est cum ordinatoribus excludatur.
Placuit praeterea ut secundum synodi instituta non ordinetur diaconi coniugati, nisi qui prius conuersionis
proposito professi fuerint castitatem.
Si quis autem in postero accepta benedictione leuitica cum uxore sua incontinens inuenitur, ab officio abiciatur.
De his quos clericatui alligari ipsa uitae gratia suggesserit, si forte internupta et duplicata matrimonia inciderunt,
non ultra subdiaconatum ecclesiasticas capiant dignitates; quod si facti forsitan sunt, ab ecclesiastico
remoueantur officio.
Professas uiduas, si conniuentiam praestiterint, cum raptoribus esse damnandas.
Secundum constitutionem synodi vasensis, quicumque oblationem fidelium suppresserit aut negauerit, ab
ecclesia cui fraudem fecerit excludatur.
Si quis episcopi sui sententiae non acquiescit, synodi legibus audiendum.
Secundum instituta seniorum, si quis a communione sacerdotali fuerit auctoritate suspensus, hunc non solum a
clericorum sed etiam a totius populi colloquio atque conuictu placuit excludi, donec resipiscens ad sanitatem
redire festinet.
Hi qui publicis inter se odiis exardescunt, ab ecclesiasticis conuentibus remouendi, donec ad pacem recurrant.
Si expositus ante ecclesiam cuiuscumque fuerit miseratione collectus, contestationis ponat epistolam; et si is qui
collectus est intra decem dies quaesitus agnitus que non fuerit, securus habeat qui collegit.
Sane qui post praedictum tempus calumniator extiterit, ut homicida ecclesiastica districtione damnabitur, sicut
patrum sanxit auctoritas.
De puellis quae se uouerunt deo et praeclari decore nominis floruerunt, si post uiginti et quinque annos aetatis ad
terrenas nuptias sponte transierint, id custodiendum esse decreuimus, ut cum his cum quibus se alligauerint
communione priuentur, ita ut iis postulantibus paenitentia non negetur; cuius paenitentiae communio multo
tempore differatur.
Si quis famulorum cuiuslibet conditionis aut generis, quasi ad exacerbandam domini districtionem, se diabolico
repletus furore percusserit, ipse tantum sanguinis sui reus erit, neque ad dominum sceleris alieni pertinebit
inuidia.
Placuit in ordinatione episcopi hunc ordinem custodiri, ut primo loco uenalitate uel ambitione submota tres ab
episcopis nominentur, de quibus clerici uel ciues erga unum eligendi habeant potestatem.
4

