Quod si accepto hoc uiatico superuixerint, stent in ordine paenitentum, ut ostensis necessariis paenitentiae
fructibus, legitime reconciliaturia manus impositione recipiant.
Paenitencia desiderantibus etiam clericis non negandam.
Eos qui ad ecclesiam confugerint tradi non oportit, sed eos domini sui promissa intercessione exire persuadeant.
Quod si ab ecclesia exeuntibus poenale aliquid intulerint, ut ecclesiae inimici habeantur excommunes.
Si quis clericorum religionis negotia uel spirituales causas ecclesiae ad saecularia patrocinia, relicta synodo,
transferre praesumpserit, excommunicatione omnium ac detestatione dignus habeatur.
Simili modo causa quae inter clericos uertitur, ne inuito episcopo ad saeculares iudices deferatur, sed
episcoporum iudicio terminetur.
Si quis autem mancipia clericorum pro suis mancipiis ad ecclesiam confugientibus crediderit occupanda, per
omnes ecclesias districtissima damnatione feriatur.
Si quis per testamentum manumissum in seruitute uel obsequium uel in colonaria condicione inpraemere
temptauerit, animaduersionem ecclesiastica arceatur.
Si quis in ecclesia manumissum crediderit ingrati titulo reuocandum, non aliter liceat nisi eum gestis apud acta
municipum reum esse ante probauerit.
Si quis alibi consistentem clerecum ordinandum potuerit, prius definiat et cum ipso habitet.
Sic quoque non sine consultatione eius episcopi cum quo ante habitabit, nec eum qui forte non sine causa diu ab
illo non ordinatus est ordinare praesumat.
Si quis episcopus in aliene ciuitatis terreturio ecclesiam aedificare disponit uel pro agri sui aut ecclesiastici uel
quamcumque suorum oportunitate, permissa licentia aedificandi, qua prohiberi hoc uotum nefas est, non
praesumat dedictionem, quae illi omnimodis reseruanda est in cuius territurio ecclesia adsurgit, reseruatis
aedificatori hanc gratiam ut quos desiderat clericus in re sua uidere, ipsos ordinit is cuius territurium est, uel si
iam ordinati sunt, ipsus habere adquiescat, et omnes ecclesiae ipsius gubernatio ad eum in cuius terreturio eclesia
surrexerit, pertenebit.
Et si quid ipsi eclesiae fuerit ab episcopo conditore conlatum, is in cuius territurio est, auferendi exinde aliquid
non habeat potestatem.
Hoc solum aedificatori episcopo crededimus reseruandum.
Quod si etiam quicumque ecclesiam aedificauerit et alium magis quam eum in cuius territurio aedificat
inuitandum putauerit, tam ipse cui contra constitutione uel districtione gratificari uult quam omnes episcopi, qui
ad huiusmodi dedicationem inuitantur, a conuentum abstinebunt.
Si ordinem excesserit, in reatu deuocabitur.
Sobito obmutiscens baptizari potest et amentibus quaecumque pietatis sunt conferenda.

3

