Vt episcopi, presbiteri uel diaconi uenationes more seculario exercere non praesumant.
Quod si fecerint, priorum canonum institutis corrigantur.
Vt episcopi, iuxta quod canones monent, successorem sibi eligere non praesumant, nisi ipse remotus et exutus ab
omnibus rebus aeclesiasticis fuerit.
Episcopos uero seu abbates, qui propriis culpis notanter damnati sunt aut ab ecclesiis eorum sponte remoti sunt,
nullo modo ad proprias aecclesias uel onores decreuimus reuertendos.
Hoc omnino decernimus atque sumopere instituimus, ut, quicunque episcopus ecclesie praeesse uidetur, omnibus
dominicis diebus uel sollemnitatibus sanctis plebe sibi comissa praedicatione diuina adloquatur et sacrata
intentione praeuigilet, ut gregem sibi comisso alimentis spiritalibus foueat.
Et quoniam ad sanctam sinodum in notitiam peruenit, quod, si monachi in monasterio enutriti uacando per
diuersa loca discurrant, eos quidam in eorum comunione suscipiant, idcirco placuit conuenire, ut nullus
monachum alterius sine comitatum abatis sui uel literas comendaticias suscipere praesumat.
Quod si quispiam post hanc definitionem temerare conauerit, placuit eum anno integro a communione suspendi.
Si quis episcopus in sinodo comonitus uenire neglexerit praecipue id, quod ad anc definitionem sanctis
canonibus decernitur, eorum cannonum regulis coerceatur.
Si quis episcopus successorem sibi contra decreta canonum subrogauerit, ipse a proprio gradu decedat mutata
uita contemtus.
Constituimus uero, ut canonicae ministerium sibi comissum deuotae impleat.

2

