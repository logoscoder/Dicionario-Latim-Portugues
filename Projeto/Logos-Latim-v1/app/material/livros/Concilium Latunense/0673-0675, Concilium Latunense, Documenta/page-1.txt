0673-0675- Concilium Latunense - Documenta
Concilia Galliae 511-695 - Concilium Latunense a. 673-675
Dum auspice domino, qui suis dixit discipulis: vbi fuerint duo uel tres congregati in nomine meo, ego sum in
medio eorum, et ortodoxorum trecentorum decem et octo episcoporum repleuit corda, ut sanctae aecclesie
stabilitate firmarent atque mandatis diuinis instituerent, nos latina in praesentia gloriosisimi principis nostri
domni childerici regis congregati eramus, praecepit, ut, quod sanctisimi patres quinque principalibus synodis
congregati pro statui sanctae aecclesie seu fidei firmitate roborandam ipsi definierunt atque sanxerunt uel nostre
memoriae ad erudiendam cunctam fidelium multitudinem reliquerunt, nobis quoque stabilire atque conseruare in
omnibus firma stabilitate per succidua tempora conueniat.
Hoc namque specialius ad religionem nostram pertinet: vt episcopi postposita et abiecta secularia sub sanctae
conuersationis studio canonice uiuant.
Vt nullus episcoporum seu clericorum arma more seculario ferre praesumat.
Vt nullus episcopus causas perferat nisi per aduocatum, ne, dum causarum tumultus nititur exercere, a fomitem
iracundiae semet ipsum uideatur erigere.
Mulierem sane aliam nisi iuxta scripturarum patrum instituta nullus clericorum in propria domum abere
praesumat.
Vt etas legitima et electio, populi tam consensus ad episcopum instituendum iuxta canonica decreta expectetur.
Vt duo episcopi in una ciuitate non sint nisi peregrinus.
Vt nullus clericum alterius absque literas episcopi aut abatis sui praesumat recipere, nec monachi sine sacris aut
literas, ut diximus, per patrias uacare aut discurrere praesumant.
Pascha uero uel natiuitatem domini seu quinquagesimae festissimos dies ad eorum ciuitates omnes episcopi
tenere debeant, id autem tum tantum, nisi ordinatio regis eum arcescere fecerit itinere.
Vt laici homines in seculare habitu constituti in arcepresbiterii honore per parrochias non instituantur.
Episcopi, qui modo spiritualiter non uiuunt, ut infra constitutum tempus se debeant cohercere uel emendare aut
certe de oficio regradentur.
Hoc specialius placuit adserendum, ut senodalis concilius medio mense septembrio, quod euenit in anno quarto
decimo regnante domno nostro childerico rege, ubi iussum fuerit, celebretur.
Feminae sane, quae earum uiros amiserint et ad uiduitatem studio priscam consuetudinem atque ueste mutata
permanere uoluerint, sub tuitionem principis habeantur.
Certe si sacrum uelamen susceperint eligere, in monasterio recludantur.
Illas uero, quas domini sacerdotes religioso ordine uiuere cognouerint, liceat eis in domibus earum caste pie que
conuersare; ut uero, si neglegentes de castitate earum extiterint, ad eas reuertentes in monasterio trudantur.
Priuilegia uero, que antiquitus uel moderno tempore monasteriis iuxta sanctorum patrum regulas uiuentibus
indulta sunt, ut propria uiuant firmitate, per praesentem institutionem modis omnibus sanximus.
1

