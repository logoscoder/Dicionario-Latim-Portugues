sic defininut:
Si ex duobus tertium quid colligitur, alterum eorum cum contrario
illationis colligit contrarium reliquo.
Veteres autem sic definierunt:
Omnis conclusionis si sublata sit illatio, assumpta alterutra
propositione tolli reliquam.
Quae res inuenta est aduersus eos, qui concessis acceptionibus id,
quod ex illis colligitur, impudenter recusant. Per hoc /210/ enim
compelluntur ad impossibilia, dum ex eo, quod negant, contrarium aliquid
inuenietur ei, quod ante concesserant. Porro contraria simul esse uera
impossibile est. Ergo per impossibile compelluntur ad conclusionem.
Nec frustra constituerunt dialectici eum modum uerum esse, cuius
aduersum illationis cum alterutra acceptione tollit reliquam. At
Stoici quidem tantum negatiua particula praeposita putant illationem
recusari uel ex propositionibus alteram tolli, ut puta:
Omnis

Non omnis

Quidam Non quidam
Veteres uero et per alterutram, igitur bifariam, ut puta:
Omnis

Non omnis

Quidam
Fiunt igitur aduersus unamquamque conclusionem contrariae, quae
opponantur, octo, quoniam utraque acceptio bifariam tollitur fiuntque
conclusiones bis quaternae modo negatiua particula praeposita
illationi modo alterutra illationis accepta. Exemplo sit primus
indemonstrabilis:
Omne iustum honestum,
omne honestum bonum;
omne igitur iustum bonum
Qui hanc illationem negat concessis propositionibus necesse est dicat:
Quoddam iustum non est bonum
Huic si praeponas priorem ex duobus concessis:
Omne iustum honestum
fit illatio secundum sextum modum in tertia formula, ut:
Quoddam igitur honestum non est bonum /211/
quod repugnat secundae propositioni, quae concesserat:
Omne honestum bonum
Haec item omnino opposita conclusio est, si isdem manentibus
aequipollentem eius inferas, ut:
Non igitur omne honestum bonum
11

