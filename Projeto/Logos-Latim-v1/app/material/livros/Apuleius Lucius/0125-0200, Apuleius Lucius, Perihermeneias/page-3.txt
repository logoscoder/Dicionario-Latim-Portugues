non animal
non enim definiunt, quid sit, cum hoc non sit, sed tantum ostendunt aliud praeter hoc esse.
[05]
Nunc dicendum est quemadmodum quattuor illae propositiones inter se affectae sint, quas non ab re est in
quadrata formula spectare. Sunt igitur in superiore linea, ut infra scriptum est, uniuersalis dedicatiua et
abdicatiua, ut:
Omnis uoluptas bonum est
Omnis uoluptas bonum non est
dicanturque hae inter se incongruae. Item in inferiore linea sub utraque particulares subnotentur:
Quaedam uoluptas bonum est
Quaedam non est bonum
dicanturque inter se hae subpares. Deinde obliquae ducantur lineae angulares, altera pertingens ab uniuersali
dedicatiua /194/ ad particularem abdicatiuam, altera a particulari dedicatiua ad uniuersalem abdicatiuam; quae
inter se et quantitate et qualitate contrariae alterutrae nominentur, quod iam necesse est alterutram ueram esse,
quae dicitur perfecta pugna et integra.
At inter subpares et incongruas pugna diuidua est, quod incongruae nunquam quidem fiunt simul uerae, interdum
tamen simul mentiuntur, subpares autem mutata uice nunquam quidem simul mentiuntur, interdum tamen simul
uerae fiunt et ideo utriusuis harum reuictio confirmat alteram, non tamen et utriusuis confirmatio reuincit
alteram. De incongruis qui utramuis posuit, utique alteram tollit, non tamen mutata uice qui utramuis tollit,
utique alteram ponit. Enimuero de alterutris qui utramuis comprobat, utique alteram refutat, qui utramuis tollit,
utique alteram comprobat. Caeterum uniuersalis utrauis particularem suam comprobata utique confirmat, reuicta
non utique infirmat. Particularis autem uersa uice uniuersalem suam reuicta utique infirmat, probata non utique
confirmat. Haec omnia ita /195/ esse, ut dicimus, ex ipsis propositionibus facile ostenditur infra scriptis.
Omnis uoluptas -------- incongruae -------bonum est
|
\ /
|
\/
|
X
|
/\
|
/ \

Omnis uoluptas
bonum non est
|
|
|
|
|

Quaedam uoluptas -------- subpares ---------- Quaedam uoluptas
bonum est
bonum non est
[FIGURA]
Certum est enim, quod concedat, qui aliquid proposuerit. Destruitur autem ultrauis uniuersalis trifariam, dum aut
particularis eius falsa ostenditur aut utrauis ex duabus caeteris uera, siue incongrua siue subneutra. Instruitur
autem uno modo, si alterutra eius falsa ostenditur. Contra particularis /196/ uno quidem modo destruitur, si
alterutra eius uera ostenditur; instruitur autem trifariam, si aut uniuersalis eius uera est aut utrauis ex duabus
caeteris falsa, siue subpar eius siue subneutra. Eadem seruabimus etiam in aequipollentibus propositionibus.
Aequipollentes autem dicuntur, quae alia enuntiatione tantundem possunt et simul uerae fiunt aut simul falsae,
altera ob alteram scilicet, sicut indefinita et particularis.
Item omnis propositio, si assumat in principio negatiuam particulam, fit alterutra eius aequipollens, ut cum sit
uniuersalis dedicatiua:
Omnis uoluptas bonum
3

