recte arbitratus est Theophrastus propter hoc non unum modum hunc, sed
duos esse.
Secundus modus est, qui conducit ex dedicatiuis particulari et
uniuersali dedicatiuum particulare directim, ut:
Quoddam iustum honestum, /208/
omne iustum bonum;
quoddam igitur honestum bonum
Tertius modus est, qui conducit ex dedicatiuis uniuersali et
particulari dedicatiuam particulare directim, ut:
Omne iustum honestum,
quoddam iustum bonum;
quoddam igitur honestum bonum
Quartus modus est, qui conducit ex uniuersalibus dedicatiua et
abdicatiua abdicatiuum particulare directim, ut:
Omne iustum honestum,
nullum iustum malum;
quoddam igitur honestum non est malum
Quintus modus est, qui conducit ex dedicatiua particulari et abdicatiua
uniuersali abdicatiuum particulare directim, ut:
Quoddam iustum honestum,
nullum iustum malum;
quoddam igitur honestum non est malum
Sextus modus est, qui conducit ex dedicatiua uniuersali et abdicatiua
particulari abdicatiuum particulare directim, ut:
Omne iustum honestum,
quoddam iustum non est malum;
quoddam igitur honestum non est malum
Ex his sex modis primi tres rediguntur ad tertium indemonstrabilem
conuersa priore propositione primi et secundi. Tertius enim secundo
eandem coniugationem habet hoc uno differens, quod ex uniuersali
trahit particulam subiectiuam. Propter quod non tantum propositionis
uerum etiam illationis conuersions redigitur ad tertium. Item quartus
et quintus nascuntur ex indemonstrabili quarto conuersis prioribus
propositionibus eorum. Sextus autem modus nec utraque nec altera
redigi conuersa ad indemonstrabilem aliquem potest, sed per
impossibile tantum approbatur, sicuti quartus in /209/ secunda
formula, et ideo uterque nouissimi numerantur.
[12]
Caeterorum autem in omnibus formulis ordinatio facta est pro
differentia coniugationum et illationum. Nam cum prius sit dedicare
quam negare potentiusque uniuersale quam particulare, priores sunt
uniuersales particularibus et in utrisque dedicatiua [et] illatio;
<si> similes sunt, his praeponitur modus, qui celerius ad
indemonstrabilem redigitur, id est una conuersione, quae una probatio
est certos eos ad cludendum modos esse. Est et altera probatio
communis omnium etiam indemonstrabilium, quae dicitur per impossibile
appellaturque a Stoicis prima constitutio uel primum expositum. Quod
10

