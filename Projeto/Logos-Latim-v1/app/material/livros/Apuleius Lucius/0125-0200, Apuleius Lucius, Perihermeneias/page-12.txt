Similiter et alterae fient duae conclusiones, si, ut nunc praeposuimus
priorem propositionem, sic assumamus posteriorem:
Quoddam iustum non est bonum
omne honestum bonum
fit illatio quarti modi in secunda formula duplex:
Non igitur omne iustum honestum
uel:
Quoddam igitur iustum honestum non est
Quarum utrauis aeque priori propositioni repugnat, quae concesserat:
Omne iustum honestum
His quattuor conclusionibus manentibus tantum propositio mutata est,
si pro eo, quod erat:
Quoddam iustum non est bonum
facias:
Non omne iustum bonum
bifariam fit sublata illatio; erunt alterae quattuor conclusiones
isdem immutationibus. Item si pro eadem facias:
Nullum iustum bonum
bifariam fit sublata illatio; erunt tertiae quattuor conclusiones
dumtaxat in his, quae habebunt uniuersalem illationem; ea enim potest
/212/ sola trifariam tolli. At in caeteris solae octo, quas, si quis
uelit, singillatim sub unoquoque per omnes formulas poterit suggerere
ad exemplum quod proposuimus.
[13]
* * * ut etiam Peripateticorum more per litteras ordine propositionum
et partium commutato sed ui manente sit primus indemonstrabilis:
A de omni B,
et B de omni C;
igitur A de omni C
Incipiunt a declarante atque ideo et a secunda propositione. Hic adeo
modus secundum hos pertextus retro talis est:
Omne C B,
omne B A;
omne igitur C A
Stoici porro pro litteris numeros usurpant ut:
Si primum, secundum;
atqui primum,
secundum igitur
12

