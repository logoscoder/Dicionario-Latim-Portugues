[10]
Nunc formulae modos trademus secundae.
Primus modus in secunda formula est, qui conducit ex uniuersalibus
dedicatiua et abdicatiua abdicatiuem uniuersale directim, uelut:
Omne iustum honestum,
nullum turpe honestum;
nullum igitur iustum turpe
Hic redigitur in secundum indemonstrabilem conuersa eius secunda
propositione.
Secundus modus est, qui conducit ex uniuersalibus abdicatiua et
dedicatiua abdicatiuum uniuersale directim, uelut:
Nullum turpe honestum,
omne iustum honestum;
nullum igitur turpe iustum
Hic coniugatione non differt /207/ a priore, nisi quod subiectiuam
particulam abdicatiua trahit ad illationem, quoniam ita uariatus est
enuntiationis ordo, quod in prima formula fieri non potest.
Tertius modus est, qui conducit ex particulari dedicatiua et uniuersali
abdicatiua abdicatiuum particulare directim, uelut:
Quoddam iustum bonestum,
nullum turpe honestum;
quoddam igitur iustum non est turpe
Huius si conuertamus uniuersalem abdicatiuam fit indemonstrabilis
quartus, ex quo hic nascitur.
Quartus modus est, qui conducit ex particulari abdicatiua et uniuersali
dedicatiua abdicatiuum particulare directim, ut:
Quoddam iustum non est turpe,
omne malum turpe;
quoddam igitur iustum non est malum
Hic solus modus tantum per impossibile approbatur. De qua propositione
dicemus expositis modis tertiae formulae.
[11]
In tertia formula primus modus est, qui conducit ex dedicatiuis
uniuersalibus dedicatiuum particulare tam directim quam reflexim, ut:
Omne iustum honestum,
omne iustum bonum,
quoddam igitur honestum bonum
uel sic:
Quoddam igitur bonum honestum
Quippe non interest, ex utra[que] propositione facias particulam
subiectiuam, quoniam non interest, utram prius enunties. Ideo non
9

