definitione necessitas comprehensa est, factum est ut conclusionis
uis a similitudine inductionis distingueretur. Nam et in inductione
quaedam conceduntur, ut puta:
Homo inferiorem malam mouet, equus inferiorem mouet,
item bos et canis
In istis acceptionibus in conclusione aliud quid infertur:
Ergo et omne animal inferiorem malam mouet
Quod cum sit in crocodilo falsum, potes superioribus concessis
illationem ipsam non recipere, quam tibi in conclusione non licuisset
recusare, quippe cuius illatio in ipsis acceptionibus continetur, et
ideo in ea additum est "necessario euenire". Ne ultima quidem pars
definitionis uacat, sed ostendit ex eisdem ipsis quae concesserit,
euenire debere illationem, caeterum ratam non fore. Ac de his quidem
satis dictum.
[08]
Nunc tradendum est, quibus modis et coniugationibus fiant intra certum
numerum praedicatiui generis uerae conclusiones. Quippe in prima
formula nouem soli moduli, sex /203/ autem coniugationes reperiuntur;
in secunda quattuor moduli, tres coniugationes; in tertia sex moduli,
coniugationes quinque. De quibus hic iam suo ordine demonstrabo
praefatus neque ex particularibus solis neque abdicatiuis solis ratam
fieri conclusionem, quia saepe possunt et falsa conducere. Item
quamlibet multis dedicatiuis si utrauis abdicatiua iungatur,
dedicatiuam non, sed abdicatiuam fieri illationem: tantum uel una
mixta caeteris praeualet. Similis etiam particularium uis est; utrauis
enim mixta uniuersalibus particularem facit illationem.
[09]
Igitur in prima formula modus primus est, qui conducit ex uniuersalibus
dedicatiuis dedicatiuum uniuersale directim, ut:
Omne iustum honestum,
omne honestum bonum;
omne igitur iustum bonum est
At si reflexim inferas:
Quoddam igitur bonum iustum
fit ex eadem coniugatione quintus modus. Nam sic tantum reflecti posse
uniuersalem dedicatiuam supra docui. Secundus modus est, qui conducit
ex uniuersalibus dedicatiua et abdicatiua abdicatiuum uniuersale
directim, ut:
Omne iustum honestum,
nullum honestum turpe;
nullum igitur iustum turpe
At si reflexim inferas:
Nullum igitur turpe /204/ iustum
sextum modum effeceris. Nam, ut dictum est, reflectitur in se
7

