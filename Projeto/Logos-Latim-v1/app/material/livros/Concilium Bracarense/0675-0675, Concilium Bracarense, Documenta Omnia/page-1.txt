0675-0675- Concilium Bracarense III- Documenta Omnia
3. Konzil von Braga

O93, f. 98rb; V630, f. 176va; W411, f. 191r; V1341, f. 114va; E97, f. 356vb
IN NOMINE DOMINI INCIPIT CONCILIUM BRACARENSE[1], QUOD FACTUM[2] EST SUB ANNO IIII
GLORIOSI DOMINI NOSTRI WAMBANI[3] REGIS ERA[4] DCXIII[5].
<V630, f. 176vb> Decenter satis per divinum[6] spiritum in Bracarensi[7] urbe collecti[8] [9] et de his, quae
intra dei ecclesiam perversa <V1341, f. 114vb> actione geruntur, tractaturi[10] convenimus, <E97, f. 357ra> ut
adiuvante nos illo, qui dixit: Ubicumque fuerint duo vel tres in nomine meo collecti, ibi ero in medio eorum, pari
animo parique devotionis studio exsurgentes male habitos exstirpemus errores. Etenim dum nos in unum
synodalis[11] actio aggregasset, debitis in sedibus collocati primum de sanctae fidei sacramento coepimus
habere sermonem, scilicet, ne aut vanitate[12] disputantium aut nescientia simplicium erroris quippiam in
hoc[13] sacramento[14] fidei teneretur.. Unde[15], cum omnes nos in vera fide ut speculum[16] perlustraremus
illaesos in eo, quia nullum nostrum[17] schismatici[18] erroris fatigaverat[19] turbo[20], sed vera nos et simplex
in hoc sacramento apostolica ostendit idoneos[21] praedicatio, grates[22] omnipotenti peregimus deo, quod[23]
hanc nostrae fidei regulam ipsis verbis atque sententiis commemorando[24] praeteximus[25], quibus eam[26] in
conventu Niceni concilii declaratam[27] esse scimus.
Credimus[28] in unum deum patrem omnipotentem factorem caeli et terrae, visibilium omnium et invisibilium
conditorem et in unum dominum Iesum Christum filium dei unigenitum, ex[29] patre natum ante omnia saecula,
deum ex deo, lumen ex lumine, deum verum ex deo vero, natum, non factum, homousion patri, hoc est eiusdem
cum patre substantiae, per quem omnia facta sunt quae in caelo et quae in terra, qui propter nos et propter
nostram salutem descendit[30] et incarnatus est de spiritu sancto ex Maria[31] virgine homo natus[32], passus
sub Pontio Pilato[33], sepultus tertia die resurrexit, ascendit in caelos, sedet[34] ad dexteram patris, inde[35]
venturus[36] in gloria iudicare vivos et mortuos, cuius regni non erit finis. Credimus et in spiritum sanctum
dominum et vivificatorem[37] ex patre et filio procedentem[38], cum patre et filio adorandum et glorificandum,
qui locutus est per prophetas[39] et[40] unam sanctam[41] catholicam atque apostolicam ecclesiam. Confitemur
unum baptisma[42] in remissionem[43] peccatorum, exspectamus resurrectionem mortuorum et[44] vitam[45]
futuri saeculi. Amen.
Post[46] huius sanctae fidei sacramentum relatus est in contione[47] nostrorum omnium error manifestus pariter
et diversus, qui tanta debet disciplinae[48] arte retundi, quanta et perversitate comprobatur <E97, f. 357rb>
infundi. <W411, f. 191v> Quidam enim in sacrificiis domini relati sunt lac pro vino prompte [49] offerre,
eucharistiam quoque vino madidam[50] pro complemento communionis credunt populis[51] porrigendam et,
quod peius <V630, f. 177ra> his[52] omnibus est, quidam sacerdotum in vasis domini epulas sibi apponunt et
manducare in eis praesumunt[53]. <V1341, f. 115ra> Quidam etiam ex sacerdotibus relati sunt, quod
ecclesiasticae consuetudinis ordine praetermisso missam sine orariis[54] audeant dicere, et quod in
solemnitatibus martyrum reliquias[55] suo collo imponant et in sellulis non ab[56] aliis se portandos nisi ab
albatis diaconibus credant. Illud quoque, quod plerique sacerdotum absque testimonio[57] cum feminis
commorentur[58], et quod quidam illorum honoratos[59] fratres suos verberibus indiscretis subiciant[60],
necnon et illud, quod quidam Simonis cupiditate arrepti, quos ordinaturi[61] sunt sub cautione[62] dimittant,
qualiter[63], postquam ordinati fuerint, pecuniam ab illis promissam accipiant. Illud quoque, quod familiam
ecclesiae in propriis laboribus[64] quassant damnum rebus dominicis[65] facientes. Quae omnia, ne confuse
videantur[66] esse prolata, discretis titulorum ordinibus credimus subnectenda.
UT[67] REPULSIS OMNIBUS OPINIONIBUS SUPERSTITIONUM[68] PANIS TANTUM ET VINUM
AQUA PERMIXTUM[69] IN SACRIFICIO OFFERATUR.
I[70] Cum omne crimen atque peccatum oblatis deo sacrificiis deleatur, quid de cetero pro delictorum expiatione
domino[71] dabitur, quando in ipsa sacrificii oblatione erratur? Audivimus enim quosdam <O93, f. 98va>
schismatica ambitione detentos contra divinos ordines et apostolicas institutiones lac pro vino in divinis
sacrificiis dedicare, alios quippe[72] intinctam eucharistiam populis[73] pro complemento communionis
porrigere, quosdam etiam non expressum vinum in sacramentis[74] dominici[75] calicis[76] offerre, sed
oblatis[77] tantum[78] populos communicare. Quod quam sit evangelicae atque apostolicae doctrinae contrarium
et consuetudini[79] ecclesiasticae adversum[80], non difficile ab ipso fonte veritatis probatur[81], a quo ordinata
ipsa sacramentorum mysteria processerunt. Cum enim magister veritatis verum salutis nostrae sacrificium suis
1

