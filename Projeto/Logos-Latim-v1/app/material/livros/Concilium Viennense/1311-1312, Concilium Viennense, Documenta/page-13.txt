quod in praemissis geritis dimittere haec eadem faciam iuxta mandatum illius qui substituetur in eodem officio
sic me deus adiuvet et haec sancta dei evangelia.
Dat(um) Avinione kal(endis) decembris anno octavo.
Ad memoriam futurorum.
Licet dudum Viennae in generali concilio constituti bonis ordinis quondam templi cum suis iuribus privilegiis
indulgentiis immunitatibus et libertatibus prius in ordinem hospitalis sancti Ioannis ierosolimitani per nos sacro
concilio approbante translatis pro pace et concordia inter ecclesiarum praelatos ceteros que viros ecclesiasticos et
fratres ordinis dicti hospitalis stabiliendis promptius et firmandis certis ad hoc aliis nihilominus probabilibus
concurrentibus causis omnia privilegia praefato ordini hospitalis per sedem apostolicam dudum concessa et per
consequens procul dubio privilegia quondam templi quae censeri debebant hospitalis et debent velut iam in
ipsum ordinem hospitalis translata excepto tamen exemptionis privilegio si quod habebant in ultima eiusdem
concilii sessione omnino duxerimus suspendenda ea que voluerimus usque ad voluntatis nostrae beneplacitum
manere suspensa quidam tamen minus plene praemissa in rationis examine deducentes asserere non verentur
suspensionem huiusmodi ipsorum privilegiorum hospitalis praedicti ad ipsius ordinis templi quondam privilegia
non extendi.
Quamquam autem assertioni talium non suffragetur etiam color alicuius probabilis rationis nos tamen a cordibus
eorundem volentes cuiusvis dubii materiam submovere nostrae fuisse intentionis per suspensionem praedictam
privilegiorum ordinis hospitalis privilegia quondam templi suspendere quae iam erant per translationem
praedictam ipsius ordinis hospitalis affecta auctoritate apostolica declaramus ac illa esse decernimus sicut et alia
privilegia hospitalis et remanere suspensa.
Sane licet per aliquos fratres nostros sanctae Romanae ecclesiae cardinales pluribus ex praelatis qui ad concilium
generale convenerant ante suspensionem praefatam dictum fuerit in communi quod ipsa privilegiorum hospitalis
suspensio fieret quousque omnia circa concordiam causas et lites quae inter dictos praelatos et alios viros
ecclesiasticos erant dubia essent completa et perfecta integraliter duratura nos tamen attendentes quod si finis
causarum et litium huiusmodi deberet omnium expectari posset per unam modicam causam ipsi ordini
hospitalariorum grave praeiudicium generari et sua privilegia diutius non absque eorum grandi dispendio
remanere suspensa considerantes nihilominus quod istud posset materiam multis ministrare calumniis in dicta
sessione ultima volentes tantis periculis obviare viva voce clare et aperte promendum duximus hoc etiam tertio
ut ab omnibus et singulis plene posset intelligi repetendo nos velle dictam suspensionem privilegiorum ordinis
hospitalis praedicti usque ad nostrum beneplacitum perdurare intendentes cooperante domino sic utrorumque
pensatis utilitatibus nostrae disponere beneplacitum voluntatis quod et praelatis et personis aliis ecclesiasticis ac
ipsis hospitalariis sic providebitur in praemissis quod neutri supererit conquerendi materia quin immo potius
poterunt utrique merito contentari.
Nulli ergo ....
Dat(um) Avinione xv kal(endas) ianuarii anno octavo.
Ad perpetuam rei memoriam.
Dudum in generali concilio Viennensi per nos disponente domino celebrato sublato quondam militiae templi
ierosolimitani ordine ac cassato bona praefati ordinis illis quae in regnis et terris carissimorum in Christo
filiorum nostrorum ... Castellae ... Aragoniae ... Portugaliae et ... Maioricarum regum illustrium extra tamen
regnum Franciae consistunt ex certis causis dumtaxat exceptis ac ipsis nostrae et sedis apostolicae dispositioni
quousque de illis per nostram et dictae sedis providentiam ordinaremus aliter specialiter reservatis ordinis
hospitalis sancti Ioannis ierosolimitani in terrae sanctae subsidium concessisse applicasse et univisse meminimus
sacro concilio approbante ac deinde in eodem concilio nonnulla quae promotionem negotii eiusdem terrae
sanctae respiciunt quaedam etiam per quae inter ecclesiarum praelatos ceteros que viros ecclesiasticos ac fratres
praedicti ordinis hospitalis via praecluderetur litigiis scandalis et discordiis perpetua que pax posset inter ipsos et

13

