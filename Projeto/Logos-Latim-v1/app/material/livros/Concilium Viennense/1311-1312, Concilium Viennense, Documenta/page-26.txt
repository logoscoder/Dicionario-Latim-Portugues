Attendentes quod ubi gubernaculum disciplinae contemnitur restat ut religio naufragetur providendum
censuimus esse praecipue ne per contemptum huiusmodi in his quae se Christo voto celebri desponderunt
quicquam reperiatur incongruum quod in regularis ponat honestatis gloria maculam et divinam merito possit
offendere maiestatem.
Hoc igitur sacro approbante concilio duximus statuendum ut singula monialium monasteria per ordinarios
exempta videlicet quae ita sedi apostolicae quod nulli alii subiecta noscuntur apostolica non exempta vero
ordinaria auctoritate ac exempta alia per alios quibus subsunt annis singulis debeant visitari.
Visitatores autem huiusmodi sollicitudinis studium diligenter impendant ut moniales ipsae quarum nonnullas
dolentes audivimus in subscriptis excedere pannis sericis variorum foderaturis sandalitiis comatis et cornutis
crinibus scacatis et virgatis caputiolis non utantur non choreas non festa saecularium prosequantur non die noctu
ve per vicos et plateas incedant aut voluptuosam alias vitam ducant eas que sollertius retrahant ab insolentiis
quibuslibet et mundi huius illecebris ac inducant easdem ad impendendum in monasteriis suis devotum et
debitum virtutum domino famulatum.
Ad quae omnia observanda moniales easdem non obstantibus exemptionibus et privilegiis quibuscunque quibus
tamen quoad alia nolumus praeiudicium generari per illos de quibus supra dictum est compelli iubemus remediis
opportunis.
Statuimus insuper ut quaevis ad regimen abbatiarum assumptae in monasteriis in quibus abbatissae sunt solitae
benedici infra annum a suae confirmationis tempore computandum munus benedictionis suscipiant alioquin a
iure suo nisi subsit causa rationabilis prorsus se noverint cecidisse per illos ad quos id pertinet provisione de
abbatissis monasteriis ipsis canonice facienda.
Illas quoque mulieres quae vulgo dicuntur canonicae saeculares et ut saeculares canonici vitam ducunt non
renunciantes proprio nec professionem aliquam facientes per locorum ordinarios si exemptae non fuerint sua si
vero exemptae fuerint apostolica auctoritate praecipimus visitari per hoc tamen non intendentes earum statum
regulam seu ordinem approbare.
Ipsos autem visitatores notariis duobus et personis duabus suae ecclesiae quatuor que viris aliis honestis utique et
maturis praecipimus in ea quam visitando facient inquisitione fore contentos.
Si qui vero visitatores ipsos in praemissis impedire praesumpserint seu aliquo praemissorum nisi moniti
resipiscant ipso facto excommunicationis sententiam se noverint incursuros privilegiis statutis et consuetudinibus
quibuslibet in contrarium minime valituris.
Cum de quibusdam mulieribus beguinabus vulgariter nuncupatis quae cum nulli promittant oboedientiam nec
propriis renuncient neque profiteantur aliquam regulam approbatam religiosae nequaquam exsistunt quanquam
habitum qui beguinarum dicitur deferant et adhaereant religiosis aliquibus ad quos specialiter trahitur affectio
earundem nobis fide digna relatione insinuatum exstiterit quod earum aliquae quasi perductae in mentis insaniam
de summa trinitate ac divina essentia disputent et praedicent ac circa fidei articulos et ecclesiastica sacramenta
opiniones catholicae fidei contrarias introducant et multos super his decipientes simplices eos in errores diversos
inducant alia que quam plura periculum animarum parientia sub quodam velamine sanctitatis faciant et
committant nos tam ex his quam ex aliis de ipsarum opinione sinistra frequenter auditis eas merito suspectas
habentes statum earundem sacro approbante concilio perpetuo duximus prohibendum et a dei ecclesia penitus
abolendum eisdem et aliis mulieribus quibuscunque sub poena excommunicationis quam in contrarium facientes
incurrere volumus ipso facto iniungentes expresse ne statum huiusmodi dudum forte ab ipsis assumptum quoquo
modo sectentur ulterius vel ipsum aliquatenus de novo assumant.
Praedictis vero religiosis per quos eaedem mulieres in huiusmodi beguinagii statu foveri et ad ipsum
suscipiendum induci dicuntur sub simili excommunicationis poena quam eo ipso quod secus egerint se noverint
incursuros districtius inhibemus ne mulieres aliquas praedictum statum ut praemittitur dudum assumptum
sectantes aut ipsum de novo forsitan assumentes quomodocunque admittant ipsis super eo sectando vel
assumendo praebentes ullo modo consilium auxilium vel favorem nullo contra praemissa privilegio valituro.
26

