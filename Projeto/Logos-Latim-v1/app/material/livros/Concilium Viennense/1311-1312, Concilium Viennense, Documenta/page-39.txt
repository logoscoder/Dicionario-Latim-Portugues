Quod si forte in praedicationibus hoc ipsum supra dictis diebus suadere scienter omiserint per superiores eorum
graviter arguantur.
Quibus etiam superioribus in virtute sanctae oboedientiae districte praecipimus ut contra taliter omittentes statuta
poenalia faciant secundum quae sic acriter puniant transgressores quod poena eorum sit ceteris in exemplum
constitutione bonae memoriae Gregorii papae ix praedecessoris nostri circa haec edita in suo nihilominus robore
duratura.
Qui vero scienter postposuerint confitentibus conscientiam facere de solvendis huiusmodi decimis ab officio
praedicationis tamdiu maneant ipso facto suspensi donec confitentibus ipsis si hoc ipsum sibi dicendi commode
facultatem habuerint conscientiam fecerint exinde excommunicationis incursuri sententiam ipso facto si
praedicare praesumpserint praedicta negligentia ut praemittitur non purgata ad religiosos tamen monasteriorum
vel rectores ecclesiarum decimas percipientium nolumus hoc extendi.
Sane temerarios violatores constitutionis illius quae religiosis et clericis saecularibus prohibet ne aliquos ad
vovendum iurandum vel fide interposita seu alias promittendum inducant ut sepulturam apud eorum ecclesias
eligant vel iam electam ulterius non immutent similem sententiam poena in dicta constitutione contenta in suo
perdurante robore incurrere volumus ipso facto ab alio quam a sede apostolica praeterquam in mortis articulo
nullatenus absolvendos nullis privilegiis aut statutis cuiuscunque tenoris exsistant super his valituris.
Gravis ad nos praelatorum querela perduxit quod nobiles quidam et domini temporales terris eorum ecclesiastico
suppositis interdicto nedum in locorum suorum capellis sed et in collegiatis et aliis insignium locorum ecclesiis
missas et alia divina officia publice et solemniter faciunt celebrari ad officia eadem celebranda nunc hos nunc
illos vocantes et interdum quod est deterius compellentes his que non contenti excessibus per campanarum non
solum pulsationem sed et voce praeconia populos etiam interdictos ut interdicti non obstante sententia ad
audiendas missas huiusmodi veniant faciunt evocari.
Nonnulli quoque ipsorum suis plerumque subiectis ne licet excommunicationis vel interdicti sententia publice
sint innodati de ecclesiis dum in ipsis missarum celebrantur solemnia instantibus etiam celebrantibus exeant
praecipere non verentur ex quo frequenter contingit quod non sine dei offensa cleri que ac populi scandalo ipsa
missarum solemnia remanent inexpleta.
Ne igitur excessus sic graves excedentium impunitate trahantur ab aliis in exemplum praesumptores praefatos
qui locis interdicto suppositis quemquam de cetero divina celebrare officia quomodolibet cogere aut qui modo
praedicto ad officia eadem audienda aliquos excommunicationis praesertim vel interdicti ligatos sententia
evocare seu qui ne excommunicati publice aut interdicti de ecclesiis dum in ipsis missarum aguntur solemnia a
celebrantibus moniti ut exeant prohibere nec non excommunicatos publice et interdictos qui in ipsis ecclesiis
nominatim a celebrantibus ut exeant moniti remanere praesumpserint excommunicationis sententia a qua per
sedem dumtaxat apostolicam possint absolvi sacro approbante concilio innodamus.
Cum ex eo quod religiosi viri fratres minores in suis recipiunt ecclesiis ad audienda divina officia tempore
interdicti fratres et sorores de ordine tertio quem beatus Franciscus instituit exsistentes qui continentes seu de
poenitentia nuncupantur scandalum aliorum qui ab his excluduntur mentibus generetur censura vilescat
ecclesiastica et minoris auctoritatis interdicti sententia reputetur eisdem fratribus minoribus districtius inhibemus
ne de cetero aliquem vel aliquos praedictorum etiamsi super hoc hi vel illi privilegiis quibuscunque muniti
exstiterint quae ipsis in nullo prorsus quoad hoc volumus suffragari ad divina in suis ecclesiis tempore interdicti
quoquo modo admittant.
Quod si fecerint eo ipso excommunicationis sententiae se noverint subiacere a qua per alium quam per
Romanum pontificem vel satisfactione praemissa per locorum episcopos quos auctoritate apostolica fungi
volumus in hac parte absolutionis beneficium nequeant obtinere.
Exivi de paradiso dixi rigabo hortum plantationum ait ille coelestis agricola qui vere fons sapientiae verbum dei
a patre in patre manens genitum ab aeterno novissime diebus istis fabricante spiritu in utero virginis Caro factum

39

