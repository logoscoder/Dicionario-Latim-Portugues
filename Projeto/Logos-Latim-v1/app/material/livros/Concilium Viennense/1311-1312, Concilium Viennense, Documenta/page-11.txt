Ad quod et alia pia et deo accepta opera ope suae omnipotentiae promovenda fecimus apud civitatem
Viennensem generale concilium convocari.
Postmodum vero cum fratribus nostris sanctae Romanae ecclesiae cardinalibus patriarchis quoque archiepiscopis
et episcopis praelatis necnon carissimis in Christo filiis nostris Philippo Francorum et Ludovico Navarrae
illustribus qui suam exhibuerunt in concilio memorato praesentiam et nonnullis aliis excellentibus viris ac
reliquorum absentium praelatorum et etiam capitulorum conventuum ecclesiarum et monasteriorum
procuratoribus in ipso concilio congregatis longum maturum et diligentem tractatum habuimus super iuvando
negotio dictae terrae et tandem de ipsius approbatione concilii deliberavimus ut eidem terrae per subsidium
generalis passagii succurratur.
Ad quod nos manum apostolicae potestatis apponere sollicitis studiis intendentes praemissis omnibus digna
consideratione pensatis decimam omnium ecclesiasticorum reddituum et proventuum per universas mundi partes
personis et locis hospitalis sancti Ioannis ierosolimitani et aliorum militarium ordinum dumtaxat exceptis usque
ad sex annos a kalendis ianuarii proximo praeteritis computandos auctoritate apostolica eodem sacro approbante
concilio duximus propterea imponendam per certos sicut nobis videretur expediens colligendam terminos et
solvendam ac in dictae terrae subsidium et alias contra inimicos et infideles catholicae fidei convertendam.
Verum nos nuper considerantes attentius quod litterae nostrae super huiusmodi impositione collectione et
solutione decimae ad vos infra kalendas non pervenerant supradictas nec etiam in brevi propter longam a
Romana curia partium illarum distantiam commode pervenire valebant et propterea revelationibus et
commoditatibus vestris in hac parte benigne prospicere cupientes praedictos sex annos in eisdem partibus vestris
in kalendis octobris futuri decrevimus inchoandos.
Quare universitatem vestram rogamus monemus et hortamur attentius vobis nihilominus per apostolica scripta in
virtute oboedientiae districtius iniungentes quatenus praefatam decimam per eosdem sex annos a dictis kalendis
octobris ut praedicitur inchoandos iuxta morem solitum per infrascriptos terminos videlicet pro medietate primi
anni dictorum sex annorum in eisdem kalendis octobris et pro reliqua medietate ipsius anni in kalendis aprilis ex
tunc proxime secuturi et sic per singulos reliquos quinque annos per similes terminos absque difficultatis
obstaculo vos et quilibet vestrum de redditibus et proventibus vestris ecclesiasticis sine diminutione qualibet
persolvatis.
Quod si forsan in eisdem terminis defeceritis in solutione decimae supradictae vos et quemlibet vestrum similes
sententias quas per vos vel alium seu alias personas idoneas et fideles deputandam seu deputandas a vobis ad
eandem decimam in vestris civitatibus et dioecesibus colligendam in non solventes illam in terminis supradictis
proferri contigerit incurrere volumus ipso facto.
Et vos nihilominus a dilectis filiis abbatibus prioribus decanis archidiaconis praepositis archipresbyteris et aliis
ecclesiarum praelatis capitulis collegiis et conventibus Cisterciensibus Cluniacensibus praemonstratensibus
sanctorum Benedicti et Augustini Cartusiensibus Grandimontensibus et aliorum ordinum ceteris que personis
ecclesiasticis saecularibus et regularibus non exemptis per vestras civitates et dioeceses constitutis videlicet
singuli vestrum in singulis eisdem civitatibus et dioecesibus prioribus et praeceptoribus magistris et aliis personis
ac locis hospitalis sancti Ioannis ierosolimitani et aliorum militarium ordinum eorundem dumtaxat exceptis per
vos vel huiusmodi aliam seu alias personas idoneas et fideles quam vel quas ad huiusmodi collectionis
ministerium in singulis eisdem vestris civitatibus et dioecesibus assumendam duxeritis vel etiam assumendas
ipse que et earum singulae quas omnino per vos ad hoc volumus et praecipimus deputari quibus ve id tenore
praesentium committimus et mandamus in singulis praedictis civitatibus et dioecesibus ubi taliter assumptae
fuerint a dilectis filiis abbatibus prioribus decanis praepositis archidiaconis archipresbyteris et aliis ecclesiarum
praelatis capitulis collegiis et conventibus eorundem ordinum exemptis dictarum vestrarum civitatum et
dioecesium praeterquam ab eisdem prioribus praeceptoribus magistris personis et locis hospitalis sancti Ioannis
et aliorum militarium ordinum praedictorum huiusmodi decimam iuxta praedictum morem per annos et terminos
memoratos de redditibus et proventibus suis ecclesiasticis auctoritate nostra integraliter exigere et colligere
dictae que etiam assumptae personae decimam quam ut praedicitur ab ipsis tam exemptis quam non exemptis
exigi et colligi contigerit per easdem singulis videlicet vestrum a quibus taliter assumptae fuerint per eosdem
terminos seu pro eis quam cito commode poterunt omni mora et dilatione postpositis fideliter et integre tradere et
assignare quas ad reddendum vobis computum de exactis et collectis a praedictis non exemptis ac traditionem et
assignationem huiusmodi decimae per eas ab eisdem exemptis et non exemptis exactae et collectae ut
11

