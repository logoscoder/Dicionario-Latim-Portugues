Dignum prorsus et congruum arbitrantes quod clerici tam religiosi quam alii cardinalium sacrosanctae Romanae
ecclesiae ac quorumcumque pontificum gratiam et communionem apostolicae sedis habentium commensales
domestici se possint ipsis in divinis officiis coaptare ut illud quod iidem cardinales seu pontifices dicunt officium
licite dicere valeant nec ad dicendum aliquod aliud teneantur sacri approbatione concilii indulgemus.
Inter sollicitudines nostris humeris incumbentes perpeti cura revolvimus ut errantes in viam veritatis inducere
ipsos que lucrifacere deo sua nobis cooperante gratia valeamus hoc est quod profecto desideranter exquirimus ad
id nostrae mentis sedulo destinamus affectum ac circa illud diligenti studio et studiosa diligentia vigilamus.
Non ambigimus autem quin ad huiusmodi nostrum desiderium assequendum divinorum eloquiorum sit expositio
congrua ipsorum que fidelis praedicatio admodum opportuna.
Sed nec ignoramus quin et haec promi noscantur inaniter vacua que redire si auribus linguam loquentis
ignorantium proferantur.
Ideo que illius cuius vicem in terris licet immeriti gerimus imitantes exemplum qui ituros per universum
mundum ad evangelizandum apostolos in omni linguarum genere fore voluit eruditos.
Viris catholicis notitiam linguarum habentibus quibus utuntur infideles praecipue abundare sanctam affectamus
ecclesiam qui infideles ipsos sciant et valeant sacris institutis instruere christicolarum que collegio per doctrinam
christianae fidei ac susceptionem sacri baptismatis aggregare.
Ut igitur peritia linguarum huiusmodi possit habiliter per instructionis efficaciam obtineri hoc sacro approbante
concilio scholas in subscriptarum linguarum generibus ubicunque Romanam curiam residere contigerit nec non
in Parisiensi et Oxoniensi Bononiensi et Salamantino studiis providimus erigendas statuentes ut in quolibet
locorum ipsorum teneantur viri catholici sufficientem habentes Hebraicae Arabicae et Chaldaeae linguarum
notitiam duo videlicet uniuscuiusque linguae periti qui scholas regant inibi et libros de linguis ipsis in Latinum
fideliter transferentes alios linguas ipsas sollicite doceant earum que peritiam studiosa in illos instructione
transfundant ut instructi et edocti sufficienter in linguis huiusmodi fructum speratum possint deo auctore
producere fidem propugnaturi salubriter in ipsos populos infideles.
Quibus equidem in Romana curia legentibus per sedem apostolicam in studiis vero Parisiensi per regem Franciae
in Oxoniensi Angliae Scotiae Hiberniae ac Waliae in Bononiensi per Italiae in Salamantino per Hispaniae
praelatos monasteria capitula conventus collegia exempta et non exempta et ecclesiarum rectores in stipendiis et
sumptibus volumus provideri contributionis onere singulis iuxta facultatum exigentiam imponendo privilegiis et
exemptionibus quibuscunque contrariis nequaquam obstantibus quibus tamen nolumus quoad alia praeiudicium
generari.
Cedit quidem in offensam divini nominis et opprobrium fidei christianae quod in quibusdam mundi partibus
principibus christianis subiectis in quibus interdum seorsum interdum vero permixtim cum christianis habitant
Sarraceni sacerdotes eorum Zabazala vulgariter nuncupati in templis seu mesquitis suis ad quae iidem Sarraceni
conveniunt ut ibidem adorent perfidum Machometum diebus singulis certis horis in loco aliquo eminenti
eiusdem Machometi nomen christianis et Sarracenis audientibus alta voce invocant et extollunt ac ibidem verba
quaedam in illius honorem publice profitentur ad locum insuper ubi olim quidam sepultus exstitit Sarracenus
quem ut sanctum Sarraceni alii venerantur et colunt magna Sarracenorum earundem partium et etiam aliarum
confluit publice multitudo ex quibus nostrae fidei non modicum detrahitur et grave in cordibus fidelium
scandalum generatur.
Cum autem haec in divinae maiestatis displicentia non sint ullatenus toleranda sacro approbante concilio ipsa in
terris christianorum districtius fieri deinceps inhibemus universis et singulis principibus catholicis sub quorum
dominio dicti Sarraceni morantur et fiunt praedicta sub obtestatione divini iudicii obnoxius iniungentes quatenus
ipsi tanquam veri catholici et christianae fidei seduli zelatores opprobrium quod tam ipsis quam ceteris
christicolis per praemissa ingeritur debita consideratione pensantes ipsum ut proinde aeternae beatitudinis
praemium assequantur de terris suis omnino auferant et a suis subditis auferri procurent inhibendo expresse ne

30

