Sane per praedicta prohibere nequaquam intendimus quin si fuerint fideles aliquae mulieres quae promissa
continentia vel etiam non promissa honeste in suis conversantes hospitiis poenitentiam agere voluerint et
virtutum domino in humilitatis spiritu deservire hoc eisdem liceat prout dominus ipsis inspirabit.
Quia contingit interdum quod xenodochiorum leprosariarum eleemosynariarum seu hospitalium rectores
locorum ipsorum cura postposita bona res et iura ipsorum interdum ab occupatorum et usurpatorum manibus
excutere negligunt quin immo ea collabi et deperdi domos et aedificia ruinis deformari permittunt et non attento
quod loca ipsa ad hoc fundata et fidelium erogationibus dotata fuerunt ut pauperes infecti que lepra reciperentur
inibi et ex proventibus sustentarentur illorum id renuunt inhumaniter facere proventus eosdem in usus suos
damnabiliter convertentes cum tamen ea quae ad certum usum largitione sunt destinata fidelium ad illum debeant
non ad alium salva quidem sedis apostolicae auctoritate converti nos incuriam et abusum huiusmodi detestantes
hoc sacro concilio approbante sancimus ut hi ad quos id de iure vel statuto in ipsorum fundatione locorum
apposito aut ex consuetudine praescripta legitime vel privilegio sedis apostolicae pertinet loca ipsa studeant in
praedictis omnibus salubriter reformare ac occupata deperdita et alienata indebite in statum reduci debitum
faciant et ad ipsarum miserabilium personarum receptionem et sustentationem debitam iuxta facultates et
proventus locorum ipsorum rectores praedictos compellere non omittant.
In quo si forte commiserint negligentiam vel defectum ordinariis locorum iniungimus ut etiamsi pia loca
praedicta exemptionis privilegio munita consistant per se ipsos vel alios impleant omnia praemissa et singula et
rectores eosdem utique non exemptos propria exemptos vero et alios privilegiatos apostolica ad id auctoritate
compellant contradictores cuiuscunque status aut conditionis exsistant ac praebentes eisdem circa praemissa
consilium auxilium vel favorem per censuram ecclesiasticam et aliis iuris remediis compescendo nullum tamen
per hoc exemptionibus seu privilegiis ipsis quoad alia praeiudicium generando.
Ut autem praemissa promptius observentur nullus ex locis ipsis saecularibus clericis in beneficium conferatur
etiamsi de consuetudine quam reprobamus penitus hoc fuerit observatum nisi in illorum fundatione secus
constitutum fuerit seu per electionem sit de rectore locis huiusmodi providendum.
Sed eorum gubernatio viris providis idoneis et boni testimonii committatur qui sciant velint et valeant loca ipsa
bona eorum ac iura utiliter regere et eorum proventus et reditus in personarum usum miserabilium fideliter
dispensare et quos in usus alios bona praedicta convertere praesumptio verisimilis non exsistat in quibus sub
obtestatione divini iudicii illorum ad quos dictorum locorum commissio pertinet conscientias oneramus.
Illi etiam quibus dictorum locorum gubernatio seu administratio committetur ad instar tutorum et curatorum
iuramentum praestare ac de locorum ipsorum bonis inventaria conficere et ordinariis seu aliis quibus subsunt
loca huiusmodi vel deputandis ab eis annis singulis de administratione sua teneantur reddere rationem.
Quod si secus a quoquam fuerit attentatum collationem provisionem seu ordinationem ipsam carere decernimus
omni robore firmitatis.
Praemissa vero ad hospitalia militarium ordinum aut religiosorum etiam aliorum extendi minime volumus
quorum tamen hospitalium rectoribus in sanctae oboedientiae virtute mandamus ut in illis secundum suorum
ordinum instituta et antiquas observantias providere pauperibus et hospitalitatem debitam in illis tenere procurent
ad quod per superiores eorum arcta districtione cogantur statutis aut consuetudinibus quibuslibet non obstantibus
in praemissis.
Ceterum nostrae intentionis exsistit quod si qua sint hospitalia altare vel altaria et coemeterium ab antiquo
habentia et presbyteros celebrantes et sacramenta ecclesiastica pauperibus ministrantes seu si parochiales
rectores consueverint in illis exercere praemissa antiqua consuetudo servetur quoad exercenda et ministranda
spiritualia supra.
dicta
Ut constitutio quae ad ecclesiam aliquam quemvis etiam ad exemptorum praesentationem admitti consuetudine
non obstante contraria prohibet nisi praesentato de proventibus eiusdem ecclesiae talis coram dioecesano portio
27

