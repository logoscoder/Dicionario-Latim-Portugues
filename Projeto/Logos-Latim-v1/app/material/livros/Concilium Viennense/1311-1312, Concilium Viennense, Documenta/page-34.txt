In illos vero quos culpabiles repererint nisi abiuratis sponte praedictis erroribus poenituerint et satisfactionem
exhibuerint competentem debitam exerceant ultionem.
Ex gravi ad nos insinuatione pervenit quod quorundam communitates locorum in offensam dei et proximi ac
contra iura divina pariter et humana usurariam approbantes quodammodo pravitatem per statuta sua iuramento
quandoque firmata usuras exigi et solvi nedum concedunt sed ad solvendas eas debitores scienter compellunt ac
iuxta ipsorum continentiam statutorum gravia plerumque usuras repetentibus onera aliis que utendo super his
diversis coloribus et fraudibus exquisitis repetitionem impediunt earundem.
Nos igitur perniciosis his ausibus obviare volentes sacro approbante concilio statuimus ut quicunque
communitatum ipsarum potestates capitanei rectores consules iudices consiliarii aut alii quivis officiales statuta
huiusmodi de cetero facere scribere vel dictare aut quod solvantur usurae vel quod solutae cum repetuntur non
restituantur plene ac libere scienter iudicare praesumpserint sententiam excommunicationis incurrant eandem
etiam sententiam incursuri nisi statuta huiusmodi hactenus edita de libris communitatum ipsarum si super hoc
potestatem habuerint infra tres menses deleverint aut si ipsa statuta sive consuetudines effectum eorum habentes
quoquo modo praesumpserint observare.
Ceterum quia feneratores sic ut plurimum contractus usurarios occulte ineunt et dolose quod vix convinci
possunt de usuraria pravitate ad exhibendum cum de usuris agetur suarum codices rationum censura ipsos
decernimus ecclesiastica compellendos.
Sane si quis in illum errorem inciderit ut pertinaciter affirmare praesumat exercere usuras non esse peccatum
decernimus eum velut haereticum puniendum locorum nihilominus ordinariis et haereticae pravitatis
inquisitoribus districtius iniungentes ut contra eos quos de errore huiusmodi diffamatos invenerint aut suspectos
tanquam contra diffamatos vel suspectos de haeresi procedere non omittant.
Frequens et assidua nos quorundam religiosorum querela circumstrepit quod plerique episcopi et eorum
superiores et ceteri ecclesiarum praelati ipsorum religiosorum quietem iniuste in subsequentibus multipliciter
inquietant.
Quidam enim exemptos capiunt et incarcerant in casibus non concessis a iure.
Quidam per gravium interminationem poenarum impediunt ne debentes exemptis decimas seu redditus illos
solvant eisdem neve aliqui missas eorum audiant.
Molentes in molendinis et coquentes in furnis eorum servientes quoque et vasallos et domesticos eorundem vel
alios qualitercunque contrahentes et participantes cum ipsis suspendunt interdicunt et excommunicant absque
causa rationabili pro libito voluntatis bona illorum interdum nihilominus illicite occupantes.
Et appellationibus quas praedicti exempti ob praedicta vel alia gravamina rationabiliter interponunt quandoque
minime deferentes appellantes occasione appellationum huiusmodi interdum capiunt aut capi faciunt et carceri
mancipari.
Quidam praeterea capellanos in ecclesiis pleno iure spectantibus ad eosdem licet nulla causa subsit legitima
celebrare non sinunt nec ministrare parochianis ecclesiastica sacramenta.
Nonnulli etiam indebite abbates monachos et conversos exemptos nec non et clericos ipsis pleno iure subiectos si
eis non pareant in his etiam in quibus non tenentur eisdem inconsulta facilitate suspendunt excommunicant
capiunt et incarcerant ac loca et ecclesias interdicunt ipsorum.
In exigendo insuper ab ipsis exemptis ipsorum que subditis subsidia caritatis excedunt nimium contra eos.
Et insolitas ac indebitas ipsis contra iura exactiones imponunt.
34

