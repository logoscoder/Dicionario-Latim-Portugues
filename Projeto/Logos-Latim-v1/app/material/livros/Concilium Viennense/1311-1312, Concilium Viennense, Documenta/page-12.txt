praemittitur faciendam per censuram ecclesiasticam appellatione cessante cogatis de ipsarum traditione et
assignatione huiusmodi confectis publicis instrumentis aliis que debitis cautelis adhibitis per quae cum opus
fuerit constare valeat quantum et a quibus quando et pro quo tempore prefatae assumptae personae de decima
ipsa receperint quantum que de illa quando ac pro quo tempore singulis vestrum tradiderint et assignaverint
studeatis.
Quam quidem decimam tam per vos et easdem personas ab aliis exemptis et non exemptis ut praemittitur
exigendam et colligendam cum exacta et collecta exstiterit vobis que illa etiam quam per dictas personas a
praefatis exemptis exigi et colligi contigerit tradita et assignata fuerit ut superius est expressum quam illa quam
de dictis vestris redditibus et proventibus persolvetis singuli vestrum una cum capitulo suae cathedralis ecclesiae
infra ecclesiam ipsam aut etiam alibi prout magis expedire cognoverint in aliquo decentiori et tuitiori loco
repositam suis et ipsius capituli expensis faciant diligenter et fideliter custodiri per eosdem singulos vestrum illi
vel illis quem vel quos ad id deputandum seu deputandos duxerimus prout et quando nobis videbitur pro
huiusmodi terrae ac fidei praedictarum negotiis assignandam.
Ut igitur facilius et efficacius super exactione et collectione huiusmodi decimae debitus subsequatur effectus
vobis et singulis vestrum abbates priores decanos praepositos et alios supradictos non exemptos in eisdem vestris
civitatibus et dioecesibus per vos vel praedictas personas per vos ut praemittitur assumendas eisdem vero
personis abbates priores decanos praepositos et alios praelibatos exemptos in singulis eisdem civitatibus et
dioecesibus in quibus deputatae fuerint necnon quoscunque alios contradictores et rebelles per censuram
ecclesiasticam appellatione postposita compescendi et insuper vobis et singulis vestrum in eisdem vestris
civitatibus et dioecesibus illis ex non exemptis praedictis ac praefatis assumendis personis et earum cuilibet illis
ex praedictis exemptis qui occasione praedictae decimae tempore debito non solutae excommunicationum
suspensionum vel interdicti fuerint ligati sententiis post satisfactionem de illa exhibitam iuxta formam ecclesiae
absolutionis beneficium impendendi et dispensandi cum eis qui dictis ligati sententiis vel earum aliqua
celebrando divina vel immiscendo se illis sicut prius maculam irregularitatis contraxerint plenam et liberam
concedimus tenore praesentium potestatem.
Et ut tam vos quam dictae personae ad dictam colligendam decimam per vos ut praemittitur deputandae fructum
de vestris laboribus reportetis praemissa vobis et eis in remissionem iniungimus peccatorum.
Non obstantibus si vobis vel vestrum aliquibus aut abbatibus prioribus et aliis supradictis exemptis et non
exemptis vel quibuscunque aliis ab eadem sit sede indultum quod ad solutionem alicuius decimae minimae
teneamini et ad id compelli aut quod interdici suspendi vel excommunicari non possitis per litteras apostolicas
quae de indulto huiusmodi et toto eius tenore de verbo ad verbum ac de propriis ordinum locorum et personarum
vestrarum nominibus plenam et expressam non fecerint mentionem seu quibuslibet privilegiis indulgentiis
exemptionibus et litteris apostolicis quibuscunque dignitatibus ordinibus locis vel personis generaliter vel
specialiter sub quacunque forma vel conceptione verborum a sede memorata concessis de quibus quorum que
totis tenoribus de verbo ad verbum in nostris litteris specialis plena et expressa mentio sit habenda.
Praeterea considerantes quod in praemissis negotium dei persequimini et in conspectu agitis eius qui cuncta
discernit sibi que necnon et nobis qui circa hoc omnem diligentiam intendimus adhibere tenebimini reddere
rationem ab utroque pro meritis recepturi sic prudenter in illis et sollicite gerere sic que diligenter et consulte vos
habere curetis quod non solum vitetis penae confusionis que discrimina sed laudis gloriam ac retributionis
condignae mercedem consequi valeatis.
Volumus insuper quod quilibet vestrum de praemissis diligenter et sollicite prosequendis personas easdem per
eum ad dictam colligendam decimam deputatas iurare faciat in hac forma: iuro ego ... a vobis domino ...
auctoritate sedis apostolicae ac etiam ab eadem sede deputatus collector ad exigendum colligendum et
recipiendum decimam omnium reddituum et proventuum ecclesiasticorum ab omnibus personis ecclesiasticis
exemptis et non exemptis in civitate et dioecesi vestris prioribus praeceptoribus magistris et aliis personis ac
locis hospitalis sancti Ioannis ierosolimitani et aliorum militarium ordinum dumtaxat exceptis constitutis pro
terrae sanctae ac fidei catholicae negotiis ab eadem sede impositam quod fideliter exigam colligam et recipiam
atque custodiam ipsam decimam non deferendo in hiis alicui personae cuiusvis dignitatis status conditionis aut
dignitatis exsistat prece timore gratia vel favore seu quacunque de causa et integre vobis restituam et assignabo
cum id a vobis recepero in mandatis et super omnibus et singulis videlicet a praedictis non exemptis vobis ab
eisdem vero exemptis per me exactis collectis et receptis illi vel illis quem vel quos praefata sedes ad id
deputandum duxerit seu etiam deputandos reddam finalem et integram rationem et si contingat vos officium
12

