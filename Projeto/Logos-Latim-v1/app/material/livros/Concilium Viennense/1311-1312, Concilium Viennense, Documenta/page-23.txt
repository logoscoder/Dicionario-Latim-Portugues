de iis quae contra praemissa usurpare vel retinere praesumpserint infra duos menses damnificatis ecclesiis
emendam non fecerint competentem sint et tamdiu maneant ab officiis administrationibus et beneficiis suis
suspensi donec destiterint et satisfecerint ut superius est expressum.
Quod si religiosi huiusmodi administrationes vel beneficia non habeant eo casu quo alii supra dicti suspensionis
ipsi sententiam excommunicationis incurrant ante satisfactionem condignam nullatenus absolvendi privilegiis
non obstantibus quibuscunque.
Ceterum praemissa extendi nolumus ad animalia quae per religiosorum ipsorum donatos seu oblatos tenentur
dum tamen illi religiosis eisdem cum effectu donaverint aut obtulerint se et sua.
Si beneficiorum decima cuiusvis simpliciter concedatur ad tempus secundum taxationem decimae in illis
partibus in quibus fiet concessio consuetam et ad monetam currentem communiter ipsa decima levari poterit et
debebit.
Nec per collectores levatores sive exactores ipsius decimae ecclesiarum calices libros et alia ornamenta divinis
officiis deputata ex causa pignoris vel distractionis capi vel recipi volumus nec distrahi seu quomodolibet
occupari.
Ut professores cuiusvis paupertatis ordinis eo libentius in qua vocati sunt vocatione persistere transeuntes que ad
non mendicantium ordinem in eodem conservari quietius studeant quo in ipsis discordiarum et schismatum
productiva ambitio reprimetur sacro concilio approbante statuimus mendicantes quoslibet qui ad non
mendicantium ordines etiam auctoritate apostolica transibunt in posterum qui ve hactenus transiverunt quamvis
nunc prioratus administrationes vel officia aut curam animarum vel regimen quodcunque obtineant inibi vocem
aut locum in capitulo non habere etiamsi hoc sibi ab aliis libere concedatur ad prioratus quoque administrationes
aut quaecunque in antea non assumi officia etiam tanquam vicarios seu ministros vel locum aliorum tenentes
quod que animarum curam et regimen nec pro se possint nec pro aliis exercere.
Quicquid autem in contrarium attentatum fuerit sit irritum ipso iure quovis privilegio non obstante.
Ad illorum autem mendicantium ordines quos apostolica sedes eo modo subsistere voluit ut eorum professoribus
ita in illa remanere liceret quod nullum extunc admitterent ad professionem eorum quibus que concessit
licentiam generalem ad approbatos alios ordines transeundi praesentem nolumus constitutionem extendi.
Ne in agro dominico sacra videlicet monachorum nigrorum religione indecorum aliquid obrepat aut vitiosum
quicquam perniciose in segetem coalescat sed ut in illa potius flores honoris et honestatis fructus in ubertate
succrescant eis in vestibus inordinatum omnem seu exquisitum ornatum aut cultum nec non in cibis et potibus
equitaturis et lectisterniis quemvis notabilem interdicentes excessum statuimus ut superior vestis ipsorum habitui
proxima nigri bruni aut albi coloris exsistat iuxta morem apud eos servari solitum in regione qua degunt.
Nec in qualitate panni regularis excedatur modestia nec quaeratur quod pretiosius et subtilius sed quod utilius
valet inveniri.
Sit etiam vestis ipsa rotunda per circuitum et non scissa nec longitudine nimia aut brevitate notanda largas etiam
manicas habeat usque ad pugnum protensas non consutitias vel quomodolibet botonatas.
Almutiis de panno nigro vel pellibus caputiorum loco cum caputiis habitus quem gestaverint sint contenti iuxta
tamen dispositionem abbatis scissis super humeros et honestis caputiis uti possint.
In vestibus sendatum pro foderaturis non portent.
Estivalibus largis aut botis altis pro calceamentis utantur.

23

