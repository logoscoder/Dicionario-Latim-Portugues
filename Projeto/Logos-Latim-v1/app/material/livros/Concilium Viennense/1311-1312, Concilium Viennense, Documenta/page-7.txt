opulentioribus facultatibus augmentata onera quae prosecutionis tanti negotii necessitas exigit levius et facilius
poterunt supportare et propterea non indigne vigiles redditi studiis que sollicitis excitati ut ad sui status opem et
operam impendamus eodem sacro approbante concilio ipsam domum militiae templi ceteras que domos ecclesias
capellas oratoria civitates castra villas terras grangias et loca possessiones iurisdictiones redditus atque iura
omnia que alia bona immobilia et mobilia vel se moventia cum omnibus membris iuribus et pertinentiis suis ultra
et citra mare ac in universis et quibuslibet mundi partibus consistentia quae ipse ordo et dicti magister et fratres
ipsius ordinis militiae templi tempore quo ipse magister et nonnulli ex eisdem fratribus militiae templi in regno
Franciae communiter capti fuerunt videlicet anno domini millesimo trecentesimo octavo mense octobris per se
vel quoscunque alios habebant tenebant et possidebant vel ad eosdem domum et ordinem militiae templi et
dictos magistrum et fratres ipsius ordinis militiae templi quomodolibet pertinebant necnon nomina actiones et
iura quae praedicto tempore captionis ipsorum eisdem domui ordini vel personis ipsius ordinis militiae templi
quocumque modo competebant vel competere poterant contra quoscumque cuiuscunque dignitatis status vel
conditionis exsisterent cum omnibus privilegiis indulgentiis immunitatibus et libertatibus quibus praefati
magister et fratres dictorum domus et ordinis militiae templi et ipsa domus et ordo per sedem apostolicam vel per
catholicos imperatores reges et principes et fideles alios vel quocumque alio modo erant legitime communiti
eidem ordini hospitalis sancti Ioannis ierosolimitani et ipsi hospitali donamus concedimus unimus incorporamus
applicamus et annectimus in perpetuum de apostolicae plenitudine potestatis exceptis bonis quondam dicti
ordinis ipsius militiae templi consistentibus in regnis et terris carissimorum in Christo filiorum nostrorum
Castellae Aragoniae Portugaliae et Maioricarum regum illustrium extra regnum Franciae quae a donatione
concessione unione applicatione incorporatione et annexione praedictis specialiter excipienda duximus et etiam
excludenda ex nihilominus dispositioni et ordinationi sedis apostolicae reservantes inhibitionem dudum per alios
processus nostros factam ne quis videlicet cuiuscumque conditionis vel status existeret se de personis et bonis
huiusmodi aliquatenus intromitteret vel circa ea in praeiudicium ordinationis seu dispositionis sedis eiusdem
faciendae de illis necnon decreti nostri interpositionem quoad personas et bona in dictis regnis et terris
eorumdem regum proxime expressorum consistentia omnino manere volentes in pleno robore firmitatis
quousque de bonis et rebus praedictis in eisdem regnis et terris consistentibus per dispositionem sedis eiusdem
fuerit aliter ordinatum occupatores quoque dictorum bonorum aut illicitos detentores cuiuscumque status
conditionis excellentiae vel dignitatis exstiterint etiam si pontificali imperiali vel regali praefulgeant dignitate
nisi infra unius mensis spatium postquam super hoc per dictos magistrum et fratres ipsius hospitalis vel ipsorum
quemlibet aut procuratorem seu procuratores eorum fuerint requisiti dicta bona dimiserint illa que plene et libere
restituerint ordini ipsius hospitalis et eidem hospitali aut magistro seu prioribus vel praeceptoribus aut fratribus
hospitalis eiusdem in quibuscunque partibus et provinciis constitutis eorum que singulis vel procuratori seu
procurationibus eorumdem eiusdem ordinis ipsius hospitalis nomine etiamsi dicti priores praeceptores et fratres
ipsius hospitalis et procuratores ipsorum et eorum quilibet a dicto magistro ipsius hospitalis mandatum super hoc
specialiter non haberent dummodo procuratores praedicti a dictis prioribus et praeceptoribus vel eorum singulis
in provinciis et partibus in quibus huiusmodi priores et praeceptores exstiterint deputati mandatum super hoc
habuerint vel ostenderint speciale.
Qui omnes et singuli videlicet priores et praeceptores et fratres dicto magistro procuratores vero praedicti eisdem
prioribus et praeceptoribus eorum que singulis a quibus super hiis fuerint deputati plenum super omnibus gestis
actis receptis et procuratis per eos quomodolibet in hac parte computum et rationem ponere et reddere teneantur
necnon omnes qui scienter occupatoribus et detentoribus praelibatis in occupatione vel detentione huiusmodi
dederint consilium auxilium vel favorem publice vel occulte excommunicationis capitula vero collegia seu
conventus ecclesiarum et monasteriorum necnon universitates civitatum castrorum villarum et aliorum locorum
et ipsas civitates castra villas et loca quae in hiis culpabilia exstiterint ac etiam civitates castra et loca in quibus
detentores et occupatores huiusmodi dominium obtinuerint temporale si huiusmodi domini temporales in
dimittendo bona praedicta et restituendo illa magistro et fratribus ordinis et hospitalis eiusdem nomine hospitalis
ipsius obstaculum adhibebunt et infra dictum mensem ab huiusmodi praemissis non destiterint postquam super
hoc ut praemittitur fuerint requisiti ipso facto interdicti sententiis decernimus subiacere a quibus absolvi non
possint donec super hiis plenam et debitam satisfactionem curaverint exhibere et nihilominus occupatores et
detentores huiusmodi vel praestantes eisdem ut praemittitur auxilium consilium vel favorem sive singulares
personae sive capitula collegia seu conventus ecclesiarum et monasteriorum ac universitates civitatum castrorum
terrarum vel aliorum locorum exstiterint praeter poenas praescriptas omnibus quae a Romana vel aliis ecclesiis
quibuscumque tenent in feudum ipso facto decernimus fore privatos sive privata ita quod ad ecclesias ad quas
spectant illa libere sine contradictione aliqua revertantur earum que ecclesiarum praelati sive rectores de ipsis pro
sua voluntate disponant sicut utilitati ecclesiarum ipsarum viderint expedire.
Nulli ergo ... Si quis ....
7

