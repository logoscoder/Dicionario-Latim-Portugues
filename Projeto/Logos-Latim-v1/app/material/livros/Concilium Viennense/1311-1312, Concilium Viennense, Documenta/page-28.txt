fuerit assignata unde iura possit episcopalia solvere et sustentationem habere congruam sicut expedit observetur
ipsam declarare ac quaedam adicere consulta huiusmodi sacri concilii approbatione providimus dioecesanis sub
obtestatione divini iudicii districtius inhibentes ne praesentatum aliquem per quamcunque personam
ecclesiasticam ius praesentandi ad ecclesiam aliquam habentem admittant nisi intra certum terminum
competentem per dioecesanos ipsos praesentantibus praefigendum ipsi praesentato fuerit coram eis ut
praescribitur congrua de proventibus ecclesiae portio assignata.
Quam si forsan iidem praesentantes intra terminum ipsum assignare neglexerint ne factum eorum noceat
praesentato statuimus ut extunc dioecesani debeant praesentatum nisi aliud canonicum obsistat admittere et in
poenam praesentantium ad dioecesanos ipsos potestas assignationis huiusmodi devolvatur.
Praecipimus autem dioecesanis eisdem sub ipsius obtestatione divini iudicii ipsorum que conscientias oneramus
quod moderationem portionis ipsius debite faciant nec odio vel favore vel alias in pluri vel minori circa illam
scienter excedant.
Sane in prioratuum vel aliorum tam regularium quam saecularium locorum ecclesiis in quibus religiosi vel alii ad
quos eorum reditus pertinere noscuntur praedicta consueverunt onera supportare praemissa nullatenus
observentur sed onera omnia quae ecclesiarum ipsarum perpetuis presbyteris aut vicariis incumberent si dicta eis
assignatio facta esset religiosi et alii supra dicti plene subire ac presbyteros seu vicarios ipsos decenter tractare
nec non sustentationem eis praestare sufficientem et congruam teneantur.
Ad quae omnia integraliter adimplenda et nihilominus ad observationem debitam assignationis per dioecesanum
in casu alio ut praemittitur faciendae religiosos praedictos et alios quoslibet a dioecesanis eisdem ecclesiastica
volumus censura compelli non obstantibus exemptionibus aut aliis quibuslibet privilegiis consuetudinibus vel
statutis quae circa praemissa vel eorum aliquod religiosis ipsis aut in nullo volumus suffragari.
Cum sit naturae consonum illos non recusare onera qui rerum commoda complectuntur hac in perpetuum valitura
constitutione sancimus ut religiosi quicunque pro monasteriis et ecclesiis quae ad eos quocunque sunt titulo
devoluta procurationes legatorum sedis apostolicae ac iura episcopalia et alia praestari pro ipsis antequam ad eos
pervenissent solita prompte solvere studeant nisi forsan sedis apostolicae privilegio exemptione vel alia causa
legitima ab his se valeant excusare.
Privilegia vero seu exemptiones huiusmodi ad monasteria seu ecclesias quae ad eos obvenire continget in
posterum volumus non extendi.
Ad nostrum quod dolentes referimus pervenit auditum quod ecclesiarum praelati ad monasteria Cisterciensis
ordinis accedentes licet ab eis caritative recipiantur et eis curialiter necessaria ministrentur cibis tamen
regularibus non contenti contra privilegia dicti ordinis Carnes petunt et si eis non ministrentur auferunt violenter
et licet in locis eisdem fiant eleemosynae competenter ipsi tamen praelati ipsis religiosis invitis alias
eleemosynas faciunt etiam in aliquibus locis in quibus procurationes non habent de consuetudine vel de iure.
Pro equitaturis quoque ferrandis licet ferris non egeant et coci eorum sui officii ratione pecuniam exigunt et
extorquent nec compositiones super procurationibus inter praelatos ipsos et eos initas eis servant.
Ipsis etiam in recipiendis procurationibus ita graves exsistunt quod ipsis in eorum monasteriis et ecclesiis
procuratores recipientibus longi temporis victum brevis hora consumit et dum procurationes recipiunt canes
venaticos falcones et accipitres se cum habent et nisi voluntati satisfiat eorum valvae monasteriorum seu
ecclesiarum per violentiam saepe franguntur et ornamenta ecclesiae exportantur plures que procurationes
recipiunt una die sedis apostolicae privilegio non suffulti interdum in pecunia numerata visitationis etiam officio
non impenso et occasione dictarum procurationum iidem praelati ab ipsis frequenter exigunt quae illis solvere
non tenentur intolerabilia eisdem gravamina cumulantes.
Sunt et nonnulli qui procurationes nunciorum apostolicae sedis alia que extraordinaria onera exemptis et aliis
religiosis pro maiori parte imponunt ut se ac presbyteros liberent saeculares religiosos ad ordinandum huiusmodi
onerum distributionem minime assumentes.
28

