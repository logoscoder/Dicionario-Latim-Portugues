Si quis autem aliquem contra haec vexare praesumpserit in expensis sibi et interesse per iudicem coram quo
vexatio fiet huiusmodi condemnetur omnis que processus contra praemissa sit irritus ipso iure.
Etsi principalis officialis episcopi aut religiosus conventualem obtinens prioratum quamvis ad prioratum eundem
prior non consueverit per electionem assumi a sede apostolica vel legato eiusdem dari valeat delegatus in
officiali tamen foraneo aut religioso monasterii sui priore claustrali nequaquam hoc volumus observari.
Quia regulares praelati prioratus ecclesias administrationes aut quaevis alia beneficia ad eorum dispositionem
spectantia cum vacant interdum committere negligunt vel conferre infra tempus in Lateranensi concilio
constitutum dioecesani locorum in non exemptis sua in exemptis vero apostolica auctoritate negligentiam super
hoc suppleant eorundem prioratus ecclesias administrationes et beneficia huiusmodi illa videlicet quae
consueverunt per saeculares clericos gubernari saecularibus clericis alia vero quae religiosis dumtaxat committi
sunt solita vel conferri religiosis monasteriorum quorum praelati huiusmodi negligentes fuerint conferendo.
Eadem quoque auctoritate dioecesani suffulti nullo modo permittant quod iidem praelati prioratus ecclesias
administrationes aut beneficia huiusmodi applicent mensis suis pensiones ve novas eis imponant aut veteres
augeant sive quae ipsis de novo impositae sive auctae solvantur.
Praemissa vero de prioratibus ecclesiis administrationibus et beneficiis intelligimus quae non sunt de mensa
praelatorum ipsorum sed speciales priores administratores seu rectores consueverunt habere licet priores seu
administratores huiusmodi libere possint ad claustrum cum oportuerit revocari.
In quibus etiam constitutionem Bonifacii papae viii praedecessoris nostri bona beneficiorum vacantium occupari
a praelatis vel aliis prohibentem ac nihilominus in prioratibus huiusmodi et ecclesiis illud Bonifacii eiusdem
statutum quod religiosum quemcunque pluribus praeesse prohibet prioratibus aut ecclesiis curam animarum
habentibus etiamsi cura ipsa non per eum sed per alium habeat exerceri locum sibi censuimus vendicare licet
etiam eisdem prioratibus cura non immineat supra.
dicta
Ut ii qui divinis in cathedralibus vel collegiatis saecularibus ecclesiis sunt mancipati officiis vel mancipabuntur
in posterum ad suscipiendos sacros ordines propensius inducantur statuimus ut nullus de cetero in huiusmodi
ecclesiis vocem in capitulo habeat etiamsi hoc sibi ab aliis libere concedatur nisi saltem in subdiaconatus ordine
fuerit constitutus.
Illi vero qui dignitates personatus officia vel praebendas quibus certi ordines sunt annexi pacifice nunc obtinent
in eisdem ecclesiis vel obtinuerint in futurum nisi iusto impedimento cessante ad huiusmodi ordines se
promoveri fecerint infra annum extunc donec ad eos promoti fuerint nullo modo vocem in capitulo habeant
earumdem.
Ipsis que distributionum quae dantur his qui certis horis intersunt pars dimidia subtrahatur non obstantibus
quibuslibet consuetudinibus vel statutis poenis aliis quae contra tales promoveri ad ordines recusantes statuuntur
in iure nihilominus in suo robore permansuris.
Dispendiosam prorogationem litium quam interdum ex subtili ordinis iudiciarii observatione causarum docet
experientia provenire restringere in subscriptis casibus cupientes statuimus ut in causis super electionibus
postulationibus vel provisionibus aut super dignitatibus personatibus officiis canonicatibus vel prebendis seu
quibusvis beneficiis ecclesiasticis aut super decimis ad quarum etiam praestationem possunt qui tenentur ad eas
praemoniti censura ecclesiastica coerceri nec non super matrimoniis vel usuris et eas quoquo modo tangentibus
ventilandis procedi valeat de cetero simpliciter et de plano ac sine strepitu iudicii et figura volentes non solum ad
futura negotia sed ad praesentia et adhuc etiam per appellationem pendentia hoc extendi.
Quamvis sacris canonibus sit generaliter interdictum ne quis episcopus iurisdictionem in dioecesi exerceat aliena
nos tamen episcopis qui a suis sedibus protervia impiorum expulsi non audent propter metum persequentium in
18

