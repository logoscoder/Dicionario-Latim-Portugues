Sane quibus coniunctio illicita interdicitur, habebunt ineundi meliores coniugii facultatem.
- In canones aruenus a beatissimis patribus sic habetur insertum: si quis relictam fratres, sororem uxores,
priuignam, consubrinam subrinam ue, relictam idem patrui atque auunculi carnalis contagii crediderit consortio
uiolandam et sacrelege auctoritatem diuinae legis ac iura nature perruperit et, cui caritatis ac affectus solatio
exhibere debuerat, pudicitiae expugnator uim inferre temptauerit, apostolicae constitutionis sententia feriatur et,
quamdiu in tanto uersatur scelere, a christiano coetu atque conuiuio uel ecclesie matris communione priuabitur.
- Nos hoc, quod patres nostri statuerunt, in omnibus roboramus, quia praecepto domini apostolo praedicante
docemur, ut a nobis filii nostri seueritate potius corrigantur, quam ignaua tepiditate ad perpetranda grauiora
laxentur, ut ait: quid uultis?
in uirga ueniam ad uos, an in caritate et spiritu mansuetudinis?
omnino auditur inter uos fornicatio, et talis fornicatio, quales nec inter gentes, ita ut uxorem patris sui aliquis
habeat.
Et uos inflati estis et non magis luctum habuistis, ut tollatur de medio uestrum, qui hoc opus fecit.
Ego quidem absens corpore, praesens autem spiritu iam iudicaui ut presens eum, qui sic operatus est, in nomine
domini nostri iesu christi congregatis uobis et meo spiritu cum uirtute domini nostri iesu christi eum, qui talis est,
tradere satane in interitu carnis, ut spiritus saluus sit in die domini nostri iesu christi.
Ergo quia dixit apostolus: imitatores mei estote, sicut et ego christi, non nos presumptiosos exestimet homo, si
sequentes apostolum quemquam ab ecclesia segregamus, donec reminiscatur et reuertatur ad uitam, quam per
dominum nostrum iesum christum et baptismum meruit habere perpetuam, ne non peccato faciente nec diabulo
persuadente perdat et baptismi gratiam et uitam aeternam.
Enimuero quoniam cognouimus nonnullus inueniri sequipedas erroris antiqui, qui kalendas ianuarii colunt, cum
ianus homo gentilis fuerit, rex quidem, sed esse deus non potuit: quisquis ergo unum deum patrem regnantem
cum filio et spiritu sancto credit, non potest integer christianus dici, qui super hoc aliqua de gentilitate custodit.
Sunt etiam qui in festiuitate cathedrae domni petri intrita mortuis offerunt et post missas redeuntes ad domus
proprias ad gentilium reuertuntur errores et post corpus domini sacratas daemoni escas accipiunt.
Contestamur illam sollicitudinem tam pastores quam presbiteros gerere, ut, quoscumque in hac fatuitate
persistere uiderint uel ad nescio quas petras aut arbores aut ad fontes, designata loca gentilium, perpetrare, quae
ad ecclesiae rationem non pertinent, eos ab ecclesia sancta auctoritate reppellant nec participare sancto altario
permittant, qui gentilium obseruationes custodiunt.
Quid enim daemonibus cum christo commune, cum magis sumenda iudicium delicta uideantur addere, non
purgare.
Et licet libros ambrosianos habeamus in canone, tamen quoniam reliquorum sunt aliqui, qui digni sunt forma
cantare, uolumus libenter amplectare praeterea, quorum auctorum nomina fuerint in limine prenotata; quoniam,
quae fide constiterint, dicendi ratione non obstant.
Illud quoque, quamquam priorum canonum sit auctoritate prefixum, quod, dum inter se saeuiunt domni nostri ac
malorum hominum stimulo concitantur et alter alterius res rapida cupiditate peruadit, non ista caduca actionem,
qua inter sese agunt, ecclesiastica rura contingere aut contaminare praesumant, inuiolabiliter obseruandum
censemus: ut, quicumque tam ecclesiae quam episcopi res proprias, quae et ipse ecclesie esse noscuntur, quas
pontifex actoribus ecclesiae dinoscitur assignasse, uel abbatum aut monasteriorum siue presbyterorum quaqua
9

