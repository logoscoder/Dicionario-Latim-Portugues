Vterque usque ad sinodum ab ecclesia segregetur; cauta enim est in salute prouisio ad effugienda culpa delicti
aditum delinquendi repelli.
Notaui sub die xv kalendas decembris, anno vi regni domini nostri chariberthi gloriosissimi regis.
Pretextatus acsi peccator in christi nomine episcopus ecclesiae rotomagensis hunc consensum nostrum secundum
patrum consensi statuta, relegi et subscripsi sub die xv kalendas decembris, toronus.
Germanus peccator consensi et subscripsi.
Felix peccator consensi et subscripsi.
Chaletricus peccator consensi et subscripsi.
Domitianus peccator consensi et subscripsi.
Victurius peccator consensi et subscripsi.
Domnulus peccator consensi et subscripsi.
Leudobaudis peccator subscripsi.
Exemplar aepistulae.
Dominae beatissimae et in christo aecclesiae filiae radegunde eofronius, praetextatus, germanus, felix,
domitianus, victurius et domnolus episcopi.
Sollicita sunt iugiter circa genus humanum inmensae diuinitatis prouisura remedia nec ab assiduetate
beneficiorum suorum quocumque loco uel tempore uidentur aliquando seiuncta, cum pius rerum arbiter tales in
hereditate culturae aecclesiasticae personas ubique dissiminat, quibus agrum eius intenta operatione fidei rastro
colentibus, ad filicem centini numeri reditum diuina temperiae christi seges ualeat peruenire.
Tantum igitur benignitatis eius se passim dispensatio profutura diffundit, ut illum nusquam denegit, quod
prodesse multis agnuscit; quarum personarum exemplo sanctissimo, cum iudicaturus aduenerit, habeat in
plurimis quod coronet.
Itaque cum ipso catholicae relegionis exortu coepissent gallicanis in finibus uenerandae fidei primordia respirare,
et adhuc ad paucorum notitiam tunc ineffabilia peruenissent trinitatis dominicae sacramenta; ne quid hic minus
adquirere, quam in urbis circuli, praedicantibus apostolis, obtinere, beatum martinum peregrina de stirpe ad
inluminationem patriae dignatus est dirigere, misericordiam consulente.
Qui licet apostolorum tempore non fuerit, tamen apostolicam gratiam non effugit; nam quod defuit ordine
suppletum est in mercede, quoniam sequens gradus illi nihil subtrahit, qui meritis antecellit huius quoque,
reuerentissima filia, in uobis congratulamur reddiuiua surgere supernae dilectionis exempla propiciatione diuina;
nam, declinante tempore saeculi uetustate, uestri sensus certamine fides reuirescit in flore; et quod ueterno
tepuerat algore senectae, tandem feruentis animi rursus incalescat ardore.
Sed cum paene eadem ueneritis ex parte, qua beatum martinum huc didicimus accessisse, non est mirum, si illum
imitare uidearis in opere, quem tibi ducem credimus iteneris extetisse; ut cuius es secuta uestigia, felici uoto
conpleas et exempla, et beatissimum uirum in tanto tibi facias esse socium, in quantum partem refugis habere de
mundo.
11

