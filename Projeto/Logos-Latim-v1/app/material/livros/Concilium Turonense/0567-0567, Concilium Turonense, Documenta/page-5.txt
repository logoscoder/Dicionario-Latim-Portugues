Pro qua re hoc placuit obseruare, ut quocienscumque archepresbiter seu in uico manserit seu ad uillam suam
ambulauerit, unus lectorum canonicorum suorum aut certe aliquis de numero clericorum cum illo ambulet et in
cella, ubi ille iacet, lectum habeat pro testimonio.
Septem tamen inter subdiaconus et lectores uel laicus habeat concessus, qui uicissim septemanas suas cum illo
facere omnino procurent; qui distulerit, fustigetur.
Et si in hoc presbiter neglegens inuentus fuerit, quod non hoc sic implere contendat, triginta diebus communione
priuetur, donec poenitentiam agat et sic reuertatur ad gratiam.
Reliqui presbyteri et diaconi ac subdiaconi uicani hoc studeant, ut mancipiola sua ibi maneant, ubi uxoris suae;
illi tamen segregatim solitarii in cella iaceant et orent et dormiant.
Nam qui uxores non habent, in parte de mancipiolis suis habeant cellulas segregatim, ubi et ipsi quidem orent
segregati et dormiant.
Nam si inuentus fuerit presbiter cum sua presbiteria aut diaconus cum sua diaconissa aut subdiaconus cum sua
subdiaconissa, annum integrum excommunis habeatur et depositus ab omni officio clericali inter laicos se
obseruare cognoscat, eo tamen permisso, ut inter lectores in psallentium choro colligatur.
Illi uero archipresbyteri, qui tamen cautellam super iuniores suos habere noluerint et non eos habuerint studio
distringendi, ab episcopo suo in ciuitate retrudantur in cella ibi que mense integro panem cum aqua manducent et
poenitentiam agant pro sibi credito clero, quia nulli clericorum iuxta sententia canonum cum coniuge sua manere
permittitur et quia haeresis nicolaitarum per nicolai facilitatem surrexit, uti legitur: ista haeresis presbiterorum a
quodam presbitero primum surrexit, etiam quod nullus potuit aestimare, quod auderet ille, qui corpus domini
consecrat, talia perpetrare, nisi tempore nouissimo pro peccatis nostris ista surrexerunt.
Si illi diaconi omnium sententia episcoporum damnati sunt et heretici reputati ac si tales diaconi illi subiacent
maledictione, quos patrum statuta pro hac causa damnarunt, quid illi infelices presbyteri, qui tali sunt peccato
subiecti, ut alios trahant in praeceps se cum, qui eos tali ordine uiuere cernunt, ut, qui deberent esse forma
praecepti, ipsi inueniantur forma peccati.
Rectius est, ut capud morbidum, si curare non potest, amputetur, quam grex pro eodem infelicetur.
Tales ergo sacerdos et pastor non debet a populo uenerari sed rennui, qui non formam disciplinae sed uitii docet,
dum se ipsum non corregit.
Et quia in sententiam papae innocenti ad victritium episcopum rotomagensem latam legitur scriptum de
uirginibus, quae christo spiritaliter nupserunt et uelari a sacerdote meruerunt, si postea nupserint, quod uix etiam
ad agendam poenitentiam mereantur accedere, quia sic dicit: si enim de hominibus haec ratio custoditur, ut,
quaecumque uiuente uiro altero nupserit, habeatur adultera, quanto magis et illa damnanda est, quae se ante
immortale sponso coniunxerat et postea ad humanas nuptias transmigrauit?
et adiecit: hae uero, quae necdum sacro uelamine tectae sunt, tamen in proposito uirginali semper manere
simulauerant, licet uelatae non sint, si postea nupserint, his agenda aliquanto tempore poenitentia est, quia
sponsio earum a deo tenebatur.
Nam si inter homines solet bonae fidei contractus nulla ratione dissolui, quantum magis ista pollicitatio, quam
cum deo peregit, solui sine uindicta non debet.
Post haec de uiduabus adiunxit: si apostolus paulus, quae a proposito uiduitatis discesserunt, dixerat eas habere
damnationem, ubi ait: quia primam fidem irritam fecerunt etc..

5

