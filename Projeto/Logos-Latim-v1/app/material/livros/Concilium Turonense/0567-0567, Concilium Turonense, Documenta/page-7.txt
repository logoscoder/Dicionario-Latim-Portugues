sed omnes sciunt, quod numquam in canonicis libris legitur benedictio uidualis, quia solus propositus illi
sufficere debet, sicut in epaunenses canones a papa auito uel omnibus episcopis conscriptum est: viduarum
consegrationem.
Quas diaconas uocitant, ab omni religione nostra penitus abrogamus, et expressius decretum est in synodo
arelatense: professas uiduas, si coniuentiam prestiterint, cum raptoribus esse damnandas.
In prophetis legitur, quia de alienigenis contra interdicta dei hebrei sortiti fuissent uxores, populum dei a
gentibus superatum; post, predicante propheta quia dimisere uxores et filios et separauerunt se de inlicitis
coniugiis, statim uictoria fuisse secuta.
Quicumque ergo de laicis ingenuus cum talibus excommunicatis participari praesumpserit, excommunem se esse
cognuscat.
De incestis uero censuemus statuta canonum uetera non irrumpi; satis enim facimus, si in hac parte statuta prisca
seruemus.
Sed propterea fuit iterare necessarium, quia dicunt plures, quasi quod precessorum neglegentiam sacerdotum illis
non fuisset apertum; sed reuera mentiuntur, cum sciamus tales et tantos uiros nullatenus huic neglegentiae
subiacuisse, sed hoc, quod scripturae sanctae testantur, assiduae praedicasse.
Propterea placuit etiam de uoluminibus librorum pauca perstringere et in canonibus inserere, ut scarpsa lectio de
aliis libris in unum recitetur ad populum.
Sic enim dominus locutus est: custodite leges meas atque iudicia, quae faciens homo uiuit in eis.
Ego dominus.
Omnis homo ad proximam sanguinis sui non accedat, ut reuelet turpitudinem eius.
Ego dominus.
Turpitudinem patris tui et turpitudinem matris tuae non discoperies; mater tua est, non reuelabis turpitudinem
eius.
Turpitudinem uxoris patris tui non discoperies; turpitudo enim patris tui est.
Turpitudinem sororis tuae ex patre siue ex matre, quae domi uel foris generata est, non reuelabis, quia turpitudo
tua est.
Filii tui uel neptis ex filia non reuelabis, quia turpitudo tua est.
Turpitudinem filiae uxoris patris tui, quam peperit patri tuo, id est soror tua, non reuelabis.
Turpitudinem sororis patris tui non discoperies, quia caro sit patris tui.
Turpitudinem sororis matris tuae non reuelabis, eo quod sit caro matris tuae.
Turpitudinem patris tui non reuelabis nec accedis ad uxorem eius, que tibi affinitate coniungitur.
Turpitudinem nurus tuae non reuelabis, quia uxor filii tui est; non discoperies ignominiam eius.
7

