temeritatem peruadere, competere uel confiscare praesumpserit, tunc, reseruato correctionis hoc loco adhuc,
presbitero eiusdem ecclesiae, cuius interest, persuasorem conuenit admonere et, si restitutionem distulerit, adhuc
quasi filios ab omnibus fratribus ad reddendum missis epistulis compellatur.
Qui si pertinaciter in peruasione persteterit et se tollere post tertiam communicionem de reicola aut ecclesiae aut
propria noluerit, conueniant omnis omnino una coniuentia simul cum nostris abbatibus ac presbyteris uel clero,
qui stipendiis ex ipso alimento pascuntur, et, quia arma nobis non sunt altera, auxiliante christo circumsepto
clericali choro necaturi pauperum, qui res peruadit ecclesiae, psalmos cviii dicatur, ut ueniat super eum illa
maledictio, quae super iudam uenit, qui, dum loculos faceret, subtrahebat pauperum alimenta; ut non solum
excommunis, sed etiam anathema moriatur et coelesti gladio feriatur, qui in dispectu dei et ecclesiae et
pontificum in hac peruersionem praesumit assurgere.
Illud etiam annecti placuit, ut, qui de fratribus ad dandum solatium uenire pro certa infirmitatis necessitate non
potuerit, abbates et presbyteros in uice sua transmittat.
Qui si preter certam infirmitatis excusationem commonitus aut uenire aut transmittere noluerit, remotum se a
fratrum caritate esse cognuscat.
Nam, quod quidem non credimus, si quis contra decreta nostra tali temeratori communicare praesumpserit, in se
causam excommunicationis transformet et cum eodem se a caritate omnium sacerdotum cognoscat esse
remotum.
Placet itaque ac omnibus nobis conuenit obseruare, ut, quia nonnulli memores sui per quaslibet scripturas pro
captu animi de facultatibus suis ecclesiis quid contulisse probantur, quod a diuersis deum minus timentibus
eatenus mortifera calliditate tenetur, ut aliorum oblatio illis perteneat ad ruinam nec intueri corde possint diem
iudicii, dum nimiae cupiditatis delectantur ardore: quicumque ergo immemor interitus sui res ecclesiis, ut supra
diximus, delegatas iniuste possedens praesumpserit retinere et ueritate comperta res dei seruis suis dissimulauerit
reformare, ab omnibus ecclesiis segregatus a sancta communione habeatur extraneus nec alium mereatur habere
remedium, nisi cum culpam propriam rerum emendatione purgauerit.
Indigne enim ad altare domini properare permittitur, qui res ecclesiasticas et audet rapere et iniuste possedere
iniqua defensione perdurat; necatores enim pauperum iudicandi sunt, qui eorum taliter alimenta subtraxerint.
Sacerdotalis tamen debet esse prouisio, ut uindictam admonitio manifesta praecedat, ut res usurpatas iniuste quis
tulerit adhibeta aequitate restituat.
Quod si neglexerit et necessitas compulerit, postea praedonem sacerdotalis districtio maturata percellat.
Neque quisquam per interregna res dei defensare nitatur, quia dei potentiam cunctorum regnorum terminos
singulare dominatione concludet.
Vt iudices aut potentes, qui pauperes oppremunt, si commoniti a pontifice suo se non emendauerint,
excommunicentur.
Nullus episcoporum de ordinationibus clericorum praemia praesumat exigere, quia non solum sacrilegum, sed
hereticum est.
Sicut in dogmatibus ecclesiasticis habetur insertum, non ordinandum clericum, qui per ambitionem ad imaginem
simonis magi pecuniam offert sacerdoti.
Et quia dixit: gratis accepistis, gratis date.
Cum talis sit, qui gratiam dei a sacerdote estimat pretio comparari, quales illi, qui uendit.
10

