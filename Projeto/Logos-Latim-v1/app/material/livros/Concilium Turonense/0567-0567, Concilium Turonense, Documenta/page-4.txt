Nam sicut supra dictum est, si uxorem duxerit, excommunicetur et de uxoris male societatis consortio etiam
iudicis auxilio separetur.
Quod si iudex ad hoc solatium dare noluerit, excommunicetur.
Qui infelix monachus tale coniunctione fedatus si per cuiuscumque patrocinium se conatus fuerit defensare, et
his, qui in hac pertinacitate perdurat, et ille, qui eum exceperit ad defensandum, ab ecclesia segregentur, donec
reuertatur ad septa monasterii et indictam ab abbate, quamdiu ei praeceptum fuerit, agat penitentiam; et post
satisfactionem reuertatur ad gratiam.
Vt mulier intra septa monasterii nullatenus introire permittatur.
Si abba in hac parte aut praepositus neglegens apparuerit, qui eam uiderit et non statim reiecerit,
excommunicetur.
De ieiuniis uero antiqua a monachis instituta conseruentur, ut de pascha usque quinquagessima excepto
rogationes omne die fratribus prandium praeparetur; post quinquagessima tota ebdomada ex asse ieiunent.
Postea usque kalendas agusti ter septimana ieiunent: secunda, quarta et sexta die excepto his, qui aliqua
infirmitate constricti sunt.
augusto, quia cotidie missae sanctorum sunt, prandium habeant; Septembro toto et octobro et nouembro, sicut
prius dictum est, ter in septimana, de decembre usque natale domini omni die ieiunent.
Et quia inter natale domini et epyfania omni die festiuitates sunt, idem que prandebunt excepto triduum illud,
quod ad calcandam gentilium consuetudinem patris nostri statuerunt, priuatas in kalendis ianuarii fieri letanias,
ut in ecclesia psalletur et ora octaua in ipsis kalendis circumcissionis missa deo propitio celebretur; post epyfania
uero usque quadragensima ter in septimana ieiunent.
Idem que pro reuerentia domni martini uel cultu ac uirtute id statuimus obseruandum, ut tam in ipsa basilica
sancta quam in ecclesiabus nostris iste psallendi ordo seruetur: ut in diebus aestiuis ad matutina sex antephane
binis psalmis explicentur; toto augusto manicationes fiant, quia festiuitates sunt et missae; septembre septem
antephane explicentur binis psalmis; octubre octo ternis psalmis; nouembre nouem ternis psalmis; decembre
decem ternis psalmis; ianuario et febroario idem que usque pascha; sed, ut possibilitas habet, qui facit amplius
pro se et qui minus, ut potuerit.
Superest, ut uel duodecim psalmi expediantur ad matutina, quia patrum statuta praeceperunt, ut ad sexta sex
psalmi dicantur cum allelugis et ad duodecima duodecim idem que cum allelugis, quod etiam angelo ostendente
dedicerunt.
Si ad duodecima duodecim, cur ad matutina non idem que uel duodecim explicentur?
quicumque minus quam duodecim psalmos ad matutina dixerit, ieiunet usque ad uesperum, panem cum aqua
manducet; non illi sit altera in illa die ulla refectio.
Et qui hoc facere contempserit, una ebdomada panem cum aqua manducet et ieiunet omni die usque ad
uesperum.
Archipresbiteri uero uicani et diaconi et subdiaconi non quidem omnes, sed plures in hac suspicione tenentur a
populo, quod cum coniugibus suis maneant.

4

