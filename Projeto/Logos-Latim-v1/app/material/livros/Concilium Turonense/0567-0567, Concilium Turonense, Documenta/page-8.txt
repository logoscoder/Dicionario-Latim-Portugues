Turpitudinem uxoris fratris non reuelabis, quia turpitudo fratris est.
Turpitudinem sororis tuae et filiae eius non reuelabis.
Filiam filiae eius et filiam filiae illius non sumes, ut reueles ignominiam eius, quia caro eius sunt et tales coitus
incestus est.
Sororem uxoris tuae in pellecatum illius non accipies nec reuelabis turpitudinem eius.
Cum uxorem proximi tui non coibis nec seminis commixtione maculaueris.
Maledictus homo, qui facit sculptile et conflatile, abominationem domino, opus manuum artificum ponet que
illud in abscondito, et respondebit omnis populus amen.
Maledictus, qui non honorat patrem suum et matrem, et dicit omnis populus amen.
Maledictus, qui transfert terminos proximi sui, et dicit omnis populus amen.
Maledictus, qui errare facit cecum in itinere, et dicit omnis populus amen.
Maledictus, qui peruertit iudicium aduene, pupille et uidue, et dicit omnis populus amen.
Maledictus, qui dormit cum uxori patris sui et reuelat operimentum lectuli eius, et dicit omnis populus amen.
Maledictus, qui dormit cum sorore sua, filia patris sui siue matris suae, et dicit omnis populus amen.
Maledictus, qui dormit cum socra sua, et dicit omnis populus amen.
Maledictus, qui clam percusserit proximum suum, et dicit omnis populus amen.
- Item que ait sacra sententia legum, que in hac explanatione omni homine, tam docto quam indocto, aperta est,
ut quisque illi aut sororis aut fratris filiam aut certe gradu consubrinam aut certe fratres uxorem sceleratis sibi
nuptiis iunxerit, huic poenae subiaceat, et de tali consortio separetur, et reliqua.
- Item alia: quaecumque mulier sororis suae maritum post illius mortem acceperit uel, si quis ex uiris mortua
uxori sororem eius aliis nuptiis sibi coniunxerit, nouerit tali consortio se esse notabilem.
In synodo aurilianense, quam inuictissimus rex chlotueus fieri supplicauit, sic decretum est: ne superstes frater
torum defuncti fratris ascendat; ne sibi quisque amisse uxoris sororem audeat sociare.
Quod si fecerit, ecclesiastica districtione feriantur.
In epaunenses canones a papa auito uel reliquis episcopis constitutum est: incestis coniunctionibus nihil prorsus
ueniae reseruamus, nisi cum adulterium separatione sanauerint.
Incestus uero nec ullo coniugii nomine praeuelandos praeter illos, quos dinumerare funestum est, hos esse
censuimus: ut, si quis relictam fratris, quae paene prius soror extiterat, carnali coniunctione uiolauerit; si quis
frater germanam uxoris suae acceperit; si quis nouercam duxerit; si quis consubrine subrine que se societ, ab
ecclesia segregetur; et sicut a presente tempore prohibemus, ita ea, que sunt anterius instituta, non soluimus: ne
quis relictae auunculi misceatur aut patrui aut priuignae concubitu polluatur.
8

