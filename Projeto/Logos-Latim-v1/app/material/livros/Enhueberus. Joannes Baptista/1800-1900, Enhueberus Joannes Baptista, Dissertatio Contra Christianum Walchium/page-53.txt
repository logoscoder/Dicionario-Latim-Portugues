eodem libro num. 71, item et lib. I adversus Elipandum num. 3. Consule etiam libellum Sacrosyllabum in
concilio Francofordiensi editum tom. IX Conc. Coleti col. 69 et 70.
[0420C] XVII. Ad argumentum quod Christus qua homo ex Patre aeterno non sit genitus. Verba
Felicis. —Cum vero et Felix ac Elipandus praesidium assertionis suae in eo quaererent, quod Christus qua homo
ex Patre aeterno genitus haud sit, ac proin, ut talis, filius ejusdem naturalis dici nequeat, argumentum istud cum
Cyrillo solvit Alcuinus, dicendo necesse haud esse, ut humanitas Christi sit ex Dei substantia, ut sit naturalis Dei
Filius etiam, qua homo est; sed sufficere, quod tota Christi persona genita sit ex substantia Patris: sicut totus
Felix erat proprius et naturalis patris sui filius, quamvis ejus anima ex patris semine non esset. «Interrogo te (ait
in praedicto libello ad monachos Gothiae, num. 36) profani assertor 993 erroris; anima rationalis, quae in te est,
et totum corpus tuum vivificat, vegetat, et movet, et ut sancti Patres volunt, corporis origine non seminatur, sed
ex nihilo creata aliunde corpori immittitur: [0420D] an non sit patri tuo adoptiva filia, et caro tantum propria
filia? An tu totus anima et corpore, unus et proprius patri tuo sis filius? Quid si homo ex substantia, quae non ex
se generatur, corpori conjuncta proprium et verum poterit habere filium. Cur Deum impotentem putas, quod
proprium non possit et verum de Spiritu sancto ex Maria virgine natum habere Filium? » Item lib. II contra
Felicem ait: «Sed dicis, ut in tuis legitur litteris, quia nullo modo credendum est, ut omnipotens Deus Pater, qui
spiritus est, de seme ipso carnem generet. Dic rogo, si scias te animam habere, an non? Nullatenus, tanta est
ignorantia in te, ut nescias te animam habere. Scis etiam patrem te habuisse carnalem, ex cujus carne anima quae
in te est, non est procreata, nec generata, ut catholica fides habet. Et quomodo potest fieri, ut tu ipse totus sis tui
patris proprius filius et verus, ex cujus carne tua anima non est generata? At si teipsum consentias proprium esse
filium [0421A] patris tui cum anima et carne, quamvis caro sola de substantia patris et matris procreata sit: ergo
multo magis perpende oculis tuis, ut intelligas Dei Patris Jesum Christum in utraque substantia proprium Filium
et verum fieri posse . . . . Si vero nullus proprius filius et verus poterit esse, nisi ex substantia patris totus natus
sit; ergo in omni humano genere nullus pater habet proprium filium et verum, nisi tantum de carne sola . . . . Tui
igitur ipsius utens exemplo, et te ipsum considerans, proprietatem filii, quam in te asseris, cognosce in filio Dei
fieri posse, et qui te ipsum dividere non vis propter animam et carnem in duos filios, proprium scilicet et
adoptivum: ea ratione nec Christum dividere tentes in duos filios propter perfectae divinitatis et perfectae
humanitatis naturam, quia unus est mediator noster Jesus Christus. » Ipsissima certe haec est argumentandi ratio
a Cyrillo adhibita, qui prout supra num. 3 vidimus, ex comparatione cum generatione humana [0421B] ostendit,
et Christum etiam quatenus homo est, esse natura Patris aeterni Filium, ac Virginem beatissimam vere Dei
genitricem appellari, etsi nec Pater coelestis humanitatem, nec Virgo mater divinitatem genuisset, eo quod
corpus quod peperit Virgo, Filio ex Patre genito, per unionem hypostaticam evaserit proprium, ut proin Verbum
Patris in utero Virginis homo factum utriusque filius naturalis in utraque natura merito dicatur. Insuper probat
Alcuinus, quod, si Christus homo sit tantum adoptivus Dei Filius, quia quoad humanitatem a Patre non est
genitus, jam beatissima Virgo in rei veritate Dei genitrix appellari nequeat, id quod tamen dudum contra
Nestorianos Ecclesia et agnoverat, et publicis judiciis definierat. «Si necesse est (ait lib. I contra Felicem, num.
13) adoptivum esse Christum Dei Patris, propter quod ex substantia sua natus non est secundum carnem,
quomodo non est adoptivus filius Virginis ille, qui natus est ex Deo, quia de ejusdem Virginis substantia creatus
non est? Ergo si necesse [0421C] est hominem ex Virgine natum, Virginisque Filium adoptive esse Filium Dei:
ipso modo necessarium erit Deum Dei Filium adoptive esse filium Virginis, quia alia substantia est Dei Patris, de
qua essentialiter natus est Dei Filius; alia Virginis, de qua corporaliter natus est Christus. Aut si hoc non audetis
dicere, quia christianum nomen habetis, ut beata Virgo non sit proprie Dei Genitrix, sed per adoptionem, aequum
est ut non audeatis affirmare Filium Virginis adoptivum esse Dei Patris Filium. » Strictissima sane argumentatio,
ex qua apparet, quam parum dogma Felicis et Elipandi a nota Nestorianismi vindicari queat. Cum vero et hi inde
errorem suum confirmare niterentur, «quod unus filius duos naturaliter patres habere nequeat, » sicuti Nestoriani
negaverant, Verbum divinum duas generationes sustinuisse; primo quidem ait Alcuinus lib. III contra Felicem
num. 2: «Dicis itaque quod unus homo duos patres naturales non possit habere, unum vero [0421D] possit
naturalem habere, et alterum adoptivum. Dicam et ego, quod nullus pater unum filium potest habere, utrumque et
naturalem sibi et adoptivum: quia ille unus filius non potest dividi, ut sit unus patris et naturalis et adoptivus: vel
quaedam filii pars sit adoptiva, et altera naturalis in filii dignitate, vel anima sit adoptiva, et caro in proprietate
filii, etc. » Dein vero innuit mysterium Incarnationis omnino exigere ut Christus idem unusque Filius duos patres
naturales habuisse dicatur, aeternum nempe per aeternam generationem, et temporalem seu David, ex cujus
progenie per generationem in tempore Verbum carnem assumpsit. «Certum namque est (ait lib. I contra Felicem
num. 10) Dominum Jesum Christum secundum catholicam fidem et praeconia Scripturarum duas habere
nativitates, unam de Patre sine tempore, alteram de matre sine virili conjunctione: et harum duarum nativitatum
proprias habere naturas, Dei scilicet, qua de Patre natus, et hominis, qua est de [0422A] matre progenitus: unus
idemque Deus, unus idemque homo, unus idemque Filius Jesus Christus. Gemina enim nativitas geminam uni
Christo dedit naturam. Qui Deus est de Patre, idem Deus homo est de matre, etc. » Hinc etiam citato lib. III
contra Felicem num. 2 sollicite admodum ex epistola sancti Leonis 165 ad Leonem Augustum essentiam
incarnationis describit, ac demum concludit: «Nullatenus ergo te, o Felix, humana ratione investigare nativitatem
53

