omnino, imo vero impium et profanum. Unus est enim Dominus Jesus Christus non divisus, non dissectus, etc. »
Unctionem igitur non meritis hominis assumpti, sed ipsi assumptioni seu unioni hypostaticae ascribendam
existimavit Cyrillus, indeque probavit Christum etiam, qua homo est, dicendum esse filium Dei naturalem,
utpote, cui ex ipsa nativitate jus ad haereditatem Patris omniaque ejus bona competeret; ut proin ex unctione illa
adoptio in Christo probari haud posset, nisi quis [0401A] merum hominem illum fuisse dicere vellet. Eamdem
argumentandi rationem postmodum etiam adhibuit Vigilius papa in responsionibus ad capitula Theodori; et in
responsione quidem ad capitulum 32 cujus verba jam supra § 2, num. 5, vidimus, ait: «In suprascripto trigesimo
secundo capitulo, in commento Epistolae ad Hebraeos adhibetur illud Petri, ubi dixit: Jesum a Nazareth, quem
unxit Deus Spiritu sancto et virtute; et infertur: Qui autem Dei Spiritu unctus est, omnimode aliquid inde
assumpsit; et additur: Quis autem furens dicat, de Spiritu aliquid assumpsisse divinam naturam? Per quae verba
purus homo Christus inducitur, qui unctione Spiritus sancti particeps factus sit divinae naturae, sicut et alii: Et
mercedis justae nomine, quia dilexerit justitiam, et oderit iniquitatem, perpetuam meruerit unctionem. Qui ergo
ita sapit, docet, credit, aut praedicat, anathema sit. » Tom. IX Conc. col. 82. Similia et in responsione ad capitula
7 et 39 leges.
[0401B] V. Eadem respondet ad argumentum ex baptismo Christi desumptum, aitque imperfectiones
saltem in illo admitti debere, si baptismo indiguisse dicatur. —Argumentum Nestorianorum ex baptismo Christi
desumptum eadem fere responsione, solvit Cyrillus dicens, Christum non primum ad ripam Jordanis ex merito
actionum, sed in ipso utero et ex primo conceptionis instanti Spiritus sancti plenitudinem sibi vi unionis
hypostaticae debitam accepisse, nec contrarium, seu necessitatem baptismi 982 in Salvatore, ejusque in hoc
lavacro adoptionem defendi posse, quin is in duos scindatur filios, quorum alter dicatur Patri coaeternus, eique in
omni perfectionum genere aequalis; alter vero merus homo, aut omnino imperfectionibus quibusdam in principio
obnoxius, et ab iis deinceps in baptismo justificatus; aut saltem in illo primum ob praecedens virtutis exercitium
Spiritus sancti gratia donatus. «Miror vero (ait in fragmentis contra Theodorum relatis in [0401C] collatione 5
synodi V) adversarium scripsisse, quod nunquam conjunctionem ad Deum Verbum meruisset et Jesus, nisi prius
immaculatus esset effectus per unctionem. Nam quidem primum disjungit manifeste et discernit aperte duos
dicens filios. Deinde dicat, quando, sicut ait, immaculatus effectus est, et ad Deum Verbum conjunctionem
meruit, utrum ex ipso utero, aut cum tricesimo anno esset. Pervenit quidem ad Jordanem, quaesivit vero etiam
Joannis baptismum. Siquidem ex utero sanctus esset, sanctum effici eum, et non magis esse? Quod enim fieri
dicitur, omnino necesse est intelligere, quod non erat, quod factum est. Sin autem erat sanctus semper, et hoc non
in tempore factus est, quomodo dicit Spiritum super eum devolasse, et conjunctione dignum ipsum
demonstrasse, et addidisse ei quod deerat? Quid enim erat quod omnino ad sanctificationem deerat ei ex ipso
utero, magis vero et ante secundum carnem nativitatem sancto et immaculato et sanctificanti [0401D] creaturam?
Cum igitur dicat, quod non utique meruisset Jesus conjunctionem ad Deum Verbum, nisi prius immaculatus
effectus esset, plurimas simul accusationes adversus sua scribit vaniloquia. Nam primum quidem indecenter
dicit, meruisse: deinde disjungit in alterum separatim filium, qui ex semine est David, quem ipsum solum
separatim Jesum nominare impudenter contendit. Ad haec immaculatum eum effici dicere, tanquam hoc
aliquando non habentem, plurimam hoc habet et blasphemiam. Unitus enim Deus Verbum ex ipso utero carni
suae, unus erat, et sic et immaculatus Filius, sanctus sanctorum, et de sua plenitudine dans non solum hominibus,
sed etiam sursum et in coelo rationabilibus virtutibus. » Tom. IX Concil. col. 238. Spiritum nempe sanctum
etiam homini assumpto ex unione hypostatica proprium fuisse, nec ex gratia, aut benigna solum assumentis
voluntate in baptismo primum esse collatum existimavit Cyrillus, unde et lib. [0402A] IV adversus Nestorium,
cum verba hujus haeresiarchae retulisset dicentis: «Gloriam assumpti Spiritus descendens comparavit:
commendavit baptizatum Pater, etc. , » in hunc modum argumentatur: «Glorificabatur sine dubio, Spiritu divina
efficiente signa, non ut deifer homo, ab externa superioreque natura eo munere comparato, ut nobis accidit; sed
Spiritu tanquam proprio usus. Deus enim erat ex natura, ideoque Spiritus ejus ab eo non erat alienus. Non igitur
extrinsecus neque adscitam aliunde dicimus ipsi datam Spiritus efficientiam, similiter ac nobis ipsis, aut certe
sanctis apostolis. Dedit enim illis Christus potestatem adversus spiritus immundos, ut eos ejicerent: jussit etiam
ut curarent omnem infirmitatem et omnem languorem in populo. Intrinsecus igitur et ab ipso est Spiritus ejus:
cujus rei perspicuum est argumentum, quod etiam aliis illum tribuere potest, et non ex mensura, ut ait beatus
Evangelista: nam ille omnium Deus ad mensuram quidem tribuit sanctis viris Spiritus sancti gratiam, et alii
quidem [0402B] dedit sermonem sapientiae, alii sermonem scientiae, alteri gratiam curationum: idque est, ut
opinor, quod tanquam ex mensura possunt ii, qui habent efficientiam? At vero Dominus noster Jesus Christus ex
sua plenitudine profundens Spiritum, ut etiam Pater, non illum dat tanquam ex mensura iis qui digni sunt
accipere. Quanam igitur de causa, vir egregie, eum, qui non ex mensura dat spiritum, in eorum numerum refers,
qui dimensum illum habent? dum comparatam a Spiritu ejus gloriam dicis, et illius efficientiae subjectum potius,
ut unum e nobis, gratiae loco ejus cooperationem accepisse, quam proprio Spiritu divina signa effecisse. » Tom.
VI oper. fol. 98 et 99. Et paulo infra pressius adhuc de baptismo loquitur, ostenditque ipsum Christum esse, qui
baptizat in Spiritu sancto, seu hominibus, dum in nomine Christi baptizantur, Spiritum sanctum infundi;
Christum proinde baptismo non eguisse ad id, ut sanctificationis seu augmentum, seu plenitudinem reciperet,
41

