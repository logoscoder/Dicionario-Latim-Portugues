tamen, qui forte inter alios grassabantur, exstirpandos sese mutuo animant, eumque in finem ex symbolo
Nicaeno fidem publice profitentur. Ex praefatione concilii Toletani IX an. 675, apertius adhuc deducitur, nec
populum nec ipsos etiam pastores, seu viros ecclesiasticos in Hispania ab omni errore fuisse immunes; ita enim
ibidem ingemiscunt Patres congregati: [0351B] «Eramus hucusque prolabentis saeculi collusione instabiles, quia
annosa series temporum subtracta luce conciliorum non tam vitia auxerat, quam matrem omnium errorum
ignorantiam otiosis mentibus ingerebat. Hactenus enim florentem Domini vineam devastaverunt apri frendentes:
sponsam Christi, quam sui pretiosissimi sanguinis effusione conciliavit, consputare et polluere conata est
haereticorum subdola machinatio: et inconsutilem Domini vestem dividere, unitatem fidei scindere, charitatis
tollere fomenta, cum suo proprio pertinaciter sensui volens inhaerere sacrae Scripturae puritatem suae pravitatis
intelligentia profanat. » Nempe a concilio Toletano X, aera 694, seu anno Christi 656 celebrato octodecim anni
fluxerant, ut expresse Patres in citata praefatione conqueruntur; tantoque tempore, cum synodus nulla celebrata
fuisset, errores varii plebem denuo turbaverant, aliosque inter Arianus etiam, prout facile ex eo infertur, quod
Patres tam dilucide ac prolixe doctrinam [0351C] de divinitate Verbi exponere ibidem laboraverint.
XXIV. De SS. Trinitatis mysterio diu disceptatur in Hispania. —Praeterea etiam ex actis concilii
Toletani XV an. 688 satis colligitur, multa illis temporibus de SS. Triadis, atque Incarnationis mysterio in
Hispaniis fuisse disceptata, quibus quidem occasionem praebuisse, errores quosdam tunc adhuc hinc inde
grassantes non abs re praesumitur. Narrat Mariana tom. I, fol. 234, Patres concilii Toletani XIV probasse acta
synodi sextae generalis contra Monothelitas, et missam esse ab episcopis Hispaniae ad Romanum pontificem per
Petrum quemdam Romanae Ecclesiae regionarium apologiam adversus haereticos, in qua catholicae religionis
summa capita continebantur, Juliani Toletani praesulis, ut erat excellenti eruditionis opinione, opus. «In quo
(pergit Mariana) Leone II interea defuncto, Benedictus Leonis successor, nonnulla censurae digna judicavit,
atque in his, quae de sacra Triade disserens dixisset: Sapientiam [0351D] ex sapientia procedere, voluntatem ex
voluntate, quomodo catholica Ecclesia affirmat, Deum de Deo, lumen de lumine; quas locutiones non esse
extendendas pontifex disputabat. Illud praeterea offendebat, quod Christum servatorem ex tribus substantiis
conflatum esse affirmarent. Dum hae controversiae in Hispania agitantur, » etc. , id est, circa an. 684. Loquens
dein Mariana de concilio Toletano XV, fol. 236, ait: «Praeterea Benedicti pontificis criminationes et maculae,
quibus superioris concilii acta inusserat, nova disputatione detersae. Novoque apologetico Juliani verbis Patrum
auctoritate sancitum, nihil eum videri adversus Christianam pietatem committere, qui in Deo voluntatem ex
voluntate procedere affirmarit: Christumque Deum ex tribus substantiis conflari, etc. ; » vide acta praedicti
concilii, ubi controversiae istae satis fuse pertractantur. In concilio Toletano XVI, an. 693 [0352A] Flavius Egica
rex hortatur Patres, «ut imprimis almae fidei rectitudo, quae per veram credulitatem in omni terrarum orbe
diffusa expanditur, vestrae collationis eloquiis praeconetur. » Item: «Varia quoque populorum negotia,
caeteraque sceleratorum hominum gesta fidei 953 sanctae contraria, ita vestri examinatione judicii canonice ac
legaliter finiantur. » Supponere sane in his videtur rex religiosissimus, fuisse tum quosdam rectae fidei adversos,
unde et Patres inquiunt, se «sanis membrorum compagibus salutaria sine intermissione» ministrare velle
«munimina, et infirmis artubus diversis utpote aegrimoniorum vulneribus sauciatis congrua medicamina»
apponere, «quo facilius queant et veternosa ulcera radicitus evelli, et remedia exoptatae salutis nancisci. » Hunc
finem porro ut assequerentur, prolixam fidei expositionem addiderunt, in qua denuo de SS. Trinitate, ac
divinitate Verbi ejusque incarnatione potissimum pertractatur. In concilio Toletano XVII an. 694 rex idem
admonet episcopos, [0352B] ut de mysterio fidei disputarent «edictis spiritalibus et apostolici ordinis dogma»
promulgarent, «quo fidelium corda incomparabili sidere perlustrata, infidelium quoque pectora mentis gressibus
a tenebris ad lumen conversa pertranseant. » Patres vero ita stimulati symbolum fidei decretis suis denuo
praemiserunt; ac insuper in capitulo primo statuerunt, ut in primo concilii triduo de mysterio sanctae Trinitatis
potissimum ageretur, quod sane indicat fuisse tum quosdam a quibus mysterium istud aut impugnaretur, aut
saltem non satis agnosceretur. Demum et ipso adhuc octavo saeculo vestigia Arianae haereseos in Hispania
apparuisse ex iis aperte colligitur, quae Rodericus Santius, part. III Historiae Hispanicae, cap. 3 de Alphonso
Catholico narrat: «Veluti enim (verba ejus sunt) fide et opera Constantini Magni (scil. Pogonati) in VI synodo
praecisa est haeresis Manichaeorum (Leg. Monothelitarum) in Oriente, sic in Occidente eadem religione et fide
Alphonsus Arianam [0352C] haeresin exstirpavit. . . . Incepit autem regnare anno Domini 731 tom. I Scriptor.
Hispaniae Illustr. , fol. 156, edit. Francof. an. 1603. Similia refert Francisc. Tarapha canonicus Barcinonensis in
libro de Origine ac Rebus gestis regum Hispaniae in Alphonso: «Alphonsus, ait, regnum obtinuit anno salutis
humanae 739. . . Arianam haeresin, quae in Hispania rursus pullularat, exstirpavit. » Ibid. fol. 547. Differentia
equidem inter scriptores hosce in statuendo initio regiminis Alphonsi occurrit, quod tamen nos parum moratur,
cum in narratione nostrum scopum concernente ambo conveniant
XXV. De adoptione in Christo jam olim disceptarunt Hispani. —Notandum insuper venit, etiam de
adoptione in Christo dudum inter Hispanos fuisse disputatum. Sanctus Isidorus tractatu de claris praesertim
Hispaniae Scriptoribus, tom. II Script. Hispan. illustr. fol. 4, cit. edit. , ita scribit: «Justinianus de Hispania
ecclesiae Valentinianae episcopus. Ex quatuor [0352D] fratribus episcopis ex eadem matre progenitis unus
10

