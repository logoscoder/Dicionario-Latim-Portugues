filiationem concedere Cyrillo idem erat, ac repudiare unionem secundum hypostasin, seu in Christo alterum et
alterum distinguere. Noverat nempe sanctus doctor nomen filii adoptivi nunquam convenire naturae, sed esse
vocabulum personae, nec naturam personae extraneae, sed ipsam personam prius [0396A] sui juris existentem in
filium adoptari, eo quod adoptio sit quaedam filiationis naturalis imitatio; persona autem, non natura generari
dicatur. Unde et tam constanter ex assertione adoptionis personas in Christo multiplicari contendit, cum omnis
adoptio personam extraneam supponat qualis utique in Christo ex fide catholica admitti nequit. Nec solius Cyrilli
haec erat argumentatio, sed aliorum quoque illo aut anteriorum aut posteriorum, qui omnes uno ore ex adoptionis
dogmate duas in 979 Christo personas sequi clamitabant. Sic Leporius in libello emendationis ait: «In hoc
maxime fides nostra consistit, ut credamus unicum Filium Dei, non adoptivum, sed proprium. » En unicum
Filium praedicat vir iste, postquam ab errore ad veritatem catholicam rediit, eumque proprium, non adoptivum.
Unitatem ergo hanc eo ipso tolli existimabat, quod adoptio in Christo statueretur. Insuper jam supra § I, num. 15,
ex sancto Gregorio Nysseno retulimus, quosdam de errore duplicis filii ex eo solo fuisse accusatos, quod
adoptionem [0396B] in Verbo carnem induto admitterent. Notari quoque merentur verba, quae in defensione
Cyrilli ad oppositionem octavo ejus anathematismo ab Orientalibus factam tom. V Conc. col. 50, item et in libro
ad Reginas tom. IV Conc. col. 690 et 91 sub nomine Athanasii ex libro de Incarnatione proferuntur: «Confitemur
etiam esse illum Filium Dei et Deum secundum Spiritum, Filium hominis secundum carnem . . . neque duos
filios, alium quidem Filium Dei verum et adorandum; alium vero ex Maria hominem non adorandum; scilicet
secundum gratiam Filium Dei factum sicut et homines [Greek] kataú cavrin dev Ui joún Qeouð genovmenon, w
jû kaiú aænqrwpoi). » Et post aliqua: «Igitur qui natus ex virgine Maria, natura Filius Dei est, et Deus verus, et
non gratia et participatione secundum carnem solam ex Maria homo, secundum spiritum autem ipse Filius Dei,
et Deus. » Et iterum: «Si quis autem praeter haec ex Scripturis divinis docet, alium dicens Filium Dei, alium ex
Maria [0396C] secundum gratiam filium adoptatum, sicut nos ([Greek] kaiú eåteron ejk thðû Marivaû kataú
cavrin ui jopoihqevnta, w jû h jmeiðû) ut sint duo filii, unus secundum naturam Filius Dei, qui ex Deo; et unus
secundum gratiam homo ex Maria . . . hunc anathematizat sancta et catholica Ecclesia, etc. » Novimus equidem
librum de Incarnatione, ex quo haec desumpta fuere, inter Opera Athanasii, dubia recenseri propter loquendi
modos in illo occurrentes, qui errori Eutychianorum favere videntur, aut saltem Athanasio alias familiares haud
fuere. Unde et suspicio non levis est, opusculum illud esse Eutychianorum, aut aliorum haereticorum
commentum, verba autem citata sub nomine Athanasii praedictis Cyrilli lucubrationibus post ejus mortem vel a
Dioscoro Alexandrino, vel alio haeretico Eutychiano fuisse intrusa, ut quidam opinantur; aut saltem opus illud, si
ante Cyrilli tempora jam exstiterit, Athanasio fuisse suppositum, a Cyrillo tamen, qui duriores quasdam
locutiones forsitan benignius [0396D] interpretabatur, ut genuinum Athanasii foetum fuisse agnitum, atque
idcirco in testimonium veritatis catholicae citatum; nisi fors et dicere liceat, sententias illas, quae errorem
Eutychianum referre videntur, post mortem primum Cyrilli a praedicto Dioscoro, aliove haeretico operi reipsa ab
Athanasio elucubrato assutas fuisse. Interim quidquid hac de re statuatur, sive liber ille de Incarnatione ante, sive
post obitum Cyrilli exaratus sit, patet saltem ejus auctorem adoptionem in Christo ex eo fundamento rejecisse,
quod sine divisione personarum defendi nequeat. Eodem argumento paulo post etiam usus est Vigilius papa in
Constituto de tribus Capitulis, ad capitulum 19 Theodori dicens: «In suprascripto decimo nono capitulo, ubi
Evangelium secundum Lucam de baptismo Christi videtur exponi, duae sunt reprehensiones: una, quia dualitas
inducitur filiorum, cum per adoptionem videtur dici Christus Filius Dei; alia, quia in nomine Trinitatis ipse
quoque asseritur baptizatus, [0397A] per quod quaternitas sine dubitatione monstratur. » Tom. IX Conc. col. 76.
Et ad capitulum 47: «In suprascripto quadragesimo septimo capitulo, id quod dicit Apostolus: Qui multos filios
ad gloriam adduxerat (Hebr. II, 10), exponendo dicitur, quod assumptum hominem caeteris connumeret sanctus
apostolus, eo quod similiter gratiam filiationis acceperit sola deitate naturalem filiationem possidente: quae
quidem verba, sicut superius dictum est, duos introducunt filios, id est, unum per gratiam, alterum per naturam. »
Tom. IX Conc. col. 88. Non solus igitur Cyrillus is erat, qui ex dogmate adoptionis dualitatem filiorum inferebat;
quin omnes potius in hac argumentandi ratione sibi consentientes habuit; quod quidem idcirco notandum
duximus, ne quis ex recentioribus hujus sancti doctoris adversariis contra modum Ecclesiae fideique hostes
impugnandi tanquam prorsus singularem, minusve accuratum excipiat, exhibituri jam etiam argumenta, quibus
ratiocinia [0397B] pro stabilienda adoptione illa a Nestorianis usurpata refutavit.
III. Ad argumentum Nestorianorum, quod nec divinitas ex Virgine matre, nec humanitas ex Patre
aeterno nata sit, ait Cyrillus, hominem, etsi anima illius ex matris carne orta haud sit, totum tamen parentum
suorum filium dici. —Diximus autem paragrapho praecedenti num. 5, in eo potissimum sese fundasse
Nestorianos, quod nec divinitas ex Virgine, nec humanitas ex Patre aeterno nata sit; ac proin nec Virgo
beatissima Deipara, nec homo ex illa genitus naturalis Dei Filius, sed adoptivus tantum nuncupari debeat. At
excipit contra hanc illationem Cyrillus matres humanas, etsi principaliorem prolium suarum partem, animam
scilicet, haud generent, totius tamen hominis matres, hominem vero quoad omnes partes matris suae filium
vocari, et vocari debere. «Sed percunctabere hic forsitan (ait in Epist. ad monachos Aegypti num. 12) nunquid,
dic age, divinitatis mater Virgo exstitit? Ad hoc dicimus, vivum [0397C] illud, et subsistens Dei Verbum vere
citra ullam controversiam ex ipsa Dei et Patris essentia genitum esse. . . . Verum novissimis aevi hujus
38

