quam olim a Cyrillo in refutando Nestorianismo usurpata; ita enim lib. IV adversus Elipandum, num. 5, scribit:
«Hoc velim certissime vos cognoscere, o viri fratres hujus adoptionis in Christo assertores, quod quidquid beatus
Cyrillus Alexandrinae ecclesiae pontifex synodali auctoritate impio respondit Nestorio, vobis responsum esse
absque dubio sciatis: quia ejusdem erroris impietas ejusdem veritatis responsionibus destrui debet. » Primum
igitur, quo cum Cyrillo utitur Alcuinus, argumentum negativum est, scilicet doctrinam a Felice et Elipando
traditam novam esse, nullibi in Scripturis fundatam, hactenus in Ecclesia inauditam, ac vel ideo solum
rejiciendam. «Hoc solum (ait lib. I contra Felicem num. 2) si sapienti animo vel humili intelligentia considerare
voluisset, praefatum virum Felicem ab errore revocare debuisset, cum tota Ecclesia Christi ab initio apostolicae
praedicationis hoc [0419A] nomen 992 adoptionis in Christo, vel nuncupativae divinitatis nunquam habuerit,
nunquam praedicavit. Quae nomina nec in Evangeliis, nec in apostolorum Epistolis, imo nec in propheticis totius
Veteris Testamenti scriptis alicubi inveniuntur; sed nec in alicujus sanctorum Patrum et doctorum
ecclesiasticorum libris, nec in Symbolo apostolico, vel Nicaeni concilii, vel etiam in alicujus synodi
affirmatione, aut in aliqua catholicae fidei auctoritate. Et mirum est cur non timeant tales doctores nova inferre,
et incognita antiquis temporibus, dum egregius doctor gentium omnes novitates vocum, et inventas noviter sectas
omnino firmiter prohibeat a quoquam catholico recipi; in tantum, ut etiam angelis, et omni homini anathema
indixisse non dubitaret, si aliter praedicasset, quam ab illo praedicatum esset. » Nec solus fuit Alcuinus, qui de
novitate doctrinae Felicem et Elipandum arguit, cum Beatus ac Etherius, insuper et synodus Francofordiensis id
ipsum in [0419B] hisce episcopis reprehenderint. Illi quidem lib. II adversus Elipandum inquiunt: «Non didicit
Ecclesia hanc fidem tuam per totum mundum, nec consuevit credere in eum, qui de Virgine natus est, non per
illum facta esse visibilia et invisibilia: sed tantum per illum, qui non est adoptione, sed genere. Nec habet
consuetudinem dicere: Credo in Deum Patrem omnipotentem, et in Filium ejus, qui deitatatem suam exinanivit,
apparuit in mundo per subjectae creaturae speciem cum Patre et Spiritu sancto, Abrahae in ipso fervore diei, qui
est adoptivus humanitate, et nequaquam adoptivus divinitate. Haec fides tua est. Nam in toto mundo non est, etc.
» Tom. II Thesaur. Monum. Eccl. edit. Basnage fol. 348. Patres vero Francofordienses in Epistola ad episcopos
Hispaniae ita scribunt: «Tu vero quisquis es, qui Christum praedicas adoptivum, unde tibi iste sensus venisset,
voluissem scire; ubi hoc nomen didicisses, ostende. Patriarchae nescierunt, prophetae non dixerunt, apostoli non
praedicaverunt, sancti [0419C] tractatores hoc nomen tacuerunt, doctores fidei nostrae non docuerunt, etc. »
Tom. IX Conc. edit. Coleti col. 87. Dein et Alcuinus ubique unitatem personae in Christo urget, eamque
assertionibus Felicis et Elipandi destrui ratiociniis solidissimis probat. Et singulariter quidem argumentum hoc
adhibet contra novum de adoptivo filio dogma, dicens in libello ad Abbates et Monachos Gothiae num. 13: «Si
igitur Dominus Christus secundum carnem, sicut quidam improba fide garriunt, adoptivus est filius, nequaquam
unus est filius, quia nullatenus proprius filius et adoptivus unus esse potest filius, quia unus verus et alter non
verus esse dignoscitur. » Numero autem 35 eadem ratione argumentatur, et postquam ex I Joan. IV sequentia
verba retulit: Omnis spiritus, qui solvit Jesum, ex Deo non est, etc. , in hunc modum pergit: «Quid est solvere
Jesum, nisi non credere eum vel verum Deum, vel verum Filium Dei in utraque esse natura, qui unus est Deus, et
[0419D] unus Filius, et unus Christus in substantia divinitatis atque humanitatis? Non sicut quidam improba
caecitate illum in divinitate proprium Dei Patris esse Filium, adoptivum vero ejusdem Dei Patris in humanitate
affirmant: et si ita esset, omnino duo filii essent; quia nequaquam, ut praefati sumus, una esse potest persona in
proprio filio et in adoptivo, quia unus ex illis verus est filius, alter itaque non verus. Igitur diversum, verum et
non verum esse, quis non agnoscat, nisi lethargico et frenetico laboret in morbo? » Noverat nempe et Alcuinus
adoptionem in personam, et quidem in personam extraneam, cui ex nativitate jus ad patris haereditatem non
competit, cadere, qualis cum in Christo non esset (huic enim bona Patris ex ipsa unione hypostatica, ac proin ex
primo conceptionis instanti debita erant), is certe nec quoad naturam humanam filius adoptivus dici potest, aut si
dicatur, in duas abs dubio personas dividi debet. Unde et lib. III contra Felicem num. [0420A] 13 his adoptionem
describit: «Adoptio quaedam est voluntatis significatio, non nativitatis veritas. Vult enim habere in nomine, qui
adoptat sibi filium ex quolibet alieno, illum quem non habet proprium in natura. » In libello autem ad Monachos
Gothiae num. 70 ait, nos prius natos, ac tum primum per gratiam beneficium adoptionis consecutos esse,
Christum vero jam eo momento quo humanitas Verbo unita est, Filium Dei exstitisse, ac consequenter non
adoptivum, sed naturalem ex jure nativitatis dicendum esse. En verba Alcuini: «Videtur hujus haeresis esse
causam in animo errantium, quod putant hi, qui asserunt Christum adoptivum esse, unum esse, assumpsisse
aliquid et adoptasse: de quo errore in suo loco satis respondimus; et unum aestimant gratiam et adoptionem, cum
legitur Apostolum dicere: Gratia Dei pro omnibus gustavit mortem (Hebr. II, 9). Tamen non dixit Apostolus,
adoptione pro omnibus gustavit mortem, quia longe [0420B] aliud est gratia multis in locis, et adoptio. Praevenit
enim aliquibus in locis adoptionem. Praecessit nos gratia, ut essemus adoptivi; Christus vero non fuit ante homo
factus, et post per gratiam adoptivus Filius Dei; sed mox in utero Virginis Deus verus et Deus homo conceptus
est; et de utero Virginis Deus verus, et homo verus natus. » Recitato dein divi Augustini in hanc rem testimonio
ex lib. Enchiridii ita pergit: «Non eum ante dixit vel conceptum vel natum, et tunc per gratiam adoptionem
accepisse, ut Filius Dei esset; sed mox in ipso conceptu et in ipso partu Deum esse verum natum, et Filium
Deum [Forte, Dei] verum, et hoc unicum. Quare unicum, si adoptivus est, sicut et nos? Utique quia majore
proprietate Filius est Dei, quam nos, qui sumus praeveniente gratia adoptivi filii Dei. » Tom. I. Similia leges in
52

