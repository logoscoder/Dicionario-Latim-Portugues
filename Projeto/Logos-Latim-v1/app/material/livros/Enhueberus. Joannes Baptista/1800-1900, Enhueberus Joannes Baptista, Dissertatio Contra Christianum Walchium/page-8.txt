adorandum [0348A] esse decerneret. Vide notas D. Bernardi de Montfaucon epistolae sancti Athanasii ad
Adelphium praemissas tomi I Operum part. II, fol. 910. Hoc ex errore alii emanasse videntur, quos Athanasius in
epist. ad Epictetum recenset n. 2, illique in eo positi erant quod corpus ex Maria genitum Verbi divinitati sit
consubstantiale: quod Verbum in carnem, ossa et capillos et in totum corpus sit mutatum, et a natura sua
desciverit; quod Verbum non ex Maria, sed ex sua ipsius substantia passibile sibi corpus formaverit; quod ipsa
deitas Patri consubstantialis circumcisa, crucique affixa fuerit, etc. Haud equidem dixerim absurdis hisce
opinionibus ipsum Apollinarem adhaesisse; quin contrarium ex libro Leontii Byzantini tom. I Lect. Canis. edit.
Basnage, fol. 600, colligitur, ubi is fragmentum epistolae Apollinaris ad Serapionem his verbis refert: «Eorum
autem qui dicunt carnem Deo consubstantialem, magnam insaniam damnavimus. » Item fragmentum ex epistola
[0348B] ejusdem ad Dionysium: «Quod autem nemo nobis haec objicere potest, quae contra quosdam dicta sunt,
manifestum est ex iis, quae semper scripsimus, neque carnem Salvatoris e coelo esse, neque carnem ejusdem
substantiae esse cum Deo, quatenus est caro, et non Deus; Deus autem, quatenus unita est divinitati in unam
personam. » Et paulo infra: «Anathema igitur sit qui non dicit carnem ex Maria, et qui dicit, eam carnem esse
naturae non creatae, et [Greek] o jmoouvsion Deo, imo et qui dicit, divinitatem esse patibilem, et ex ipsa esse
passiones animae. » Interim, etsi Apollinaris ipse a perversis hisce dogmatibus alienus fuerit, ex ipsius tamen
schola eorum assertores prodierant, hosque inter famosi magis erant ii qui carnem Christi Verbo
consubstantialem defendebant, dicti propterea [Greek] Sunousivastai, aut qui Verbum in carnem, ossa, capillos,
nervos et in totum corpus fuisse conversum asserebant, qua quidem in re Eutychi praeludentes distinctionem
naturarum jam [0348C] tum in Christo sustulerant.
XIX. Apollinaristas male quidam impugnant. —Insurrexere contra hosce errores plures ex sanctis
Patribus, et si quis alius, certe sanctus Athanasius in epistola ad Epictetum Corinthi episcopum eos solidissimis
argumentis confutavit. Fuere tamen denuo qui, zelo minus prudenti in pugnam excitati, cum, prout ex sancto
Cyrillo ac Leontio Byzantino saepe meminimus, Scripturarum voces contra [Greek] Sunousiavstaû, non satis
accurate dividerent, in divisionem personarum fuere lapsi, ac in specie illum de Filio adoptivo quoad
humanitatem errorem sibi proprium fecerunt. Notavit id jam sanctus Athanasius 951 in epistola primum citata,
ubi postquam Apollinaristarum errores recensuit, ita pergit n. 2, fol. 902. «Quo pacto viri qui dicuntur Christiani
vel ambigere ausi sunt, sitne Dominus, qui ex Maria natus est, substantia et natura sua Filius Dei, secundum
carnem vero ex semine David, et ex carne sanctae Mariae [0348D] ortus? Quinam vero ea temeritate fuerunt, ut
dicerent, Christum, qui carne passus et crucifixus est, non esse Dominum et Salvatorem, ac Deum, Filiumque
Patris? Aut quomodo Christiani volunt nuncupari, qui dicunt in sanctum hominem, perinde atque in unum ex
prophetis, venisse Verbum, nec ipsum hominem factum fuisse, ex Maria corpus assumendo, sed alium esse
Christum, et alium Dei Verbum, quod ante Mariam et ante saecula Filius erat Patris? Aut qua, quaeso, ratione
Christiani fuerint, qui dicunt alium esse Filium, et alium Dei Verbum? » Quod vero assertiones istae ortum ex
impugnatione priorum traxerint, manifeste colligitur ex iis, quae immediate n. 3 subjungit Athanasius: «Haec in
commentariis erant, ait, diversis quidem verbis, sed quibus una eademque sententia visque impietatem spectans
inerat. Propter illa mutuo disceptabant, concertabantque, qui de confessione Patrum Nicaena gloriantur. »
[0349A] XX. Impugnatores Apollinaristarum Christum hominem vocant Filium adoptivum, item Deum
nuncupativum. —Magis tamen omnia apparent, si scripta eorum examinemus, qui vulgo parentes Nestorianae
haereseos dicuntur. Primus occurrit auctor libri contra [Greek] Sunousiavstaû, quem Garnerius in edit. Operum
Marii Mercatoris Paris. 1673 part. II, fol. 317, Dissert. de haeresi et libris Nestorii § 8, Diodorum Tarsensem
esse putat, ac Theodori parentem, et Nestorii avum vocat. Quod is Christum Dominum, quatenus homo est,
gratia seu adoptione Filium dixerit, ex verbis ejus supra allatis satis superque constat. Quod vero etiam ex pugna
contra [Greek] Sunousiavstaû, qui naturas in Christo confundebant, eo devenerit, ex sequentibus liquido patebit.
Postquam nempe Apollinaris asseclae carnem Verbo consubstantialem esse, aut Verbum hoc in carnem abiisse
stolide asseruerant, ex consequenti ipsum Verbum, quatenus tale, filium David nominabant, vel potius textus
Scripturae, [0349B] quibus Filius divinus, filius David dicitur, male in erroris sui patrocinium usurpabant.
Pugnat contra hoc auctor praefati libri, dicitque: «Si quis velit abusive Filium Dei Deum Verbum filium David
nominare propter Dei Verbi templum quod ex David est nominet; et illum qui ex semine David Filium Dei
gratia, non natura appellet, naturales Patres non ignorans, neque ordinem subvertens, neque eum, qui
incorporalis est, etiam corpus dicens. » Apud Garnerium loc. cit. Et paucis interjectis aperte ostendit, se ista ad
confusionem naturarum evitandam scripsisse, dicens: «Naturas confiteamur, et dispensationes non abnegemus. »
Rursum cum [Greek] Sunousivastai urgerent verba evangelistae: Verbum caro factum est; aliaque insuper
Scripturae loca, quibus Filius Dei vocatur filius hominis, et vicissim filius hominis Filius Dei appellatur, excipit
auctor memoratus dicens: «Cum de salutari dispensatione ratio movetur, Deus vocatur homo; non quod hoc
factus est, sed quod hoc assumpsit, et homo Deus [0349C] non tanquam incircumscriptibilis factus, nec ubique
existens; corpus enim erat et post resurrectionem palpabile, et tale receptum est in coelum, et sic veniet, sicut
receptum est. » Ecce hic et doctrina de Filio adoptivo, et de Deo nuncupativo manifeste habetur, eaque ortum
alium non habuit, quam pugnam illam, contra [Greek] Sunousiavstaû minus caute susceptam.
8

