antea necdum habebat, potuisse assumi, seu, ut hoc verbo utamur, adoptari. Demum sanctus doctor satis caute
distinguit inter glorificationem Filii [Greek] touð gnhsivou seu germani, et inter glorificationem nostram, quos
dicit propter ipsum filios, id est, stricte adoptivos Dei filios. Patet insuper ex aliis Cyrilli locis, quam alienus ab
hac sentiendi ratione fuerit, ubi adoptionem, seu filiationem, quae nostrae esset similis, id est, ex gratia, non ex
natura in Christo homine astrui posse negat, quin duplex inde in 978 Verbo incarnato filius sequatur. Sic in
dialogo, quod unus sit Christus, ait: «Si vero Filium profitentes unum et Dominum Verbum ex Deo Patre,
hominem simpliciter ex semine [0394C] David socium filiationis atque adeo gloriae ei conjunctum esse dicunt,
opportunum fuerit, ut nos eorum, qui ita sentiunt, vicem pro ea commiseratione, quam alteri alteris debemus,
dolentes exclamemus: Quis dabit capiti meo aquam, et oculis meis fontem lacrymarum, et deflebo populum
meum hunc dies et noctes (Jerem. IX, 1)? Adducti enim sunt in mentem reprobam, Dominum, qui ipsos redemit,
negantes. Dualitatem enim filiorum inaequalis naturae constituunt, et divinam gloriam ascribunt servo,
aequalique honoris excellentia ornant spurium quemdam, qua naturalem ac verum Filium, cum alioqui Deus
manifeste dicat: Gloriam meam alteri non dabo (Isai. XLII, 8). Quomodo enim non sit diversus separatim a
naturali ac vero Filio, qui tenui ac sola conjunctione decoratus est, et ministri loco assumptus, quique, ita ut nos
ipsi adoptatus ([Greek] kaiú ajxiwqeiúû ui jovthtoû, kataú kaiú hjmeiðû aujtoiú) et ab alio gloriae particeps
factus, et dono et gratia id consecutus est? » Tom. V Oper. part. I, fol. 734 et 35. Et paulo infra fol. 737 [0394D]
ait: «Duos itaque procul dubio filios et duos Christos illorum sermo nobis praedicat. » Excipit dein per
interlocutorem suum: «Duos quidem nequaquam. Aiunt vero unum quidem esse secundum naturam Filium,
Verbum ex Deo Patre: eum autem qui assumptus est, hominem quidem esse natura David; Dei vero Filium ideo,
quod a Verbo Dei assumptus sit, et quia inhabitavit in ipso Verbum Dei, eamdem dignitatem consecutus est, et
filius per gratiam est. » His vero sic respondet Cyrillus: «At quo pacto non sint emotae mentis, qui ita statuunt?
aut quomodo non duos filios faciunt separantes inter se hominem et Deum? Siquidem est ex ipsorum sententia
hic quidem natura ac vere Filius; hic vero per adoptionem eadem dignitate praeditus est utpote inhabitante ipsum
Verbo ([Greek] oåde cavriti thún u jioqesivan eæcwn). » Satis aperte hisce locis innuit Cyrillus, dualitatem
filiorum in Christo illos statuere, qui Verbum quidem naturalem [0395A] Dei Filium confitentur, hominem vero
assumptum, sicut unum ex nobis ad dignitatem filiationis evectum, seu quod idem est, adoptatum esse volunt.
Unde mirum sane censeri debet, a Walchio etiam Cyrillum inter adoptionis in Christo assertores computari
potuisse, cum is totus in hoc fuerit, ut non tantum ipsum Verbum, sed et hominem eidem unitum proprium Dei
Filium esse ostenderet. His vero breviter expeditis jam ad ipsa illa argumenta descendimus, quibus
Nestorianorum asserta oppugnavit Cyrillus, visuri deinceps et ratiocinia Alcuini Adoptianis opposita, et visuri
quidem haec illis omnino fuisse consona, ut proin et auctor noster certamen suum bene certasse dicendus sit,
prout id dudum in Cyrillo universus orbis orthodoxus depraedicavit. Cum enim, uti paragrapho praecedenti
vidimus, principia seu asserta Adoptianorum eadem plane cum illis Nestorianorum fuerint, sane et iisdem armis,
seu argumentis, ac ratiociniis retundi debuere, quibus haec [0395B] refutavit Cyrillus, aliive cum ipso dogmatis
catholici defensores; quod si Alcuinum per singula accurate praestitisse monstraverimus. rem omnem nos
confecisse existimamus.
II. Arguit Cyrillus Nestorianos quod ex eorum doctrina duae sequantur in Christo personae. —
Argumentum generale et omnibus fere Nestorianorum assertis a Cyrillo oppositum in eo erat, quod ex illis duae
in Christo personae ac duo filii sequerentur, et consequenter unio hypostatica non tantum ex universae Ecclesiae
fide certa, sed ab ipsis etiam haereticis verbotenus saltem admissa tolleretur. Urget autem hoc argumentum
singulari studio contra assertionem de adoptione in Christo, et imprimis quidem adversarios suos refellit dicendo,
doctrinam eorum esse novam, in ecclesia hactenus inauditam, ac vel ideo rejiciendam. Cum enim in citato
dialogo, Quod unus sit Christus, per interlocutorem suum dixisset: «Rejiciemus itaque hanc opinionem tanquam
erroneam, quod homo sit conjunctus Deo Verbo, et particeps [0395C] gloriae cum ipso effectus, quodque per
gratiam adoptatus sit in filium ([Greek] kaiú ejn tavxei cavritoû thún ui joqevsian eæcein). » Respondet:
«Omnino. Neque enim ex sacris litteris probari potest: sed potius commentum est ingenii imbecillis, remissi, et
novitatis studiosi. » Fol. 744 cit. tom. V, part. I. Dein vero pressius ostendit, quomodo hypostatica unio per
assertionem hujus novi dogmatis evertatur; cujus quidem argumentationis testimonia jam numero praecedenti
citavimus, unum vel alterum adhuc memoraturi. In citato saepius dialogo fol. 739 refert per interlocutorem suum
sententiam Nestorianorum his verbis: «Non dicimus, inquiunt, hominem esse Filium Dei, ne duos natura filios
statuamus. Quemadmodum enim Verbum, quod ex coelis descendit, non est secundum naturam filius David, ita
neque is, qui ex semine David, est Filius Dei secundum naturam. » His dein reponit: «Dividentur itaque in duos
filios, atque ambo falso ita appellari deprehendentur? Dixerit vero [0395D] aliquis inanem ac vanam imposturam
esse Christi mysterium, si ita res se habet, atque deliri haeretici volunt. Quaenam igitur erit unitas? aut qua de
causa factam illam dicent? » Et in secunda ad Nestorium epistola ait: «Quodsi unionem secundum hypostasin
tanquam incomprehensibilem, indecentemque repudiaverimus, eo prolabimur, ut duos filios esse dicamus.
Necesse est enim distinguere et vocare alterum quidem per se hominem, filii appellatione cohonestatum, alterum
vero per se ac seorsum Dei Verbum, quod et nomen et rem quoque filiationis naturaliter obtineat. » Tom. IV
Conc. col. 890. Vocare ergo Christum hominem filium per gratiam seu adoptivum solique Verbo naturalem
37

