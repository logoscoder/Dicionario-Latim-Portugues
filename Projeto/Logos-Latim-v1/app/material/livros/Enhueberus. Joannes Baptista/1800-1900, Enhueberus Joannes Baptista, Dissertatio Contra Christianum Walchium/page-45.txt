recte loqui voluerit. Fateor enim manere illam inconcussam, neque ullo modo in aliud quidquam demutari
diversum ab eo, quod esse creditur. Sed ejus verba longe ab eo quod deceat, et ab ipsa veritate aberrasse, in eo
quod humanationem idem esse, atque in homine inhabitationem affirmat, conabor ostendere. Nam si in uno et
solo Emmanuele id verum esse asserit, ejus rei causam doceat, neque enim illam intelligere queo: alioqui certe
hunc definitorem [0407C] ac legumlatorem eorum, quae temere dicere libuerit, nemo ferat. Sed non ad unum
definitionis hujus vis pertingit, neque ulla erit invidia, etiam si omnibus insit. Ergo non semel, sed saepius Deum
factum hominem inveniemus: neque solum illud ex Deo Patre Verbum, sed adjiciam ego certe etiam ipsum
Patrem, ac praeterea Spiritum sanctum. Dixit enim per quemdam e sanctis prophetis, de hominibus per fidem
justificatis: Inhabitabo in ipsis, et inambulabo, et ero ipsorum Deus, et ipsi erunt mihi populus (I Cor. VI). Dixit
etiam ipse Christus: Et si quis me audierit, veniemus ego, et Pater meus; et mansionem apud eum faciemus, et in
ipso diversabimur (Joan. XIV). Scripsit etiam beatus Paulus: Et Moyses quidem fidelis in tota domo ejus ut
famulus, in testimonium eorum quae dicenda erant: Christus vero ut filius super domum ejus, cujus domus
sumus nos (Hebr. III, 5, 6). Quin etiam de sancto Spiritu: Nescitis quia templum Dei estis, et Spiritus Dei habitat
in vobis (I Cor. III)? Ergo si idipsum, quod inhabitare [0407D] in aliquibus ille omnium dominus dicitur, hoc illa
est humanatio, vel incarnatio, dici liceat, etiam in unoquoque divinae naturae participe, atque etiam inhabitantem
in se illum habente, et hominem factum esse, et insuper incarnatum. Quod si factum est, et si ut verum
admittitur, jam illud ex Deo Verbum saepe carnem factum dici nihil prohibet: inhabitat autem etiam adhuc in
multis eum colentibus. » Dein vero genuinum verborum, quibus errorem suum confirmare nitebantur Nestoriani,
sensum exhibet, sicque pergit: «At enim, inquit, scriptum est de Verbo: habitavit in nobis. Dixit etiam beatus
Paulus de omnium Salvatore Christo: In eo habitavit omnis plenitudo divinitatis corporaliter (Coloss. II, 9).
Fateor illum habitasse in nobis (sic namque scriptum est) nec non in illo inhabitasse, tibi dicenti non repugnabo:
sed velim potius has theologorum voces examinare. Nam beatus evangelista cum prius dixisset, Verbum caro
factum est, subjunxit opportune; [0408A] Et habitavit in nobis; ut per utrumque integram Christi mysterii
cognitionem nobis traderet. Nam unitum esse carni secundum hypostasin illud ex Deo Patre Verbum indicavit
aperte, cum dixit, ipsum esse carnem factum: jam vero carnem factum non in carnis transisse naturam, neque
mutationem in id, quod non erat, subiisse, sed cum eo, quod secundum nos factum est, mansisse, quod erat, id
rursus perspicuum facit, illa verba, Habitavit in nobis, prioribus illis adjiciens. Habitasse autem dicit beatus
Paulus in Christo omnem plenitudinem divinitatis corporaliter, ne quispiam simplicem, vel habitudinariam
(Graece: [Greek] scetikhún) habitationem suspicetur; sed veram, ut modo dixi, et secundum hypostasim. Neque
enim vir ille spiritu Dei plenus ignorabat incorporeum esse Dei Verbum, et impalpabile. Verum quia necesse
erat, ut mysterii explicatio nulla ratione manca videretur, sed adeo accurate ac distincte ad rectam regulam
veritatemque traderetur, ut [0408B] omne miraculum superaret, vim infert consequentiae rerum, et prope
dixerim, quod incorpoream illam summamque naturam decet, contemnit: adjecit enim verbum, corporaliter, cum
aliter dicere non haberet, quam nostra intelligentia et lingua consequi posset. » Tom. VI Oper. fol. 26 et 27. His
plane concordant, quae in eumdem Pauli textum scribit Cyrillus in oratione altera de recta fide ad Reginas:
«Credentes itaque, ait, Verbum carnem non per aliquam sui transmutationem, aut versionem, sed per veram
templi proprii, hoc est, corporis anima humana perfecti unionem, in nobis habitasse, pie recteque asseveramus,
dum magnus ille Paulus omnem divinitatis plenitudinem in ipso inhabitasse scribit, non quidem per
participationem, aut habitudinem, ([Greek] hæ scetikwðû) aut gratiae communicationem, sed corporaliter, hoc
est, essentialiter, per inhabitationem illam 986 aliud nihil insinuare voluisse, quam veram, naturalemque Verbi
cum sacra carne unionem. Quemadmodum licet hominis spiritus in ipso habitare [0408C] dicatur, non alius
tamen, aut diversus ab illo judicatur. Fit enim, ut orationis schemmate, de una persona duplicis quandoque
personae ratio nobis offeratur, neque ob id tamen veritas ulla ex parte laeditur: ut cum exempli causa divina
Scriptura de Deo praedicat: Qui fingit spiritum hominis in ipso (Zach. XII). Atqui spiritum hominis in ipso
formatum, ab ipso homine aliud non esse omnibus perspicuum est. Huc et illud quoque beati David tendit: Nocte
cum corde meo exercitabar, et moerebat spiritus meus (Psal. LXXVI, 7). Ecquis, quaeso, erat, qui cum corde suo
exercebatur, propriumque spiritum moerentem habebat? Oportet itaque locutionum formulas non usque adeo
anxie excutere, sed ipsas rerum naturas potius contemplari, earumque ductu ad ipsam veritatem contendere. »
Tom. IV Conc. col. 827 et 30. Quod vero spectat textum Apostoli: Deus erat in Christo, mundum reconcilians
sibi (II Cor. V, 19), ex perversa interpretatione, quam de eo dederant [0408D] Nestoriani, sequebatur,
reconciliationem illam alteri ab eo, quem sacra virgo genuerat, ascribendam esse, quo tamen asserto veritatem
reconciliationis tolli existimabat Cyrillus, dicens ipsum Filium divinum in natura assumpta mundum et sibi et
Patri reconciliasse. «Nequaquam asserimus (ait in citata primum oratione altera ad Reginas) id quod rudiores
quidam faciunt, alium ab eo, quem sacra Virgo in lucem edidit, Christum in homine inhabitasse, mundumque
sibi reconciliasse: sed ipsummet Deum et Patrem in Christo mundum sibi reconciliavisse. Filius namque post
humanam naturam assumptam factus est mediator, et ad pacem obtinendam quodammodo reconciliator, non
alteri cuipiam in mundo obedientiam concilians, sed ut in propria persona Deo Patri: quandoquidem Christo
reconciliati, per ipsum et in ipso, Deo quoque omnium Salvatori reconciliamur. Hinc illud: Venite ad me, omnes
qui laboratis et onerati estis; et ego reficiam vos. (Matth. [0409A] XI, 2). Quod ii autem, qui se illi adjungunt,
non alteri cuipiam reconcilientur, quam vero naturalique Deo, illud idem ipse his verbis perspicuum facit: Qui,
45

