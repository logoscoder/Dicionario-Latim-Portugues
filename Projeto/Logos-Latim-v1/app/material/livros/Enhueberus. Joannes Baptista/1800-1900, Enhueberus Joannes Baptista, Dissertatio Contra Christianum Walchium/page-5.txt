adoptione Filius et Christus, sed secundum carnem. » Scio equidem plures esse qui Marium Victorinum ab
ejusmodi errore [0343B] vindicant, et per hanc adoptionem secundum carnem nihil aliud ab eo intellectum
praetendunt quam ipsius carnis seu humanae naturae in unitatem personae assumptionem. Quin Alcuinus
Victorini auctoritate etiam contra Adoptianos utitur, dum lib. IV contra Elipandum, n. 9, sequentia ejus verba
recitat ex responsione ad Candidum Arianum, apud Mabillonium Analect. , p. 22 edit. Paris. 1723: «Nos dicimus
esse nobis Patrem Deum, et maxime. Qua de causa, et juxta quid Deus charitate praedestinavit nos in
adoptionem per Christum. Nunquid et Christum per adoptionem Filium Deus habet? Nullus ausus est dicere. » Et
in sequentibus: «Dei igitur Filius Christus, filii et nos; sed nos per adoptionem, nos per Jesum Christum, nos ut
filii dispersi. Num et Christus sic Filius? Natura igitur Jesus Filius, nos per adoptionem filii. Quod natura sit
Filius, ipse dicit saepe: Pater, gratias tibi ago, quod me audisti. Et: Pater, salva me ex ista hora. » Et haec quidem
verba [0343C] posteriora habentur apud Victorinum citato jam libro I adversus Arium, paucisque interjectis
subjunguntur iis, quae supra primo loco ex eodem recitavimus, 948 adeo ut mirum nobis sit, ea prorsus intacta ab
Alcuino mansisse, cujus rei causa alia forte haud fuit, nisi quod aut in exemplari quo usus est Alcuinus
desiderarentur; aut si etiam inibi exstarent, eodem modo illa de assumptione humanae naturae scriptor noster
interpretaretur. At vero si scopum consideremus quem sibi in utroque opere praefixit Victorinus, Arianam nempe
retundere perfidiam, quae adoptionem ipsi Verbo tribuebat, plane non de carnis assumptione, sed de vera
adoptione, quae in Christum, quatenus homo est, caderet, locutus esse videtur. Admittit enim Victorinus de
humanitate Christi adoptionem, quam contra Arianos de divina ejus natura negaverat, conceptisque verbis dicit
quod Christus sit natura Filius, quatenus est Verbum Patris, de quo solo sermonem habebat cum [0343D]
Arianis; sed simul statuit quod etiam quadam adoptione sit Filius, nempe secundum carnem. Unde et D. Ceillier,
Histoire générale, etc. , tom. VI, cap. 4, num. 5, pag. 29, postquam enarravit qua ratione Marius Victorinus
divinitatem Verbi contra Arianos propugnaverit, haec subjungit: Il avoue néanmoins qu'on peut dire que JésusChrist est Fils adoptif de Dieu, mais selon la nature humaine; car selon sa divinité il est Fils de Dieu par nature.
Huc fors non incongrue referri quoque debet auctor disputationis contra Arium sancto Athanasio olim
suppositae, qui interroganti Ario: «Nunquid alius est Filius? » respondit: «Verus quidem Filius Dei unus est
Verbum et Deus. Est autem veluti alius Filius adoptatus per templum corporis ipsius Domini nostri Jesu Christi,
ut ait divinus Apostolus: Non enim accepimus spiritum servitutis iterum in timore, sed accepimus spiritum
adoptionis, in quo clamamus: Abba Pater? » (Tom. II Oper. S. Athanasii, fol. 219.) En hic rursum [0344A]
adoptio quoad humanitatem admitti videtur, et quidem ex occasione impugnati Arianismi, quamvis expresse duo
Filii haud dicantur, sed: est veluti alius Filius.
XIII. Alii Christum ut hominem Deum nuncupativum esse asserunt. —Quod denominationem Dei
spectat, quam solam Arius concedebat, simulque servitutem illam qua idem Verbum Patri subjectum esse
contendebat, prout supra vidimus; hac quoque in re distinctione paulo ante memorata inter Christum, quatenus
est Filius aeternus aeterni Patris, et quatenus homo est, quidam videntur usi, ut argumenta Arianorum
dissolverent. Hos inter nominare forsitan licet Phoebadium, quem sanctus Hieronymus in Catalogo scriptorum
ecclesiasticorum Soebadium vocat, Agenni Galliarum episcopum, qui in suo contra Arianos libro (Bibl. PP. ,
tom. IV, fol. 300) notat, Ursacium, Valentem et Potamium haeretica subtilitate unum Deum confiteri, quo
nomine solum Patrem [0344B] intelligunt, simul tamen Verbo nomen Dei, sensu licet subdolo, concedere, ut
simpliciores decipiant. Verba ejus per extensum recitare oportet, quia scopo nostro non solum de hac
denominatione extrinseca, sed etiam de servitute, quam Verbo adjudicabant Ariani, mire inserviunt: «In omni
professionis suae corpore sic ipsum Dominum nostrum non negant (Ariani) ut Deum destruant, hoc est, ut
tantum nomine Domini dicant, quo nomine etiam nos appellari soliti sumus. Ego, inquit, dixi: Vos dii estis. Quo
nomine et Moyses ante donatus est, Faciam te, inquit, Deum Pharaoni. Ne quis ergo putet, his verbis perfici
catholicam professionem, si et unum Deum Patrem confitemur, et Deum Filium non negamus. Potest enim et
Deus Pater sic unus Deus dici, ut sit unus Pater, non Deus unus. Potest et sic Filius Deus dici, ut Deus non sit . . .
. . Statim enim cur duos deos negaverint, ponunt: quia ipse Deus ait: Vado ad Patrem meum et Patrem vestrum,
ad [0344C] Deum meum et Deum vestrum. Qua definitione malae interpretationis in tantum a Patre Filius
separatur, et infra omnipotentem Deum ponitur, ut nobis et nativitatis conditio et humanitatis infirmitas societur.
Denique subjungunt Deum omnium, unus est Deus, quo dicto Dominus non Deus absolute denegatur. Deo
etenim Patri non Filii nomine, sed creaturae conditione subjicitur. Et credo hoc loco auctoritas apostolica
vindicabitur, ut Deus Christus dicatur potius, quam sit: quia dixerit: Et donavit illi Deus nomen, quod super
omne nomen est. Sed et ipsius Domini negantis esse se Deum verum, cum dicit: Haec est vita aeterna, ut
cognoscant te solum, et verum Deum, et, Quid me, inquit, dicis bonum? nemo bonus, nisi unus Deus. Adhuc
audies cur honorem ab uno et solo Deo non quaeritis? De die autem et hora nemo scit, nisi solus Pater, etc. » Jam
vero recensitis omnibus hisce Arianorum argutiis ex textibus Scripturarum plerumque depromptis, ita exclamat
[0344D] Phoebadius: «O duces caeci! o saeculi ambitione decepti! non distinguentes Dominicae potentiae
duplicem statum, in sua unumquemque proprietate distantem, et quidquid de homine ejus dictum est, Deo
applicatis, ut ipse Deus hominis imbecillitate societur. » Distinguendum ergo censuit Phoebadius «duplicem
Dominicae potentiae statum, » et cum Ariani ex testibus adductis Verbum esse «Deum nuncupativum,
5

