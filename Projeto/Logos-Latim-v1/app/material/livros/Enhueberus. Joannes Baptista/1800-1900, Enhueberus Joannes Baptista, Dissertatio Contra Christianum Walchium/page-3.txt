qui non tantum proxime ad Diodori circa an. 390 vel 92 demortui tempora accesserit, ipse anno 412 Alexandriae
consecratus episcopus, sed et Diodori ac Theodori errores tractatu, quem deperditum lugent eruditi, speciali
refutarit, ac proin singulari 946 studio et diligentia eorum scripta examinarit, quod nec Patres Cyrillo priores
fecerunt, Diodori zelum in confutando Arianismo et Apollinarismo laudasse contenti, nec defensores Diodori
Cyrillo posteriores, Theodoretus scilicet, domnus Antiochenus, Facundus Hermianensis, et Liberatus diaconus,
qui partium studio abrepti Diodorum commendare [0340B] et excusare e re sua fore existimarunt, cum primus ad
synodum usque Chalcedonensem Nestorio addictissimus permanserit, alter domnus scilicet Antiochenus incertae
sit fidei, reliqui duo autem in defensione trium capitulorum pertinaces obierint, adeo ut hoc in puncto eorum
testimonia merito suspecta habeantur. Nec tamen propterea Diodorum ipsum haereseos damnandum esse, aut ita
contra Arianos vel Apollinaristas pugnasse opinamur, ut duas scienter personas in Christo statueret, sed ea solum
in illo certamine, optima fortassis fide, asseruisse, unde id quod postea Nestorius obstinate defendit, prona
consequentia flueret. Plura de hac controversia, quam nostram praecise haud facimus, videris apud Tillemont. ,
tom. VIII, p. 565, et apud Ceillier, Histoire générale des auteurs sacrés, etc. , tom. VII, pag. 705 et seqq. His
omnibus tandem praeluserunt, quorum asserta de duplici in Christo filio jam memoraverat simul et refutaverat
sanctus Athanasius in epistola [0340C] ad Epictetum Corinthi episcopum, notans fuisse suo tempore quosdam
qui dicerent Christum, qui carne passus et crucifixus est, non esse Dominum, et Salvatorem, Filiumque Patris.
Item: alium esse Filium, et alium Dei Verbum, etc. , quae paulo infra accuratius videbimus.
V. Occasio erroris Nestoriani fuit pugna adversus Arianos et Apollinaristas. —Tota jam quaestio in id
recidit, quaenam ista asserendi occasio, quaenam causa fuerit. Et hanc quidem detexisse videtur Leontius
Byzantinus in iis quae de Diodoro Tarsensi ac Theodoro Mopsuesteno scripsit, cujus verba, etsi prolixiora, ex
integro ponere juvat, eo quod multum lucis propositae quaestioni afferre videantur. «Exstitere iis temporibus
(Apollinaris scilicet, de quo ibi sermo) magni quidam duo viri Diodorus episcopus Tarsi, et Theodorus Mopsi
Vestae, qui et adversus Arianos, Macedonium et Apollinarem pugnabant, universasque litteras sacras
commentariis illustrabant, [0340D] et in pretio habiti mortem oppetierunt; nec ipsis vivis quisquam dictum
aliquod eorum reprehendebat. Imo complures scriptis encomiis eos celebrarunt. Nam et Basilius, et Joannes
Chrysostomus (is erat discipulus Diodori Tarsensis) eos praedicat. Verum postea moto dogmate Nestoriano
coactus est Cyrillus, qui et ipse pridem eos laudasset, adversus eorum opera scribere, quod dogma suum
Nestorius ex eis confirmaret. Nam editis illi sacris commentariis intra fines non constiterunt; sed cum distribuere
vellent sacrarum litterarum voces, alias ad divinitatem: alias ad naturam humanam relatas; deprehensum est, eos
duas Christi hypostases et divisionem quamdam introducere. » Tom. IX Bibl. PP. Lugd. , de Sectis, act. VI, fol.
666. Dudum antea eadem sanctus Cyrillus quoque testatus fuerat, in epistola ad Successum superius citata de
Nestorio scribens: «Itaque voces in evangelicis apostolicisque praeconiis de Christo positas distinguit, et alias
[0341A] quidem homini tribuendas esse asserit, nimirum humanas, alias vero singulariter Deo Verbo convenire,
scilicet divinas, et quia multipliciter dividit, ac seorsim ponit tanquam hominem proprie, illum ex sancta Virgine
natum, et similiter proprie ac seorsim filium illud ex Deo Patre Verbum, propterea sanctam illam Virginem non
Dei genitricem, sed potius hominis matrem esse asserit. »
VI. En igitur occasionem erroris. Cum viri isti, aliique cum ipsis adversus Arium, Macedonium, et
Apollinarem decertarent, «ac distribuere vellent sacrarum litterarum voces, alias ad divinitatem, alias ad
humanam naturam relatas, » id ita fecerunt ut simul in divisionem personarum laberentur. Pugna igitur contra
Arianos praecipue et Apollinarem ansam errori praebuit, idque non obscure etiam inde colligitur quod Nestorius
in epistolis suis existimet doctrinam sibi adversam defendi haud posse, quin aliquis in Arii aut Apollinaris
haeresin labatur: «Divino [0341B] Verbo ascribere nativitatem, ait in epist. ad Cyrillum (tom. IV Concil. , edit.
Mansi): passionem, mortem, caeterasque carnis proprietates, id demum, mi frater, mentis est, aut ethnicorum
more vere errantis, aut certe insani Apollinarii aut Arii, aliorumque haereticorum morbo, aut alio etiam graviori
laborantis. » Et in epist. ad Coelestinum papam: «Est enim aegritudo non parva, sed adfinis putredini Apollinaris
et Arii. » Et apertius adhuc in altera ad Coelestinum epistola: «Multus enim etiam nobis labor hic celebratur,
dum elaboramus eruere sordidissimam impietatem pessimae opinionis Apollinaris et Arii. » Qua autem ratione
ex hoc certamine contra utramque haeresin minus caute suscepto ad sententias a dogmate Ecclesiae alienas
quidem deviaverint, accuratius jam ex ordine investigare oportet.
VII. Ariani dicebant Verbum esse Filium adoptivum Patris. —Palmarem Arianorum errorem in eo
[0341C] fuisse, quod Verbum divinum inter creaturas referrent, Patrique [Greek] o jmoouvsion esse negarent,
apud omnes in comperto est. Inde vero concludebant, Verbum istud non nisi Filium Dei adoptivum esse, nomine
tenus Deum, servumque Patris, prout variis in locis sanctus Athanasius expresse refert. Et primum quidem quod
spectat, in lib. de Synodis, tomi I parte II, fol. 728, ex Thalia Arii ejus blasphemias ita enarrat: «Aeternum ipsum
(id est, Deum Patrem) veneramur propter eum qui in tempore natus est. Qui sine initio est, Filium posuit initium
creaturarum, huncque tulit, ac sibi in Filium adoptavit: [Greek] Eijû Ui joún e jautwðé tovnde teknopoihvsaû. »
Item fol. 767, n. 54, ita argumentatur Athanasius: «Considerandum enim est, et accurate animadvertendum, cum
3

