per id, quod sua natura est Deus, in vitam denuo rediisse. Si igitur mortem secundum Scripturas corpore non
pertulit, neque spiritu vivificatus revixit quoque. Quod si vero in vitam non resurrexit, fides nostra vana est, et in
peccatis etiamnum sepulti jacemus. Nam juxta beati Pauli doctrinam in mortem illius baptizati sumus;
peccatorumque remissionem per sanguinem illius obtinuimus. » Eadem urget et num. 26, dicitque mortem
nullatenus destructam, aut, quod idem est, satisfactionem plenam pro peccatis nostris praestitam non esse, nisi
ipsum Verbum divinum mortem pro nobis in carne assumpta tolerasse statuatur. En ejus verba: «Porro si neque
verus Dei Filius est Christus, neque natura Deus, sed aeque ac nos nihil aliud, quam homo, aut [0412C]
divinitatis instrumentum; nequaquam per Deum salutem consecuti sumus; sed per eum, qui nostri similis nostri
causa mortuus, alteriusque virtute et potestate resuscitatus est. Quomodo ergo mors per Christum devicta dicitur?
Atque Christum de sua anima ita pronuntiantem audio: Nemo tollit illam a me, sed ego pono eam a me;
potestatem enim habeo ponendi eam, et potestatem habeo rursum sumendi eam (Joan. X, 18). Qui enim mortem
nesciebat, ille secundum propriam carnem in mortem omnibus communem se abjecit, quo et nos quoque una
cum illo ad vitam resurgeremus. Revixit enim despoliatis inferis, non ut nostrae conditionis homo, sed ut Deus in
carne nobiscum et supra nos. Obtinuit autem in ipso tanquam in capite incorruptionem. Contrita est mors
quoque, dum corpori, quod ipsius vitae erat, hostiliter insultat. Quemadmodum enim illa per Adam vicit, ita per
Christum debellata corruit. » Tom. IV Conc. col. 614 et 15. Ulterius ex verbis Apostoli ad [0412D] Philippenses:
Qui cum in forma Dei esset. . . humiliavit semetipsum, factus obediens usque ad mortem, mortem autem crucis,
etc. , probat ipsum Filium seu Verbum divinum mortem in forma sibi unita sustinuisse, et Patri in crucem usque
obedientem factum esse. «Considera igitur (inquit lib. V adversus Nestorium) ut is, qui in forma Dei et Patris
erat, ut pote Deus, ille character et figura substantiae ejus, et qui nullo modo minor erat, cum per omnia sit, et
intelligatur aequalis, exinaniverit semetipsum, et in humilitatem sponte demiserit. Jam quisnam sit exinanitionis
modus, expone, quomodo etiam sit humiliatus, formam servi accipiens, et usque ad mortem factus obediens,
mortem autem crucis. An non est omnibus evidens id humiliari, quod sublime sit, non quod intrinsecus et ex
natura submissum et humile? Id, nisi fallor, exinaniri, quod plenum sit, et nullius rei indigeat? Illud etiam
accipere servi formam, quod ante illam fuerit secundum naturam liberum? [0413A] Illum etiam hominem
inveniri, qui id non erat, priusquam esset inventus? Quis ergo ille est secundum naturam sublimis, qui seipsum
ad humilitatem dejecit? Quis etiam plenus, ut exinanitus esse intelligatur? Quis ultra servitutis mensuras, ut
dicatur servi formam accepisse? Quis, cum homo prius nostri similis non esset, id inventus esse dicitur? Haec
enim uni ex nostro numero et vulgari homini audere tribuere stultum sit, et extremae omnium amentiae revera
plenum: convenient autem aptissime illi supremae naturae. Sed illud Dei Verbum ex nimia erga nos benignitate
atque clementia obtulit pro nobis proprium corpus, et accepta servi forma factus est Deo et Patri obediens usque
ad mortem: nec refugiendum censuit, quo minus carne pro nobis pati vellet, quamvis ut Deus esset secundum
naturam impassibilis. Iste vero stulte de divinis ejus propter nos consiliis erubescit, et quem honorare se
existimat, afficit injuria: nam a passione illum eximit, [0413B] tametsi nemo illum in sua natura passum dicat:
nec sentit se probibere, ne illum Salvatorem et Redemptorem universorum confiteamur, si is, per quem salvati, et
per cujus venerandam crucem redempti sumus, alter ab illo sit proprie ac seorsim Filius et Dominus. Ac si est
homo simplex, et non in humana forma ipsum ex Deo Patre Verbum apparuit, prodeat, ostendat, et in forma
ipsum esse et aequalitate Patris (non enim rapinam arbitratus est esse se aequalem Deo) et praeterea servi
formam accepisse, tanquam non habuerit aliquando, et exinanitum fuisse, ut qui in propria natura plenitudinem
habuerit. » Tom. VI Oper. fol. 127. Rursum et ex verbis ejusdem Apostoli, Rom. VIII: Qui etiam proprio Filio
non pepercit, sed pro nobis omnibus tradidit illum, etc. , eamdem veritatem probat, in hunc modum
argumentatus: «Si Deus Pater proprium Filium, illum ipsum nimirum, qui ex illius substantia ortus est, pro nobis
donavit; ergo corpus, quod mortem sustinuit, proprium illius erat, qui secundum carnem [0413C] passus est (nam
secundum divinitatis naturam pati non poterat); ita enim, qui secundum se pati nequit, dispensatorie mortem
perpessus est. Proinde qui unum in duos dispertiunt, aperte impietatis crimine sese constringunt: quandoquidem
si est homo per se et secundum se divisim, et non ipsummet Dei Verbum carne indutum, Pater proprium pro
nobis Filium dedisse non invenitur. » In Lib. ad Reginas, Tom. IV Conc. col. 770.
XII. Ipsum Verbum propter formam assumptam servum Patris dici ostendit. Verba Nestorii. —
Assertioni demum Nestorianorum Christum, quatenus homo est, Dei servum appellantium, ita ut servi forma,
quam Filius Dei accepisse dicitur, soli rursum assumpto homini conveniret, opponit Cyrillus, alienam prorsus
esse hanc expositionem a mente Pauli testantis eumdem, qui ab aeterno in forma Dei fuerat, in fine temporum
formam servi accepisse, ut proin ipsum Verbum in natura sibi unita Patris servus [0413D] dici debeat, nisi quis
989 denuo Christum in duos dividere ac consequenter veritatem Incarnationis atque exinanitionis tollere velit.
«Unigenitus Filius (ait in defensione anathematismi 6 ad reprehensionem Theodoreti) qui est in forma Dei Patris,
et aequae cum illo mensurae per omnia, paris gloriae ac liber, forma servi assumpta frater appellatus est eorum
qui sub servitutis jugo erant, hoc est noster. Itaque quasi unus ex nobis didrachmum persolvit censum
exigentibus, et factus est sub lege quasi homo, qui ut Deus legislator est: docebat autem discipulos suos, quia et
Filius est vere, et in forma servi propter carnem, tametsi secundum naturam propriam liber sit, ut pote Deus, et
ex Deo. Verumtamen propriam servi formam habens propter exinanitionis mensuram, tributorum exactoribus
48

