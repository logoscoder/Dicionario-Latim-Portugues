Arianorum quosdam defendisse ex Athanasio retulimus, dicitque Verbum ex natura sua jam ab aeterno fuisse
Filium; gratia autem, seu quod idem est, adoptione hominem assumptum. Quis hic non videt, directam
occasionem ex impugnatione [0346C] perfidiae Arianae, ut duplex Filius, alter naturalis, alter adoptivus
statueretur?
XVII. Diodorus Tarsensis Arianos impugnat. Idem facit Theodorus Mopsuestenus. —Verum equidem
habet, librum, ex quo textus iste desumptus est, directe non Arianis, sed Synusiastis seu Apollinaristis oppositum
esse. At si is ad Diodorum Tarsensem referri debeat, constat episcopum hunc non solos Appollinaristas, sed
Arianos etiam seu Eunomianos impugnasse, prout de eo refert Fabricius Bibl. Graec. vol. VIII, pag. 358 seq. ,
qui insuper n. 23 ibidem dicit quod scripserit de Spiritu sancto varia argumenta Macedonianis, ut videtur,
opposita, in quibus eum Nestorio praelusisse, notat Photius cod. 102, qui illa in eodem volumine legit, quo
Gelasii Caesariensis liber contra Eunomianos comprehensus ferebatur. Mirum igitur non est, si in ipso etiam
contra Synusiastas libro erroris Eunomiani seu Ariani mentionem fecerit, eumque denuo debellare conatus sit,
[0346D] licet minus apto armorum usu rem non adeo perfecerit. Quod si vero praecitatus liber Theodorum
Mopsuestenum auctorem habeat, eamdem pugnam is quoque pugnavit, prout colligitur ex ejus verbis, quae
Facundus Hermianensis lib. X, c. 1, edit. Oper. Sirmondi, tom. II, Venet. 1728, col. 513, refert ex libro de
Apollinario et ejus haeresi: «Ante triginta jam hos annos [a] {foot}
[0345] Fabricius Bibl. Gr. L. V. P. V. , pag. 157, ponit: circa annum Christi 385. de Incarnatione
Codicem conscripsimus usque ad quindecim millia versuum pertingentem, in quo Arii et Eunomii de hac re
delicta, nec non etiam Apollinarii vanam praesumptionem per totum illud opus examinavimus. » Convenerant
nempe haeretici isti, ut supra diximus, in eo quod Verbum animae vices in Christo suppleverit, unde simul ac
semel eos refutavit Theodorus, 950 qui insuper, prout loco citato refert Facundus, conqueritur [0347A] sibi per
calumniam imputari quod duos filios diceret; ex qua quidem querela infertur, in pugna, illa contra Eunomii et
Apollinaris assertiones suscepta talia Theodoro excidisse, ex quibus duos ab eo filios fuisse admissos jam tum
aliqui colligerent. Demum et de Nestorio ex historia manifestum est quod ad excessum usque contra Arianos
decertaverit, jamque supra ex epistolis ejus quaedam recitavimus, ex quibus patet hoc contra Arianos certamen
ansam errori de duplici filio, altero scilicet naturali, altero adoptivo praebuisse. Apertissimis verbis id habetur in
epistola Joannis Antiocheni, et quorumdam Orientalium, qui Constantinopolim missi fuerant, ad Rufum
Thessalonic. , tom. IV Conc. Mansi, col. 1415, ubi ita contra Cyrillum Alexandrinum conqueruntur: «Ad haec
eos exsecratur qui evangelicas apostolicasque voces de Christo Domino distinguunt, ut humiles quidem ad
humanitatem, divinas vero ad Christi divinitatem referant. Quod Ariani et Eunomiani [0347B] sentientes,
humilesque dispensationis voces ad divinitatem referentes, Deum Verbum creaturam et facturam, alteriusque
substantiae, et Patri inaequalem esse affirmare non dubitarunt. »
XVIII. Amplior progressus Nestorianismi ex impugnatione Apollinarismi. —Ampliores tamen
progressus hic error sumpsit ex pugna contra Apollinaristas, seu, qui ex horum sinu prodiere, Synusiastas
suscepta. Iterato jam notavimus, ipsos etiam Arianos ad eum errorem deviasse quo statuerant Verbum divinum
in homine assumpto animae loco fuisse, adeo ut passio, mors caeteraeque infirmitates in ipsum Verbum
reciderent, illudque ex consequenti creatura, non Deus dicendum esset. Adoptavit hunc errorem postea
Apollinaris, non quidem divinitatem Verbi cum Arianis negans, pernegans tamen Christo animam, aut mentem
saltem humanam adfuisse, statuensque eum (Dei scilicet Filium, seu Verbum) instar organi circumferentia
corporis usum fuisse; [0347C] quippe fieri non potuisse ut homo perfectus existeret. Ubi enim perfectus homo,
ibi et peccatum, duoque perfecta in unum conflari non posse, etc. Athanasius lib. I de Incarn. contra Apollinar. ,
n. 2. Errorem hunc hausisse creditur Apollinaris ex philosophiae Platonicae fontibus, teste Nemesio episcopo
Emeseno initio libri de Natura hominis: «Aliqui, inquit, in quibus est Plotinus, aliud esse animum, aliud
intelligentiam statuentes, ex tribus hominem constare volunt, corpore, animo, intelligentia. Quos etiam
Apollinarius secutus est, Laodiceae episcopus: nam hoc opinionis suae jacto fundamento, reliqua suo dogmati
convenienter astruxit. » Tom. VIII Bibl. Patr. Lugd. , fol. 619. Praeter jam assignatas talia asserendi rationes,
nempe quod Apollinaris Christum peccato subjectum fore, aut in duos filios dividendum timeret, si mente
humana praeditus diceretur, alias insuper fuisse non abs fundamento conjecturatur. Ariani, etiamsi Verbum rem
creatam esse [0347D] vellent, illud nihilominus adorabant; unde passim illis exprobrat Athanasius quod rem
creatam adorarent eique servirent. Quaestio autem ulterior movebatur, an etiam Verbum hominem factum
adorare liceret; et recte id se facere arbitrabantur Ariani, eo quod, ut vane putabant, animae locum Verbum
ipsum obtineret, cum e contra Christum ut hominem adorandum esse negarent, si, ut erat catholicorum sententia,
perfectus homo esset; atque ita intelligi debet quod in epist. ad Adelphium, n. 7, ait Athanasius, scilicet Arianos
Dominum in carne tanquam in templo existentem adorare nolle. Apollinaris ut difficultatem ab Arianis motam,
ad solummodo specietenus talem evitaret, ac ipsum etiam Christi corpus adorandum esse probaret, rationi
Arianorum eatenus assensum praebuit, quatenus Verbum animae vices supplesse statuerant, adeo, ut ex Verbo
divino et natura humana imperfecta unum perfectum quasi conflatum, hocque in statu una adoratione,
7

