hoc modo illum ut unum adorabimus, si non hominem ac Deum seorsim ponamus, sed unum et eumdem esse
credamus in divinitate et humanitate, hoc est, Deum simul et hominem. At vero noster hic recentissimae
impietatis inventor, quamvis Christum unum se dicere simulet, tamen ubique naturas dividit, et seorsim
utramque ponit, asseritque non illas inter se vere convenisse, sed [0417B] praetexit excusationes ac praetextus in
peccatis, ut scriptum est, et modum quemdam conjunctionis comminiscitur, illum nempe secundum solam, ut
dixi, dignitatis aequalitatem, 991 ut ex ipsius verbis plane docebimus, et tanquam in homine, qui nihil supra
caeteros habeat, ipsum ex Deo verbum ex participatione inhabitans facit, ac voces, quae sunt in evangeliis, ita
dividit, ut aliquando certas quasdam soli ac proprie Verbo tribuat, aliquando seorsim illi, qui est ex muliere
editus. » Tom. VI. fol. 30 et 31. Paulo post autem recitat Nestorii verba superius § 2, num. 16, a nobis relata,
quibus haereticus iste unitatem personae admittere videbatur, ac dicebat divisionem nullam esse conjunctionis,
dignitatis, filiationis; Christum nullam pati divisionem; Christum esse individuum; non esse duos Christos, non
duos filios, non primum et secundum; neque alium et alium, sed ipsum unum esse duplicem, non dignitate, sed
natura. At illusorium esse hunc loquendi modum statim probat Cyrillus dicens: «Explica mihi rursus quidnam
[0417C] individuam conjunctionem dicis? Unitatemne, secundum hypostasin nimirum, quam ipsi praedicamus,
cum pro dogmatum veritate certamus; an vero hanc, quae secundum appositionem, et alicujus ad aliquid
vicinitatem intelligitur? . . . At vero nos haud isto modo factam in Christo unionem dicimus. Non enim, ut
quispiam, verbi gratia, conjungitur alteri per unanimitatis modum, vel per corporis viciniam, sic ille quoque
conjunctus est; sed, ut saepius jam dixi, secum effecit corpus ex sancta Virgine sumptum, et illud ex Deo Patre
Verbum carni non inanimatae vere unitum dicimus. Igitur, si conjunctionis, ut ipse vocat, vis eam unitatem
significat, quam ipsi intelligimus, illam, inquam, secundum hypostasin, recte sane dixit, nullam esse Christi, qua
Christus est, divisionem: neque enim est alter et alter, neque filius et filius, alius atque alius, prior et secundus,
sed unus nimirum et ante carnem et post carnem: sic namque erit, ut dicis, secundum dignitatem atque etiam
secundum [0417D] potentiam individuus, imo vero idem. Id si ita est, quomodo illum et individuum duplicem
esse ais, et non dignitate, sed natura? Non enim, quia Dei Patris Verbum assumpta carne prodiit homo, similis
nobis, ideo duplex est appellandus: unus est enim, et non sine carne, qui secundum propriam naturam extra
carnem et sanguinem. Ut enim, qui nostri similem hominem occidisset, non utique tanquam duos violasset
homines, jure accusaretur, sed unum solum, quamvis fortasse ex anima et corpore consideretur, et iis, quae
alterutri accidunt, natura non sit eadem, sed diversa: ita vicissim in Christo est intelligendum: non enim est
duplex, sed unus et solus Dominus ac Filius illud ex Deo Patre Verbum, non sine carne: nam inter humanitatem
et divinitatem maximam esse differentiam, sive distantiam, ego quoque fateor: diversa sunt enim, quae his
nominibus indicantur, quod ad rationem essentiae pertinet, et nihil inter se similia videntur. At ubi nobis [0418A]
profertur in medium Christi mysterium, illius unionis ratio non ignorat quidem differentiam, sed divisionem
excludit, non quod confundat aut misceat naturas, sed quod carnis et sanguinis particeps factum ipsum Dei
Verbum unus rursum etiam hoc modo Filius intelligitur et appellatur. Tu vero cum duos Christos appellari non
debere dicas, neque rursus Filios fateri duos, et opinionem recti dogmatis simules, duos tamen Christos dicere
convinceris, et in propriam diversitatem hominem Deumque distinguere, et illum quidem ad operandum cieri,
hunc etiam ad opus ciere, conaris ostendere. » Ibid. fol. 44. Noverat scilicet Cyrillus veram seu hypostaticam
unionem nunquam ab adversariis suis fuisse admissam, sed moralem duntaxat, seu secundum voluntatem, quam
et unitate viri et mulieris, qui in una carne esse dicuntur, explicabant, qua quidem ratione manifeste duae
sequebantur in Christo personae, prout duas in rei veritate personas esse viri [0418B] ac mulieris apertissimum
est, etsi moraliter una caro appellentur. Unde et Vigilius papa in responsione ad capitulum 30 Theodori, ubi is
praedicta ratione unionem Verbi cum humana natura explicaverat, ait: «In suprascripto trigesimo capitulo
pessimo exemplo tentatur ostendi, quomodo una persona Christi possit intelligi, id est, sicut de viro et muliere
convenientibus legitur, sic et in Christo discretis naturis, quasi unam esse personam: et sequitur perfectam esse
naturam Dei Verbi, et perfectam personam, et perfectam hominis naturam, atque personam; et similiter: unde
apparet, quia et de exemplo viri ac mulieris, ubi duae personae sunt, et de his quae sequuntur, tametsi tacetur
numerus, duae autem inducuntur unius Christi personae. » Tom. IX Conc. col. 81. Et haec demum fuere arma,
haec argumenta, quibus singula errorum capita oppugnavit Cyrillus, et bene etiam oppugnasse facile
deprehenditur ab iis qui, sepositis praejudiciis, intimam mysterii incarnationis naturam ex principiis sanae
[0418C] theologiae rectaeque fidei scrutantur.
XVI. Iisdem ratiociniis respondet etiam Alcuinus Felici et Elipando ad assertionem de adoptione in
Christo. —Restat jam ut Alcuini ratiocinia videamus quibus is Felicis ac Elipandi assertis obviavit; et siquidem
illa iisdem fundamentis innixa fuerint, immunis sane is erit a criminationibus Walchii, qui tot tantaque
reprehensione digna in ejus adversus hos episcopos pugna detexisse sibi visus est. Animus vero nobis haud est
singula quibus contra adversarios suos decertavit Alcuinus argumenta hic referre; id enim et nimis longum foret,
et a propositi nostri ratione prorsus alienum; quippe qui, prout saepe memoravimus, scriptorem hunc ex eo solo
vindicare intendimus, quod ratiocinia atque auctoritates a Cyrillo contra Nestorianos bene ex universi orbis
catholici judicio adhibitas, et ipse adversus episcopos Hispanos, eadem, ut paragrapho praecedenti vidimus, cum
illis dogmatizantes usurparit. Ipse Alcuinus [0418D] innuit adversariis suis alia arma opponenda haud esse,
51

