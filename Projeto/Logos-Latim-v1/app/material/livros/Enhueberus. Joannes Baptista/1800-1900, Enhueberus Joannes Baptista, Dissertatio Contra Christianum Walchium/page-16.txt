utero Virginis carnis assumpsisse adoptionem. » Et: «Unde itidem petimus, ut fetidissimi antiphrasii Beati
doctrinam, qui Dei Filium veram de Virgine praeter peccatum carnem nostrae similem assumpsisse denegat, de
regno tuo aboleas. »
XXXV. Similiter et Felix. —Felix quoque Urgellitanus similia catholicis objecit, uti ex verbis ejus ab
Alcuino libr. II relatis manifeste habetur. Aienim: «Quod si idem Redemptor noster in carne sua, quam ex utero
Virginis ab ipso videlicet conceptu [0361A] suscepit, adoptivus apud Patrem non est, sed verus et proprius
Filius, quid superest, nisi ut eadem caro non de massa humani generis, neque de carne matris sit creata et facta,
sed de substantia Patris, sicut et divinitatis ejus generata? » Paulinus vero Aquileiensis sequentem Felicis
objectionem refert cap. 27: «Tu (Felix) causaris: Qui negat, inquis, eum adoptivum secundum hominem Filium
Dei, neget, necesse est, eum verum fuisse hominem. » Eadem alibi in scriptis Felicis et Elipandi saepius
occurrunt, qui toti in id intendisse videntur, ut permistionem seu confusionem naturarum ab Apollinaristis,
Eutychianisque inductam evitarent. Quare et Alcuinus, libr. I contra Felicem, ait: «Igitur sicut Nestoriana
impietas in duas Christum dividit personas, propter duas naturas . . . ita et vestra indocta temeritas in duos eum
dividit filios, unum proprium, alterum adoptivum . . . Nullatenus sic sentientes potestis vobis evitare impietatem
Nestorianae doctrinae: quia quem ille in duas personas dividit propter duas [0361B] naturas; hunc vos dividitis in
duos filios et in duos deos per adoptionis nomen et nuncupationis. Intelligite quandoquidem hunc errorem
vestrum, et humiliamini sub manu omnipotentis Dei, et discite veritatis doctrinam, ne sitis magistri erroris: ne
dum foveam Eutychetis declinare, et permistionem duarum naturarum cavere videamini, in Nestorii barathrum
inconvenienter dividendo decidatis. » Satis aperte hoc loco innuit Alcuinus, Felicem ejusque asseclas admodum
sollicitos fuisse, ut ambas naturas in Christo inconfusas contra Eutychen defenderent, quod, cum incaute agerent,
tandem evenit, ut sicut Nestorius propter duas naturas, quas contra Apollinaristas Eutychis praecursores tuendas
susceperat, personas divisit; ita et Elipandus ac Felix in duos filios, verum et adoptivum Christum dividerent, ut
duplicem in eo naturam esse impermistam vindicarent.
XXXVI. Eadem Nestoriani et Adoptiani erroris genesis. —Quapropter non abs re dicimus, eamdem
[0361C] esse et Nestorianae et Adoptianae haereseos genesin; et quemadmodum illa originem suam improvidae
oppugnationi Arianismi et Apollinarismi debet, prout ex monumentis supra allatis apparet; ita et haec ad
disceptationes illas referenda est, quas de divinitate Verbi, ejusque Incarnatione zelo non satis defaecato contra
Arianae et Eutychianae, quae hac in parte cum Apollinarismo eadem est, pravitatis patronos ac resuscitatores
saepe dicti Hispaniae episcopi decertarunt. Vel ex hoc solo igitur jam clarescit utriusque erroris, Nestoriani
scilicet, et Adoptiani affinitas, ut proin ratio sufficiens Alcuino fuerit, in Nestorianorum coetu Adoptianos
computandi, ut pote quorum natales iidem plane exstiterint, id quod hoc in paragrapho abunde vidimus; imo
quorum etiam placita ac principia in idem prorsus reciderint, prout in mox sequenti ex ipsorum scriptis,
aliorumque testimoniis palam facere conabimur.

§ II. —DE PRINCIPIIS ET ASSERTIS NESTORIANISMI ET ADOPTIANISMI. [0361D]
I. Unde mens haereticorum dignosci queat. —Ut sensa haereticorum accurate noscantur, aut scripta
ipsorum examinanda sunt, aut si ista forte ex integro, vel quoad majorem saltem partem interierint, consulendae
erunt lucubrationes eorum, qui data opera Ecclesiae doctrinam contra novatorum molimina propugnarunt, et hoc
ipso adversariorum suorum asserta penitius scrutati sunt. Unde mirari satis haud possumus viam, quam pro
detegenda Adoptianorum sententia tradit cel. Walchius citate Historiae cap. 2 sect. 2, num. 7 pag. 216 scribens:
«Primo loco ante oculos lectorum ponenda sunt testimonia historicorum, qui animo a contradicendi studio
liberato, res, uti contigerunt, solent enarrare: deinde colligenda et in classes distribuenda Elipandi et Felicis, quae
supersunt testimonia: denique si haec inter se comparantur, vera eorum sententia et [0362A] variorum dogmatum
inter se cohaerentia facilius definienda. Quae viri docti, qui publice contra illos (Felicem et Elipandum)
pugnarunt, nobis reliquere, prorsus, puto, negligenda esse; siquidem abunde patet, hos, non, quid senserint
Elipandus et Felix, sed quid hos sensisse, crediderint, litteris mandare consuevisse. » Plus ergo fidei adhibendum
censet Walchius annalistis, qui duobus subinde verbis res gestas narrant, quam viris, quos ipsemet doctos
appellat; quam viris, qui studium omne in explanando Ecclesiae dogmate posuere; et prolixis etiam operibus
adversariorum placita examinarunt ac refutarunt. Plus fidei adhibendum censet Walchius duobus episcopis in
barbarie Hispanias opprimente enutritis, quam integris conciliis non semel sed multoties congregatis, et ex toto,
qua late tum patebat, Francorum imperio, quin ex Anglia quoque 959 convocatis, magnoque labore doctrinam et
ecclesiae et haereticorum enucleantibus? Haec profecto sentiendi ratio num ad sanas criticae regulas exacta sit,
penes [0362B] orbem eruditum judicium esto. Nos certe longe aliam haec scribendi rationem Walchio fuisse
existimamus, quam facile quisque deprehendet, perpendens virum hunc eorum e coetu fuisse, quorum e re est,
auctoritati conciliorum, Patrum, ac Romani praecipue pontificis in materia fidei detrahere, id quod Walchius
16

