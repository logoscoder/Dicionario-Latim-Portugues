V. Aliae Nestorianorum rationes ex unctione hominis assumpti. —Praeterea Filium ex Maria natum
idcirco sola adoptione Filium Dei esse statuebant, quod is Spiritus sancti gratia eodem cum caeteris hominibus
modo inunctus, baptismo sanctificatus, et quasi per progressus ad istam dignitatem evectus sit. Theodorus in
Commentario in Epistolam ad Hebraeos ita mentem suam explicat: «Jesum enim dicit a Nazareth 961 quem
unxit Deus Spiritu sancto et virtute. Qui autem de spiritu unctus est, omnimodo aliquid assumpsit. Quis autem
furens dicat, de spiritu aliquid as umpsisse divinam naturam, nec non et participem? Participes enim ejus
videlicet vocat, qui et ipsi uncti sunt. Qui autem uncti sunt, et in hoc participes ejus juste facti, non aliter
unctionis communicare dicantur, nisi ei, qui [0365D] assumptus est. Et hoc ipsum autem demonstratur, quod
mercedem justam accepit. Pro hoc enim, inquit, quod dilexisti justitiam, et odisti iniquitatem, pro his praecipuam
unctionem meruisti. » Tom IX Concil. col. 216, num. 32. Et libr. III contra Apollinarium col. 206, num. 7:
«Dicant igitur nobis omnium sapientissimi: Si pro sensu Domino Christo, qui est secundum carnem, deitas facta
esset, sicut dicunt, quid sancti Spiritus cooperatione ad haec Christus indigebat? Nec enim Unigeniti deitas
Spiritu indigebat ad justificationem, Spiritu indigebat ad vincendum diabolum . . . . Sed nunc unctum esse dicit
ipsum Spiritu, et habitasse in eo Spiritum, et ad omnia adjuvisse proposita, et doctrinam inde ipsum accepisse et
virtutem, et inde impetrasse justificationem; et inde immaculatum factum fuisse. » Et num. 39 ex libro ad
Baptizandos col. 218: «Jesum enim, ait, de Nazareth, quem unxit Deus spiritu et virtute, cujus unctionem meritus
et immaculatus [0366A] effectus est per omnia, et ad divinam naturam meruit conjunctionem. Neque
conjunctionem suscepisset illam, nisi prius immaculatus factus fuisset, ut sic condeceat illius unitatem. » Sane
non errasset Theodorus, si refutaturus errores Apollinaris inde demonstrasset animam humanam in Christo
fuisse, quod is Spiritu sancto unctus dicatur, unctio vero ista in Verbum divinum cadere nequeat. Verissimum
quippe censeri debet, Christum non nisi quatenus homo est, unctionem hanc recepisse. Recessit tamen a dogmate
Ecclesiae praedictus episcopus in eo quod judicaverit unctionem saepe memoratam naturae assumptae non ex
ipsa unione hypostatica debitam fuisse, sed primum merito actionum, quibus justitiam dilexerat, et iniquitatem
odio habuerat, modo caeteris hominibus communi acquisitam, ac illius demum virtute inter filios adoptivos
computatum fuisse Christum hominem. Nec ab hac sentiendi ratione alienus fuit Nestorius, Christi seu uncti
nomen [0366B] homini per Verbum assumpto tribuens, prout ex sancto Cyrillo discimus, qui in libro ad Reginas
num. 12 ita scribit: «Caeterum nomen hoc, Christus, quidam, nescio quomodo Dei Patris Verbo etiam seorsum
ac per se, hoc est, ut extra carnem positum mente concipitur, convenire asserunt: mox vero in illum quoque
similiter illud competere contendunt, qui ex sacra Virgine natus est, prout hic quoque per se separatim subsistere
consideratur: postremo ambobus simul perinde ac uni congruere tradunt, ratione nimirum conjunctionis, ut ipsi
loquuntur, in unam illos personam colligante (nam verae illius naturalisque conjunctionis, etiamsi unam hanc
mysterii hujus viam planam, et ab omni errore tutam propositam habeant, nulla apud illos habetur ratio). Et haec
illorum simulata confessio non est sincera, sed atri veneni imposturaeque plena. Nam cum divina Scriptura
Christum nominans omnia illi divina simpliciter tribuat; (novit enim, novit, inquam, illa, Dei Verbum in humana
forma apparuisse, et carnem [0366C] factam esse) illorum institutum et scopus, qui diversa ab his sentiunt, sit
persuadere, eum, qui ex muliere natus est, hominem esse unum quempiam, qui per incrementa, et per propriam,
hoc est, humanam virtutem dignum se praebuerit qui honorem quoque connexionis cum Dei Verbo assequeretur,
et insigni praedestinatione eligeretur. » Et revera Nestorius Christi nomen utrique naturae commune esse sensit,
uti ex altera illius ad Cyrillum epistola habetur. «Hic (de sancto Paulo loquitur) divinae incarnationis facta
mentione, eaque mox subjuncturus, quae passionis erant, primum illud nomen Christus, ut paulo ante dicebam,
utrique naturae commune ponit, ac mox ita sermonem profert, ut naturae utrique sit congruens, etc. » Christi
nimirum appellationem Verbo tribuebant, eo quod Spiritus sanctus, cui unctio ascribitur, ipsi esset proprius, ac
ejusdem naturae ex Patre et Filio procederet; assumptum vero hominem unctum nominabant, sicut
unumquemque [0366D] sanctorum virtute Spiritus sancti tanquam aliena usum. Haec omnia colliguntur ex
reprehensione Theodoreti ad anathematismum 9 sancti Cyrilli, et ex hujus ad illam defensione tom. V Concil. ,
col. 122 et 23. Item ex epistola sancti Cyrilli ad Monachos Aegypti num. 15 et 16 tom. IV Conc. col. 602 et
seqq.
VI. Argumentum pro adoptione ex Christi baptismo. —Baptismo insuper sanctificatum ac in Filium
Dei adoptatum, vel saltem ut talem primo hominibus manifestatum fuisse hominem, quem in novissimis
temporibus sibi copulavit Verbum divinum, non uno in loco asseruerunt systematis Nestoriani cultores,
existimantes invincibiliter inde probari, eum adoptivum esse Dei Filium, qui sacramentum adoptionis
suscepisset. Audiamus Theodorum in libro decimo tertio de Incarnatione ita arguentem: «Consonantia et
Apostolus dicit: Et manifeste magnum est pietatis mysterium; qui manifestatus est in carne, justificatus est in
spiritu: justificatum esse in spiritu [0367A] dicens ipsum, sive quod ante baptismum cum subtilitate competente
legem custodiit, sive quod etiam post illud gratiae conversationem cooperatione spiritus cum magna complevit
subtilitate. » Tom. IX Conc. col. 221, num. 53. Et in libro tertio contra Apollinarium col. 205, num. 6. «Cum
dixisset autem evangelista, quod Spiritu sancto plenus regressus est a Jordane, aperte demonstravit quod hujus
causa Spiritus sancti habitationem in baptismate suscepit, ut inde propositam caperet virtutem. Unde et ad
certamen illud, quod pro nobis erat ad diabolum effecturus, spiritu ducebatur. » Et demum in libro VIII contra
19

