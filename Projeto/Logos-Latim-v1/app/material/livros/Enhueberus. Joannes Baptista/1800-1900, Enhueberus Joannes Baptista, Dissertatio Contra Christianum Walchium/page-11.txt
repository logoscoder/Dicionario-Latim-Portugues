scripsit quoque librum responsionum ad quemdam Rusticum de interrogatis quaestionibus, quarum prima est de
Spiritu sancto: Secunda est contra Bonosiacos, qui Christum adoptivum et non proprium dicunt . . . . Quinta
responsio est, quod Filius, sicut Pater invisibilis sit. Floruit in Hispaniis temporibus Theudi principis Gothorum.
» Theudius autem regnare coepit juxta Rodericum Toletanum aera 570, seu anno Christi 532, et occisus est aera
587, seu anno Christi 549. Eadem narrat Mariana tom. I Rer. Hispan. , fol. 171. Et eo quidem tempore mirum
non erat, quosdam hanc adoptionem in Christo admisisse, cum haeresis Ariana late adhuc Hispaniae
dominaretur, ex cujus sinu Bonosi errores olim natos fuisse non abs re dicitur, sive dein statuamus Bonosum
adoptionem in Christo asseruisse secundum principia Photiniana, sive secundum Ariana, de quo inter scriptores
necdum [0353A] convenit, licet Elipandus posterius de Bonoso senserit, prout statim videbimus. Error iste
recruduit postea saeculo septimo, cum sanctus Isidorus episcopus Hispalensis anno 636 obiisset. «Successit
beatissimo Isidoro (scribit Lucas Tudensis, Chron. Mundi lib. III, tom. IV Scriptor. Hispan. Illustr. , pag. 53)
Theodisclus natione Graecus . . . . Hic infidelis inventus, et erroneus in articulis fidei comprobatus, per synodum
ab archiepiscopali dignitate degradatus est. Asserebat enim Dominum nostrum Jesum Christum cum Patre et
Spiritu sancto non esse unum Deum, sed potius adoptivum. Hic, ut dictum est, privatus honore sacerdotii ad
Arabes transiit, et sectae pseudoprophetae Mahometi adhaesit, et plura docuit detestanda sub imperatore
Heraclio. » Erronea Theodiscum tradidisse alii etiam rerum Hispanicarum scriptores narrant, uti Joannes
Vasaeus, tom. I Scriptor. Hispan. , fol. 687, num. 643 in Chron. Hisp. ; Rodericus Ximenez, archiepiscopus
[0353B] Toletanus de Rebus Hispan. libr. II, cap. 21, tom. II Scriptor. Hispaniae Illustratae, fol. 51 et 52;
Mariana, fol. 214 cit. edit. , quamvis errores ejus in specie haud referant, ac in eo quoque a Luca Tudensi
recedant, quod Theodiscum sancto Isidoro non immediate, sed post Honoratum, qui concilio Toletano VI, an.
638, subscripserat, in sede Hispalensi successisse, ac dignitate sua dejectum asserant non sub Heraclio, qui an.
641 undecima Martii juxta Fleurium obierat, sed paulo serius, scilicet regnante et agente Cindaswintho, qui an.
642 Hispaniae moderari coeperat. Reliquias vero erroris istius etiam post discessum Theodisci in Hispania adhuc
superfuisse ex eo colligitur, quod concilium Toletanum XI an. 675 in professione fidei, postquam dictum fuerat
Filium Patri esse [Greek] o jmoouvsivon, sollicite addat: «Hic etiam Filius natura est Filius, non adoptione,
quem Deus Pater nec voluntate nec necessitate genuisse credendus est, quia nec ulla in Deo necessitas cadit,
[0353C] nec voluntas sapientiam praevenit. »
XXVI. Ariani errores in Hispania roborati per barbarorum irruptionem. —Ex his omnibus jam satis
superque apparet, Arianismi vestigia diu, et usque ad octavum saeculum in Hispaniis fuisse deprehensa, quae
non abs re latiora adhuc evasisse suspicamur post barbarorum irruptionem, dum, urbe regia ab Arabibus
occupata, clerus, aliique Christiani sub servitute degebant, ac non nisi curis conditionibus permissi sunt vivere in
lege et ecclesiasticis institutis, et habere pontifices et evangelicos sacerdotes, apud quos viguit officium Isidori et
Leandri, ut ait citatus Rodericus Ximenez loc. cit. Has vero inter turbas languescere coepit apud ipsos hos
pontifices et sacerdotes eruditio ecclesiastica, factumque est, ut non iis semper armis pugnarent adversus fidei
hostes, quibus eorum pervicacia rite potuisset debellari. «Petrus Pulcer (dicitur in Tract. de Primatu Ecclesiae
Toletanae, tom. X Concil. Mansi, col. 513, § 4) [0353D] Elipandum habuit, post alios quosdam successorem, qui
tantum munus sibi demandatum, non solum negligenter, verum et inique admodum explevit. 954 Usus enim
frequenti Maurorum commercio, cum longe abesset ab illorum temporum felicitate, in quibus ecclesiastica,
sinceraque doctrina vigebat, parumque accurate in sacris litteris versatus esset, in haeresin de adoptione Christi
servatoris nostri arroganter et ignoranter impegit. » Et reipsa facile largimur, Elipandum, quem praecipuum
erroris de adoptione in Christo, quatenus homo est, illo aevo parentem fuisse existimamus, id primo ex
ignorantia ac inadvertentia fecisse, et tum demum evasisse haereticum, cum de errore admonitus arroganter ac
pertinaciter defenderet, quod ignoranter ab initio sparserat. Quod autem impugnatio dogmatis Ariani occasionem
ita in alteram partem exhorbitandi Elipando praebuerit, ex variis scriptorum testimoniis erui haud temere
judicamus. Lubenter id nobis concedit Christianus [0354A] Walchius, in cit. Adoptianorum Historia, cap. 2, sect.
1, pag. 77, ita scribens: «Nec lubet diffiteri, mihi probabile videri, doctrinam de adoptione Christi a Bonosiacis
in Hispaniam esse illatam, atque ab eo tempore, clandestinis consiliis conservatam: a Felice denique emendatam
magis, eaque, quae illi de Christo Deo dixerant, ad Christum hominem relata fuisse. » Bonosiacos autem
eamdem tradidisse cum Arianis doctrinam ipse Walchius defendit in Dissert. de Bonoso haeretico, an. 1754
Gottingae vulgata, pag. 21. Rursum in memorata Adoptianorum Historia, pag. 211, ait Walchius, male
exprobrasse Patres Francofordienses Felicianis, quod in epistola sua nullam fecerint mentionem de Nestorio, nec
eum una cum aliis haereticis damnarint. Putat enim episcopos Hispanos ideo siluisse de Nestorio, quod solliciti
tantum fuerint de damnandis erroribus circa divinam Christi naturam, non vero circa humanam. Quamvis autem
paulo post ostensuri simus, non de [0354B] divina solum, sed et de humana Christi natura disceptasse episcopos
illos; ex his tamen vel ipso fatente Walchio patet, Elipandum, Felicem sociosque eorum acerrime de Verbi
divinitate contendisse, et ex aestu disputationis hujus in perversam illam de adoptione sententiam dilapsos fuisse.
Astipulatur nobis hac in re illustris Majansius in sua ad Carolum Christophorum Pluer, num. 4 edit. hujus, tom.
II, fol. 590, num. 2, ita scribens: «Res Elipandi natione Gothi (ut ejus nomen indicat) et metropolitani Toletani
adeo notae sunt, ut de iis silere satius sit, quam pauca dicere. Ejus error fuit, Jesum Christum secundum
11

