Abraham erant, et quae in temporibus Jesu Nave, et quae in Ezechiae regis? Quod si illa propter Judaeorum
populum mirabiliter facta sunt; quomodo non magis, quae in cruce facta sunt, propter Dei Verbi templum? »
Apud Garnerium loc. cit. Theodorus libr. ad Baptizandos passionem soli homini assumpto tribuit, dicens: «Ut
multam quidem ejus (hominis scilicet assumpti) faceret diligentiam, omnia autem illius propria faceret, et
toleraret, per omnes eo ducto passiones, per quas eum secundum suam virtutem perfectum fecit, nec a mortuis
secundum [0373D] suae naturae legem recedens, sed sua praesentia et operatione et gratia liberans quidem eum a
morte, et malis, quae inde sunt; resuscitans autem eum de mortuis et ad meliorem finem perducens. » Tom. IX
Conc. col. 217, num. 37. Et apertius numero immediate sequenti: «Deinde ostendens, cujus gratia passus est,
diminutionem infert, quatenus circa Deum pro omnibus gustaret mortem: quia divina natura ita volente, separata
illa, ipse per se pro omnium utilitate gustavit mortem; et ostendens quod deitas separata quidem erat ab illo, qui
passus est, secundum mortis experimentum, quia nec possibile erat illam mortis experimentum accipere; non
tamen illi, qui passus est, abfuerat secundum diligentiam. » Nestorius in altera ad Cyrillum epistola num. 3 hunc
in modum disserit: «Sunt aliae innumerae sententiae, quae divinitatem neque nuper natam, neque corporeae
perpessionis capacem esse, mortalium generi testatum faciunt; sed ipsam carnem, quae divinae [0374A]
conjuncta est naturae. Quare et ipse quoque Christus Davidis Dominum et Filium se nominat: Quid, inquit, vobis
videtur de Christo? cujus filius est? dicunt ei: David. Respondit Jesus, et ait illis: Quomodo ergo David in spiritu
vocat eum dominum, dicens: Dixit Dominus domino meo, sede a dextris meis. Est enim plane filius David
secundum carnem; secundum divinitatem vero ejusdem dominus est. Rectum proinde evangelicaeque traditioni
consentaneum est, ut Christi corpus divinitatis templum esse confiteamur, illudque nexu usque adeo sublimi,
divinoque et admirabili ipsi conjunctum, ut dicamus, divinam naturam ea sibi vindicare, quae corporis alioqui
sunt propria. Verum propter hanc appropriationem divino Verbo ascribere nativitatem, passionem, mortem
caeterasque carnis proprietates, id demum, mi frater, mentis est, aut ethnicorum more vere errantis, aut certe
insani Apollinarii, et Arii aliorumque haereticorum morbo aut etiam alio graviori laborantis, etc. » Tom. IV
Conc. col. 895 et 98. Et alibi, quaternione scilicet 16 [0374B] ait: «Et omnino, si totum Novum Testamentum
simul accurate scrutatus fueris, nusquam in eo mortem Deo ascriptam comperies; sed vel Christo, aut Domino,
aut Filio. Hae autem voces Christus et Filius et Dominus, cum Unigenito in scripturis tribuuntur, naturarum
duarum indices existunt: et aliquando quidem divinitatem, nonnunquam vero humanitatem, interdum autem
utramque simul exprimunt. Exempli causa, quando Apostolus Paulus per epistolam ita praedicat: Cum inimici
essemus, reconciliati sumus Deo per mortem Filii ejus; 966 Filii humanitatem clare indicat. At vero cum idem
rursum ad Hebraeos scribens ait: Deus nobis locutus est in Filio, per quem fecit et saecula: divinitatem Filii
indicat. Neque enim caro saecula condidit, ut quae multa post saecula formata sit. Et infra: Neque deitas
Jacobum fratrem habuit, neque Dei Verbi mortem annuntiamus, dum corpore et sanguine dominico reficimur. »
Tom. IV Conc. col. 1206. Hinc etiam negabant [0374C] proprium Dei Filium pro nobis esse traditum aut
passum, id quod sanctus Cyrillus in ipsis reprehendit libro de fide ad Reginas scribens: «Si Deus Pater proprium
Filium, illum ipsum nimirum, qui ex illius substantia ortus est, pro nobis donavit; ergo corpus quod mortem
sustinuit proprium illius erat, qui secundum carnem passus est. (Nam secundum divinitatis rationem pati non
poterat.) Ita enim, qui secundum se pati nequit, dispensatorie mortem perpessus est. Proinde qui unum in duos
dispertiunt, aperte impietatis crimine sese constringunt: quandoquidem si est homo per se et secundum se
divisim, et non ipsummet Dei Verbum carne indutum, Pater proprium pro nobis Filium dedisse non invenitur. »
Tom. IV Conc. col. 770. Quem insuper errorem anathematismo duodecimo his insequitur: «Si quis non
confitetur Dei Verbum carne passum et crucifixum esse, mortemque carne gustasse; nec non primogenitum ex
mortuis factum esse, quatenus nimirum ut [0374D] Deus vita et vivificans est, anathema sit. » Quibus ita erronee
respondit Theodoretus: «Passiones sunt propriae passibilis: impassibilis enim altior est, quam ut pati possit:
quare passa est forma servi: adhaerente scilicet forma Dei, et permittente pati propter salutem passionibus
partam, propter unionem autem vindicante sibi passiones. Igitur non est Christus, qui passus est, sed homo ex
nobis a verbo assumptus. » Tom. V Conc. col. 138.
XIII. Christus, qua homo, in sensu perverso Dei servus secundum Nestorianos. —Cum vero, ut ex
hucusque dictis liquet, Christum, ut hominem, sola adoptione filium, sola denominatione Deum esse dixerint
Nestoriani, mirum non est ipsos etiam servitutem per Scripturas Filio divino saepe attributam soli rursum naturae
humanae fecisse propriam, Christumque, in quantum homo est, servum vocasse. Non obscure id colligi videtur
ex iis, quae Nestorius in verba Pauli ad Philippenses II, 3. Hoc sapite in [0375A] vobis, etc. scripsit: «Non dixit:
Hoc sapite in vobis, quod et in Verbo Deo, quod cum in forma Dei esset, servilem formam accepit: sed voce
Christi, tanquam utriusque naturae notionem complectente accepta, sine periculo illum et servi formam
sumpsisse asseverat, et Deum nominat, dictorum vim in naturarum dualitatem inoffense partiens. » Confirmatur
id ex anathematismo 6 sancti Cyrilli, qui ita sonat: «Si quis Dei Patris Verbum Christi Deum vel Dominum esse
dixerit, et non potius Deum simul et hominem eumdem confessus fuerit, quatenus Verbum caro factum est,
secundum Scripturas, anathema sit. » Verbum igitur Patris Dominum assumpti hominis, hunc vero illius servum
esse dicebant Nestoriani, cujus formam sibi Filius aeternus univit, et uniendo, seu in illa forma habitando, ut ipsi
quidem existimabant, semetipsum exinanivit, uti denuo refert sanctus Cyrillus in epistola ad Monachos Aegypti,
24

