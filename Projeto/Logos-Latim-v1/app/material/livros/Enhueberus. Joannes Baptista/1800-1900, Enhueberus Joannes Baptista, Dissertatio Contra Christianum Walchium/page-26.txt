haeretici aegrotent, et aperte blasphement Deum Verbum Patri homousion, tanquam originis initium de
Christotoco Virgine sumpsisset, et cum templo suo aedificatus esset, et carni consepultus; carnemque dicunt post
resurrectionem non miscuisse carnem, sed in naturam transisse deitatis, et, ut in compendio dicam, deitatem
Unigeniti et ad originem conjunctae carnis referunt, et commortificant carni, carnem vero conjunctam deitati ad
deitatem transisse blasphemant ipso verbo deificationis. Quod nihil aliud est, nisi utramque corrumpere. »
Joannes [0377A] Antiochenus fide equidem a Nestorio alienus, amicitia tamen minus discreta ejusdem personae
addictus in epistola ad Rufum episcopum ita de Cyrillo scribit: «Addit praeterea (Cyrillus) ex divinitate et
humanitate unam factam esse naturam; siquidem illud: Verbum caro factum est, ita exponit, quasi divinitas
conversionem aliquam passa et in carnem transmutata sit. » Tom. IV Conc. col. 1414. Ejusdem tenoris sunt,
quae Theodoretus in anathematismo 2 sancti Cyrilli reprehendit, prout tom. V Conc. col. 94 videris.
XV. Singulares distinctiones Nestorianorum inter illum et illum in Christo. —Hanc porro naturarum
differentiam clarius, uti opinabantur, expressuri, sequentibus ubique loquendi formulis usi fuere. : Ille et ille; ille
qui assumpsit; ille qui assumptus est, etc. propter quas et sanctus Cyrillus merito eos de divisione personarum
reprehendit, dum libro de fide ad Theodosium num. 6, ait: «Quandoquidem unum [0377B] Christum in duos
secernunt, et crassa quadam separatione inter hunc et illum inducta utrumque seorsum ac quasi per se stare
contendunt. » Tom. IV Conc. col. 626. Auctor libri contra Synusiastas hac argumentandi ratione antagonistis suis
obviavit, loco citato scribens: «Ad diligens cautumque dogmatum vos examen evehimus. Perfectus ante saecula
Filius, perfectum eum, qui ex David probatur, assumpsit, Filius Dei filium David. » Et post pauca: «Dico autem
Dei Verbum habitasse in eo, qui ex semine David comprobatur. » Et rursum: «Si quis velit abusive Filium Dei
Deum Verbum filium David nominare, propter Dei Verbi templum, quod ex David est, nominet, et illum, qui est
ex semine David, Filium Dei gratia, non natura appellet. » En manifestam distinctionem inter hunc et illum, inter
Filium Dei et filium David. Theodorus in interpretatione psalmi octavi ita arguit: «Ideo ergo differentiam quidem
Dei Verbi et recepti hominis tantam nobis ostendit psalmus: divisa vero haec in Novo Testamento inveniuntur,
[0377C] Domino quidem in se accipiente primordia psalmi, in quibus factorem eum dicit esse creaturae, et
elevatam habere super coelos magnificentiam, et mirificari in omni terra; Apostolo autem secunda, quae de
homine sunt, qui tantum beneficium meruit, in Jesu accipiente; quomodo non manifestum, quod alterum quidem
nos divina Scriptura docet evidenter esse Deum Verbum, alterum vero hominem, et multam eorum esse nobis
ostendit differentiam? Nam iste quidem memorat, ille autem memoriam meretur; et iste quidem visitat, alter
autem, cum visitationem meretur, beatus dicitur; et iste quidem beneficium dando minuit paulo minus ab angelis,
ille autem per talem minutionem beneficium accepit; et iste quidem gloria et honore coronat, alter autem
coronatur, et pro his beatus dicitur; et iste quidem constituit ipsum supra omnia opera manuum ejus, et omnia
subjecit sub pedibus ejus, alter autem meritus est dominari eis, quorum antea non habebat potestatem. » [0377D]
Tom. IX Conc. col. 211, num. 19. Nestorius quoque his omnino conformia sensit, dum quaternione 15 jam supra
num. 8 citato ait: «Sic et illum, qui secundum carnem est Christus, quod Dei Verbo conjunctus sit, Deum
nominamus, hominem fuisse, qui apparebat, non ignari. Paulum utrumque praedicantem audi: Ex Judaeis, inquit,
est Christus secundum carnem, qui est Deus super omnia. Primo hominem esse fatetur; mox ob eam, quam cum
Deo sortitus est, societatem 968 hominem illum Deum appellat. » Satis sollicite hic Nestorius distinguit inter
Deum Verbum, et illum hominem, quod et facit, dum alium appellat assumentem, alium assumptum gestantem et
gestatum. «Propter gestantem, inquit, gestatum veneror; propter latentem adoro apparentem: inseparabilis a
visibili Deus: atque ideo ejus, qui non separatur, honorem non separo. » Tom. IV Conc. col. 1202, quaternione
16. Insuper et Synodus V in Theodoreto ex reprehensione ad anathematismum [0378A] primum sancti Cyrilli
verba sequentia sua censura perstringit: «Certum igitur est ex praedictis, quod Dei forma non immutata in servi
formam; sed manens quod erat, sumpsit servi formam. Si igitur non factus est caro Deus Verbum, sed carnem
vivam et rationabilem suscepit, non ipse natura ex Virgine natus est, conceptus est, complasmatus, et formatus,
et initium inde, ut esset, accipiens, qui ante saecula est, et Deus est, et ad Deum est, et cum Patre est, et cum
Patre cognoscitur et adoratur: sed cum sibi templum in virginali utero complasmavit, cum illo erat, qui
complasmatus, et conceptus, et formatus, et natus est. Quapropter et sanctam illam Virginem Dei genitricem
appellamus, non quod Deum natura genuit, sed quod hominem Deo unitum, qui eum complasmavit. » Tom. IX
Conc. col. 290.
XVI. Nestoriani fatentur unam in Christo esse personam. —En jam totius doctrinae Nestorianae
systema, quod Ecclesia defendi haud posse non una vice [0378B] judicavit, quin duplex inde in Christo persona
sequeretur; quamvis illius patroni unitatem personae subinde admiserint, quin et contra divisionem talem
protestati sint, id quod nonnullis eorum testimoniis adhuc comprobandum videtur. Auctor libri contra
Synusiastas loco saepe citato ait: «Gratia filius, qui ex Maria est, homo; natura autem Deus Verbum: quod autem
secundum gratiam, non natura; et quod secundum naturam, non gratia: non duo filii, etc. » Theodorus in
symbolo apertius adhuc loquitur dicens: «Et ideo nec duos dicimus filios, nec duos dominos: quoniam certo
constituto secundum naturam domino et filio inseparabilem habens ad eum conjunctionem, qui pro nostra
assumptus est salute, cum illo honorem et nominationem filii et domini habet, non tanquam nostrum
26

