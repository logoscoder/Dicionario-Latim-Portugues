nunc haec dicit Dominus formans me ex utero servum sibi, ut reducam Jacob ad eum, et Israel congregabitur. »
Ex his verbis insuper fundamentum discimus, cui Felix insistebat, cum Christum, ut hominem Patris servum
diceret, nempe prophetiae Isaiae, in qua refugium etiam Nestorianos quaeritasse paulo ante ex Theodoreto
notavimus. Conditione ergo, et necessitate, non libera voluntate servum esse hominem a Verbo assumptum
asserebat Felix, id quod eidem etiam singulariter exprobrat Alcuinus libr. VI, num. 4: «Sed et inter caetera, ait,
quo te vagus sermonis tui perduxit textus, etiam ad hoc pervenisti, ut diceres duo genera servitutis esse in
creaturis, [0386C] voluntarium quidem et conditionale, quia, inquis, omnis creatura voluntate seu necessitate per
conditionem Deo servit. Plane omnibus patet inferius esse genus conditionalis servitii, quam voluntarii; sub quo
inferiori gradu impia temeritate Christum comparare non times, sicut ex tuis verbis jam antea ostendimus. »
Notarunt hunc errorem etiam in Elipando Beatus et Etherius, dum ita loco citato fol. 301 scribunt: «Hoc totum
quare diximus; nisi ut Jesum Christum, qui de Virgine natus est, verum Deum et verum Filium Dei esse
proprium firmaremus, et Deum inter deos, et adoptivum cum adoptivis, et parvulum cum parvulis, et servum
cum servis, ut haeretici blasphemant, aperta fronte negaremus? » Demum episcopi Hispaniae in epistola ad
episcopos Galliae mentem suam communi calamo ita declarant: «Hac igitur causa doctorum sententias ideo in
nostra defensione protulimus, ut unigenitum Dei Filium sine tempore ex Patre genitum credamus, non [0386D]
adoptione sed genere, neque gratia sed natura: in finem vero temporis pro salute humani generis in formam servi
carnem assumendo de Virgine secundum Apostolum, primogenitum inter fratres in una eademque Dei et
hominis persona, non genere sed adoptione, neque natura sed gratia; in ea forma qua aequalis matri, non in ea
qua aequalis est Patri: quia in forma servi servus, ideo adoptivus, in forma autem Domini Dominus servi. De qua
forma servitutis Deus Pater per Prophetam loquitur dicens: Ecce intelliget servus meus. Et iterum: Ecce servus
meus, suscipiam eum; electus meus, complacuit sibi in illo anima mea. » En episcopi isti publice profitentur
Christum in forma Domini seu divinae naturae Dominum esse servi, id est, hominis assumpti; hunc quippe
conditione sive natura sua servum dici debere pertinaciter affirmabant, quem tamen errorem dudum antea tam
acriter in Nestorianis reprehenderat sanctus Cyrillus anathematismo 6 ita pronuntians: [0387A] «Si quis Dei
Patris Verbum Christi Deum vel Dominum esse dixerit . . . . . anathema sit. »
XXVIII. Haec asseruere Adoptiani, ut Arianos, praecipue vero Eutuchianos, refutarent. —Jam vero
universa haec principia Felix quoque ac Elipandus alium in finem haud usurparunt, nisi ut et ipsi haereticorum,
quorum reliquias ad illa usque tempora in Hispaniis superfuisse, paragrapho primo diximus, Arianorum scilicet
et Eutychianorum insultibus obviarent; et contra illos quidem Verbum divinum ab infirmitatibus naturae
humanae, contra hos vero differentias utriusque naturae distinctionibus suis vindicarent. Et sane admodum
solliciti exstitisse videntur de posteriori dogmate, de differentia nempe utriusque in Christo post unionem
naturae, cum nihil frequentius objiciant adversariis suis, Beato, Etherio et Alcuino, quam crimen Eutychianae
haereseos, seu naturarum confusionem, in cujus rei confirmationem aliquot eorum testimonia afferre expediet.
[0387B] Alcuinus libr. I contra Felicem num. 8 expresse notat Beatum et Etherium Elipandi oppugnatores de hac
naturarum confusione fuisse accusatos. «Quod vero, ait, quemdam beatum abbatem, et discipulum ejus Hiterium
episcopum dicitis, huic vestrae sectae primum contraire, laudamus eos in eo quod veritatem defendere conati
sunt. Sed si verum est, quod dixistis, eos duas naturas in Christo in unum confundere, sicut vinum et aquam, hoc
nullatenus consentimus. » Eamdem objectionem Felix postmodum et Alcuino fecit, dicens: «Hae sunt sententiae
credulitatis vestrae de geminis in Christo naturis, quas ita in singularitatem personae confunditis, ut inter Deum
et hominem, inter Verbum et carnem, inter Creatorem et creaturam, inter suscipientem et susceptum nullam esse
differentiam astruatis. » Apud Alcuinum lib. III, item lib. VI interrogat: «Vel in qua forma erit in aeternum Patri
subditus, si inter divinitatem ejus, et humanitatem nulla differentia nullaque inaequalitas fore credatur? » Ipse
Alcuinus [0387C] contra hanc criminationem protestatur lib. VII, num. 11, scribens: «Nec ullatenus
confundimus naturas in Christo, sicut tu asseris nos fecisse: sed salva utriusque naturae proprietate divinae
scilicet et humanae, unum confitemur Deum Dei Filium Jesum Christum Dominum nostrum in duabus naturis,
una vero persona, et una filii dignitate. »
XXIX. Distinguunt inter illum et illum in Christo. —Ex his profecto apparet quanta fuerit Felicis et
Elipandi cura, salvandi distinctionem naturarum in Christo, quam ut efficacius significarent, et ipsi quoque
loquendi formulas adhibuere, quas Nestorianis familiares fuisse supra num. 15 diximus: nimirum, ille et ille; ille,
qui assumpsit, ille, qui assumptus est. «Nunquid per illum (ait apud Beatum et Etherium loco citato fol. 312
Elipandus) qui natus est de Virgine, per ipsum visibilia et invisibilia condidit; an per illum qui non est adoptione
sed genere: nec gratia sed a natura cuncta creavit? Et per istum [0387D] Dei simul et hominis filium Verbum
carnem factum adoptivum humanitate, et nequaquam adoptivum divinitate mundum redemit. » Et rursum in
epistola ad Alcuinum num. 10: Ecce, cui dicit Pater: Deus tuus ego sum? Non ei, id est Verbo, qui ante saecula
ex Patre genitus, sed illi, qui in fine temporis de Maria virgine homo factus, dicit, de quo Apostolus ait: Factus
de muliere, factus sub lege, ut eos, quia sub lege erant, redimeret. » Eumdem loquendi modum etiam Felici
usitatum fuisse ex iis intelligitur, quae supra de expositione verborum: Deus erat in Christo, Deus erat cum illo,
retulimus. 974 Cum enim Felix argueret ab Apostolo dictum non esse: Deus erat ille; quid aliud enuntiabat, nisi
32

