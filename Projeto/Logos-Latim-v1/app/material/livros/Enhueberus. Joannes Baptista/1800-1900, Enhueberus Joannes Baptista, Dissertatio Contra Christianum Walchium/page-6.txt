servumque Patris» inferrent, eos non de Verbo ipso, sed de natura assumpta, seu de Christo, quatenus homo est,
interpretandos esse existimavit.
XIV. Quidam id bona fide docuerunt. —Haud equidem dixerim, scriptores allegatos adoptionem,
denominationem Dei extrinsecam aut servitutem in Christo, quatenus homo est, ita defendisse, ut duas exinde
personas sensu Nestoriano inferrent. Certe Victorinus unionem hypostaticam sat expresse docet, cum ait:
«Discedant Marcelli et Photini discipuli; [0345A] ipsum enim Verbum dicimus in carne fuisse; non aliud
Verbum esse et aliud hominem, in quo Christum dicunt esse, sed ipsum [Greek] Lovgon carnem induisse. Illi
enim dicunt esse et Deum, et [Greek] Lovgon, et spiritum. Quartum autem Filium, id est, hominem, qui ex
Maria, quem assumpsit [Greek] Loúgoû, et ut ministrum rexit, cui homini dicunt, et sedem paratam esse.
Exciderunt ergo a Trinitate. » Nihilominus ex hisce patet quomodo ex incauta Arianismi impugnatione ac
distributione sacrarum vocum via ad divisionem personarum fuerit strata, dum scilicet, quaecunque Verbo
aliquatenus videbantur indigna, statim sine selectu ad humanam naturam referrent, quod quidem aliqui spiritu
forte haeretico, alii bona etiam fide fecisse merito censentur, eo quod, re necdum plene elucidata atque discussa,
periculum haud animadverterent.
XV. Confirmantur praecedentia ex sancto Gregorio Nysseno et Athanasio. —Confirmatur haec
argumentatio ex iis quae sanctus Gregorius Nyssenus epistola [0345B] ad Theophilum 949 Alexandrinum, tom.
II Oper. , edit. Paris. an. 1615, et tom. I Thes. Monum. Eccl. Basnagii, fol. 192, scribit: «Qui dogmata Apollinarii
defendunt, conantur accusando nos sua confirmare, Verbum et auctorem saeculorum, Filium hominis dico,
facientes carneum et divinitatem Filii mortalem. Proferunt enim, quasi quidam secundum catholicam Ecclesiam
duplicem filium in dogmate profiteantur, unum natura, alterum positione (seu adoptione) [Greek] toún meún
kataú fuvsin oænta, toún deú kataú qevsin uåsteron prosgenovmenon. » Subjungit equidem his verbis Gregorius:
«Nescio a quonam hoc audierint, neque contra quem pugnent. Nondum enim intellexi quis falso haec dixerit. »
At licet Gregorius neminem sciverit, qui duos aperte filios profiteretur, fuisse tamen aliquos qui ista de catholicis
criminandi occasionem Apollinaristis, sua inter naturalem et adoptivum Filium distinctione dederunt, non abs re
dicitur. Admodum communem enim evasisse hanc [0345C] de assertione duplicis filii imputationem catholicis
factam, etiam ex iis colligitur quae Athanasius libro I adversus Apollinaristas, postquam haereticorum errores
recensuisset, scribit: «Ita vos quoque (Apollinaristas alloquitur) velut sycophantae duos nos filios admittere
dicitis, vel nos hominis cultores vocatis, nosque peccati insimulatis. » Nempe, inter jam memoratos Arii errores
is etiam, ut supra notavimus, fuerat, quod «carnem solam ad occultationem divinitatis» confiteretur; «vice autem
interioris nostri hominis, id est animae, Verbum in carne exstitisse, » diceret, «passionem et ab inferis
resurrectionem divinitati ascribere ausus. » Ita Athanasius. Negabant id catholici, contendentes perfectam
hominis naturam cum corpore et anima a Verbo fuisse assumptam, ex quo Apollinaris, Arianorum vestigia in eo
saltem secutus, quod «vice interioris nostri hominis coelestem mentem in Christo fuisse» statueret, apud
Athanas. loc. citato, occasionem sumpsit errorem illum de duplici filio catholicis imputandi, [0345D] ductus
ratione quod «duo perfecta unum esse non possint. » Athanas. , loc. cit. Porro seu falsa fuerit (quod quidem
quoad plerosque facile largimur), seu respectu aliquorum minus caute pugnantium etiam vera haec accusatio, ea
certe docet, impugnationem Arianismi ansam praebuisse de duplici in Christo filio et cogitandi, et scribendi; aut
talia saltem asserendi, unde duplex ille filius merito inferretur.
XVI. Ipsi Ariani occasionem dant doctrinae de duplici filio. —Quin ipsimet Ariani, cum spiritu
vertiginis in diversa raperentur, atque in expositione doctrinae suae continuo et variarent et discordarent, errori
huic fundamentum posuere, prout ex oratione 4 sancti Athanasii contra Arianos eruere licet. [0346A] Refert hic
sanctus Pater ibi absurdam quorumdam opinionem, qua unitas in Trinitatem dilatari dicebatur; illaque rejecta sic
scribere pergit: «Quando vero qui ita sentiunt Verbum et Filium dividere audent, contenduntque aliud esse
Verbum et alium Filium ([Greek] ajlloún meún eiønai toún Lovgon, eåteron deú toún Ui joún) prius Verbum
esse, deinde Filium; age, ista quoque, si placet, perpendamus. Varia autem illorum est temeritas. Alii enim
hominem, quem Salvator assumpsit, Filium esse volunt: alii utrumque, nempe hominem et Verbum, tunc Filium
factum fuisse putant, cum inter se copulati sunt. Alii autem arbitrantur ipsum Verbum tunc Filium factum esse,
cum homo factus est: siquidem ex Verbo, inquiunt, factus est Filius, qui antea non Filius, sed duntaxat Verbum
erat. » Fuere ergo inter Arianos quidam, qui Verbum a Filio diviserant, aut qui Verbum tunc solummodo Filium
esse factum asseruerant, quando homo factus est. Hunc porro errorem refutare videtur auctor libri contra [Greek]
Suvnousiavstaû, quem alii sub [0346B] Diodori Tarsensis, alii sub Theodori Mopsuesteni nomine citant, dum ait
apud Leontium Byzant. Act. IV, de Sectis, Bibl. PP. Lugd. tom. IX, fol. 704: «Gratia Filius homo ex Maria
natus, natura autem Deus Verbum: illud gratia, et non natura; hoc autem natura et non gratia. Sufficiet corpori ex
nostro genere filiatio secundum gratiam, gloria et immortalitas, et quod templum Dei factum est. Ne elevetur
supra naturam, et Deus Verbum loco actionis gratiarum, quam debemus, contumelia afficiatur, et quae
contumelia? componere eum cum corpore et existimare, opus illi esse corpore ad perfectam filiationem. » En
negat hic auctor iste, Verbum ad perfectam filiationem assumptione humanae naturae indiguisse, quod
6

