Talis enim nobis decebat, ut esset pontifex, sanctus, innocens, impollutus, segregatus a peccatoribus, et excelsior
coelis factus; qui non habet quotidie necessitatem, quemadmodum sacerdotes, prius pro suis delictis hostias
offerre, deinde pro populi: hoc enim fecit semel seipsum offerens. [0410D] Lex enim homines constituit
sacerdotes infirmitatem habentes: sermo autem jurisjurandi, quod post legem est, Filium in aeternum perfectum
(Heb. VII, 26). Quomodo igitur sanctus est pontifex Christus? Vel quomodo innocens et impollutus, si nobiscum
indiget hostia pro peccatis remittendis, et ad peccatores justificandos oblata? Quomodo segregatus a
peccatoribus, si una cum ipsis justificabitur, cum hostia non alia de causa offeratur, quam pro istis ipsis? » Cum
vero et Nestorius et ejus fautores Orientales objicerent, quod, si Deus Verbum esset summus sacerdos, nemo jam
foret cui tanquam majori sacrificium offerret: item, quod pontifex per omnia nobiscum tentatus ad sacerdotalem
dignitatem singulariter vocatus, per illam glorificatus, et in eodem cum Melchisedech ordine collocatus fuerit;
quae tamen omnia ipsi Verbo convenire haud possent; respondet Cyrillus in hunc modum: «Crede quod quamvis
Deus secundum naturam esset, [0411A] et in forma Patris Filius, non rapinam arbitratus est esse se aequalem
Deo, sed seipsum exinanivit, formam servi assumens. Si autem factus est homo, assumpsit autem et servi
formam, quomodo censebit parvum, et dispensationis rationibus incongruum, appellari, et esse apostolum, et
pontificem? Et qui mensuram humanitatis nostrae non dedignatus est, quomodo repudianda duceret humana? »
Et post pauca ita pergit: «Itaque si unum dicunt filium, nullo modo partientes in duos, unum ex semine David, et
alium ex Deo Patre Verbum; quomodo non laedunt sacramentum, partientes dispensationem Deo et homini? Et
non potius unum et eumdem Deum et hominem esse dicunt, ut sint omnia ejus, et quae divina, et quae humana?
Nam quando aliquid, quod Deum maxime decet, de ipso dicitur, hoc certe omnimodo et verum esse dicimus;
Deum enim ipsum esse scimus. Et si humane quidpiam dictum fuerit, etiam hoc admittemus. Confitemur enim,
quod Deus est in carne et sanguine, et humanitatis [0411B] mensuram per humana agnoscimus. Millia enim
millium sanctorum angelorum ministrant ei, et divinum ejus thronum circumstant seraphim. Quando autem
factus est homo, vocatus est etiam pontifex, non quod tanquam majori Deo offerret sacrificium, sed quod sibi
ipsi et Patri fidei nostrae confessionem procuraret. Audiens quod dictus est sacerdos propter humanitatem,
erubescis? Deinde quomodo non admiratus es, quod non secundum sacerdotum morem, alteri detulerit sacrificii
modum; sed sibi ipsi potius et Patri, ut dixi? Quando dicis, indignum esse Deo, ut sacrificet, astipulor et ego. Sed
si solum esset, et absque carne Verbum, recte diceres: at vero, quia factum est caro, vide et sacrificantem propter
humanitatem; et in dignitatibus ultra creaturam sicut Deum: considet enim cum Deo et Patre. Itaque et vide
ipsum sacrificantem secundum humanitatem, considentem autem ut Deum. Quid enim dicit beatus Paulus?
Talem habemus pontificem, qui [0411C] consedit in dextera throni magnitudinis in excelsis (Hebr. VIII).
Scientes igitur quod factus est homo. cum Deus esset (est autem unus et idem Filius), illi omnia tribuemus, ut
uni; et dispensationis modos non ignorabimus, cogitationis vim semper provide et sapienter ad obedientiam ejus
convertentes. » Tom. V Conc. col. 66.
XI. Falsum esse dicit quod Verbum in natura propria sit passibile, si in natura assumpta passum
statuatur. Quin ait omnino necesse esse ut ipsum Verbum pro nobis mortuum esse asseratur, cum secus meritum
satisfactionis subsistere nequeat. —Cum vero instarent Nestoriani, dicerentque, ex doctrina, qua Christus, etiam
ut homo, verus esse Deus statuitur, passionem, mortem, aliasque humanae naturae infirmitates, seu
imperfectiones divinitati ascribi, Verbumque divinum passibile dici, reposuit Cyrillus, in Scripturis ubique legi,
quod Pater coelestis ipsum Filium ex se ab aeterno genitum hisce omnibus tradiderit, [0411D] feceritque
obnoxium; negari insuper veritatem incarnationis, ac meritum redemptionis, nisi admittatur Verbum divinum ista
in corpore, quod per unionem sibi reddidit proprium, sustinuisse; exinde tamen illud tam parum mortale censeri
posse, quam parum mortalis sit anima, licet mortem in corpore patiatur. «Verum quo planius fiat (ait in epistola
ad Monachos Aegypti, num. 24) quod dicitur, age, et in nostram quoque mortem inquiramus, ejusdem rationem
accurate consideremus. Nunquid ergo mortalium quispiam sana mente utens, dum corpus hoc terrenum
exstinguitur, una cum illo ipsam quoque animam exstingui credit? Non existimo, vel uni ex omnibus id esse
persuasum: et tamen, quod communiter accidere solet, non corporis, sed hominis mors appellatur. Ad eum itaque
modum et de ipso quoque Emmanuele statuas licet. Erat enim Verbum in eo, quod ex muliere susceptum erat,
tanquam in proprio corpore; hoc ipsum autem corpus 988 praefinito [0412A] tempore in mortem contradidit,
nihil interim incommodi propria natura sustinens: ipsum namque et vita est, et caetera omnia vivificans est:
verumtamen, quae carnis sunt, veluti propria in se transferens, et mortem perpessum, ac resurgens, quod erat pro
omnibus mortuum, proprio sanguine humanum genus expiasse, et quotquot per terrarum orbem degunt, Deo et
Patri acquisivisse dicitur. » Dein, num. XXV, ostendit meritum redemptionis ex eo solo haberi, quod ipse Filius
aete nus aeterni Patris mortem in carne propria pertulerit. «Unus ergo, inquit, omnes dignitate praestans pro
omnibus animam suam posuit, et oeconomica quadam ratione carnem per mortem non nihil humiliari sinebat.
Verum secundum propriam naturam, in quam nullus dolor, nulla cadit perpessio, eamdem mortem vicissim
destruxit, quo hac nimirum ratione corruptio in omnium corporibus enervaretur, mortisque imperium
dissolveretur. Etenim, ut in Adam omnes moriuntur, sic e [0412B] contrario in Christo omnes vivificamur.
Neque enim ea quae ad salutem nostram faciunt, secundum naturam divinam perfecisset, si secundum naturam
humanam mortem nostri causa non sustinuisset. Traditur namque mortem primo oppetiisse ut homo; mox vero
47

