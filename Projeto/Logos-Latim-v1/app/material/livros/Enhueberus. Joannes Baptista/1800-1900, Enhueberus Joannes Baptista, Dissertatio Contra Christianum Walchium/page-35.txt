Feliciana tanquam Nestoriana habeatur, nonne tacite id ipsum narrasse censendus est historicus noster, qui abs
dubio mentem suam clarius dedisset, si aliud ea de re judicium ipse tulisset, aut a quibusdam ferri novisset?
Eadem arguere licet ex relatione Poetae Saxonis et Annalium Moissiacensium. Quod [0391B] vero Jonam
Aurelianensem spectat, mirari satis haud possumus, eum a Walchio hoc loco in confirmationem opinionis suae
nominari potuisse, cujus paulo ante verba, Felici tam inimica, 976 ipsemet recitaverat. Audiamus integrum
scriptoris istius textum, et Walchium sui quodammodo oblitum videbimus. «Ut igitur caeteros omittam (verba
ejus sunt), emersit ex eadem Hispania tempore sanctae memoriae Caroli piissimi atque invictissimi Augusti
quidam Felix nomine, actu infelix, Urgellitanensis civitatis episcopus, qui juncto suo sceleratissimo errori
Elipando Toletanae urbis episcopo secundum humanitatem non esse proprium Filium Dei, sed adoptivum
praedicare ausus est. » Et paucis interjectis sic pergit: «Quibus milites Christi, ut pote invictissimis armis muniti
ejus vesanam doctrinam propulsaverunt. Ejusdem namque principis jussu in unum coacti, adhibita etiam sanctae
romanae Ecclesiae auctoritate, eumdem Felicem damnaverunt, imo cum auctore sui erroris Nestorio, quem
imitatus est, perpetuo anathemati [0391C] mancipaverunt. » Tom. XIV Bibl. PP. Quaeso, qua fiducia ad hunc
scriptorem provocare potuit Walchius, cum is ita errorem Felicis de adoptione in Christo referat, ut simul hujus
erroris auctorem Nestorium appellet, Felicem vero Nestorii vestigia pressisse diserte dicat? Sed nempe sic
labimur plerumque, dum praejudiciis abrepti non jam ad veterum monumenta formamus ratiocinia nostra, sed
illa potius ad ista detorquemus. Nec exterorum solummodo, sed ipsorum etiam Hispaniae scriptorum hoc fuit de
Elipando et Felice judicium, prout legenti Epistolas Alvari Cordubensis, qui circa medium noni saeculi floruit,
manifestum erit, ubi auctor iste ita errorem de saepe dicta adoptione oppugnat, ut simul eum a concilio Ephesino
in Nestorio damnatum, duasque ex illo in Christo personas sequi non una vice asserat. Vide Hispaniam Sacram
Floresii Tom. XI, pag. 119 et seqq.
XXXIII. Respondetur ad effugia Walchii. —Non [0391D] minus vana sunt effugia Walchii, dum
Felicis et Elipandi effata ab hoc errore justificare nititur, quorum et potiora, ne quid dissimulemus, breviter hic
recensere, suisque responsis infirmare juvat. Et imprimis quidem pag. 221 ait: «Equidem haud ignoramus exstare
nonnulla Elipandi atque Felicis effata, quae contorta interpretatione, ita possunt explicari, ut tale inter utramque
naturam discrimen significare videantur, quale tollat unionem [Greek] u jpostativkhn. At si liberiori animo rem
expendimus, nulla illa egere difficultate quisque intelliget. Siquidem non de Christo, qui est homo; sed de
Christo, quatenus est homo, sunt prolata. » Haec plane ad excusandas excusationes in peccatis dicta sunt. Fatetur
ergo Walchius, verba talia ab Elipando et Felice fuisse prolata, quae unionem [Greek] u jpostativkhn tollere
videantur, simul tamen illa liberiori animo expendenda esse monet, sicque expensa ab errore pura judicat. At
vero num contorta est interpretatio, si dicatur, [0392A] filium naturalem eumdem cum adoptivo esse non posse?
Nunquid non magis contorta est expositio, quam tradit Walchius de verbis Elipandi ac Felicis, dum ait: illa non
de Christo, qui est homo, sed de Christo, quatenus est homo, esse prolata? Quae enim distinctio est inter haec
duo: Christus, qui est homo, et Christus, quatenus est homo? Si verba episcoporum illorum sumantur de Christo,
qui est homo, in mente Walchii tollunt unionem hypostaticam, quia scilicet ille Christus, qui est homo, Filius Dei
naturalis est. Sed nunquid non etiam Christus ille, quatenus est homo, et quidem, quod caput quaestionis est,
quatenus est HIC homo, Filius Dei naturalis dici debet? Et profecto. Nam quatenus est HIC homo, nullum in eo
occurrit suppositum aliud, nisi divinum; ergo etiam quatenus est HIC homo, Filius Dei naturalis appellandus est.
Aut si dicatur eum, quatenus est HIC homo, adoptivum esse, certe etiam, quatenus est HIC homo, suppositum
humanum admittendum erit. Nisi demum [0392B] naturam humanam velis considerare quasi ab unione cum
Verbo divisam, et per abstractionem mentis sejunctam; quod tamen, quam absurdum foret, nemo non videt; cum
quaestio tum mota fuerit, quid de Verbo actu incarnato, et humanitate actu a Verbo assumpta, et prout assumpta
sentiendum esset. Omnis quippe disputatio agitabatur de mysterio Incarnationis, prout actu peractum fuerat,
prout actu existebat; de natura humana, prout actu Verbo unita erat. Inani ergo conatu dicitur a Walchio,
Elipandum et Felicem considerasse humanitatem, quasi a Verbo sepositam; cum de illa, ut sic, nulla tum
disceptatio fuerit, sed de integro supposito, in quo duplex natura, divina scilicet et humana, occurrebat. Rursum
eadem pagina inquit Walchius: «Nolim lectorem adoptivi voce offendi, siquidem de illius significatione, quam
Elipandus ei tribuit, inter nos nondum convenerit. » Sed quid opus est de significatione vocis adoptivi altercari,
quam Elipandus non primum invenit, sed in sensu, quem apud omnes [0392C] praesefert, accepit, hoc ipso quod
nullibi illam aliter explicarit. Dein cum jam memorata pagina ex symbolo Elipandi, quod Beatus et Etherius
exhibent, distinctionem superius notatam inter illum et illum in Christo attigisset Walchius, haec scribit;
«Monemus Elipandum, si unquam haec pronuntiaverit, satis luculenter declarasse, se de discrimine naturarum,
non personarum haec loqui. » Lubenter id utique concedimus; nemo tamen est qui nesciat, etiam Nestorianos,
cum toti essent in salvanda contra Apollinaristas naturarum differentia, id ita fecisse, ut simul personas
dividerent. Pagina 224 fatetur Walchius incaute equidem a Felice assertum fuisse, quod nusquam in Evangelio
Filius Dei, sed tantum filius hominis pro nobis traditus legatur. Subjungit vero: «Meliora mihi videtur (Felix)
concepisse mente, quam declarasse verbis. » Quis hic non videt cavillandi studium? Nunquid non verba de
mentis sensu enuntiant? Certe si haec conjecturandi ratio [0392D] procederet, nemo jam haereticorum
antiquorum, Arianorum scilicet, Nestorianorum, Eutychianorum, aliorumve esset, qui a perversa doctrina
35

