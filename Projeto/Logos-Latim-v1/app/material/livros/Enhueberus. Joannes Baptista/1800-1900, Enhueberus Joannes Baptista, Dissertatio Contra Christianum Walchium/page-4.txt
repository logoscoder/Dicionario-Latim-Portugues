eum dicimus substantia dissimilem, nos haudquaquam verum Filium significare, sed unum ex opificiis, et
adscitum adoptioneque Filium, quod haeretici sentiunt: [Greek] Kaiú toún ejpoihtoún kaiú qevsei ui jovn, oåper
toiðû, ai jretikoiðû dovkei. [0341D] Et in epistola de sententia Dionysii, tomi I parte I, fol. 258, n. 23, haec verba
tanquam Arii adducit: «Verbum non est proprium Patri, sed aliud est in Deo Verbum; hic vero Dominus
extraneus quidem et alienus est a Patris substantia, et duntaxat secundum cogitandi modum dicitur Verbum, et
non est secundum naturam ac verus Dei 947 Filius; sed per adoptionem ([Greek] kataú qevsin) hic quoque Filius
dicitur. » Alia, quae in hanc rem afferri adhuc possent, testimonia brevitatis causa omittimus, cum ex his satis
superque pateat Arianos adoptionem ipsi Verbo ascripsisse, in cujus quidem erroris patrocinium, praeter alios
Scripturae textus eos maxime urgebant, quibus Verbum divinum primogenitus omnis creaturae (Coloss. I, 15);
primogenitus ex mortuis (Ibid. , V. 18); primogenitus in multis fratribus (Rom. VIII, 29) enuntiatur; quae omnia
videre licet apud sanctum Athanasium orat. 2 contra Arianos, tomi I parte I, fol. 531, num. 63 et seqq.
[0342A] VIII. Item Deum nuncupativum. —De appellatione Dei eodem modo erronee sentiebant
Ariani, prout rursum ex variis eorum assertis ab Athanasio relatis constat. Sic in epistola ad episcopos Aegypti et
Libyae, n. 12, fol. 281, tomi I parte I, inter alias Arii blasphemias etiam sequentem adducit: «Dicunt itaque,
neque verum Deum esse Christum, sed eum, ut et alios omnes Deum communicatione appellari. » Et in oratione
1 contra Arianos, ibid. , fol. 409, n. 6: «Praeterea ausus est dicere, Verbum non esse verum Deum. Nam tametsi
dicitur Deus, inquit, non tamen verus est Deus, sed gratiae factus particeps non aliter quam alii omnes, ipse
quoque, nomine duntaxat dicitur Deus. » Hujus etiam assertionis perversae fundamentum potissimum in illis
psalmi LXXXI, V. 6, verbis reponebant: Ego dixi, dii estis, et filii Excelsi omnes. Vel in argumentatione potius
quam fecit exinde ipse Christus apud Joan. X, 34, ubi Judaeis blasphemiae crimen, eo quod Filium Dei se
[0342B] dixisset, objicientibus respondit: Nonne scriptum est in lege vestra, quia ego dixi: Dii estis? si illos dixit
deos, ad quos sermo Dei factus est, et non potest solvi Scriptura: quem Pater sanctificavit, et misit in mundum,
vos dicitis: quia blasphemas: quia dixi: Filius Dei sum.
IX. Tertio servum Patris. —Demum de servitute etiam indigna affingebant Verbo, passimque illud
servum Patris appellabant, iis rursum Scripturae textibus certantes, quibus Christus aut per prophetas servus,
puer electus, etc. , vocatur, aut quibus ipse se Patre minorem dixit. In opere de Synodis, fol. 745, ex septima fidei
formula haec verba Arianorum recenset Athanasius: «Et hoc catholicum esse, nemo ignorat, duas personas esse,
Patris et Filii. Majorem Patrem, Filium subjectum cum omnibus his, quae ipsi Pater subjecit. » Totus insuper est
idem sanctus Pater in orat. 2 contra Arianos, fol. 471, n. 3 et 4, ut probet, Verbum, etsi servus subin in Scriptura
[0342C] appelletur, esse tamen genuinum verumque Patris Filium, ex quo patet Arianos perverso sensu
servitutem de Verbo asseruisse.
X. Ariani statuunt Verbum vices animae egisse in homine assumpto. —Hisce erroribus alium adhuc ex
prioribus, uti videtur, natum addiderunt Ariani, quem S. Athanasius lib. II adversus Apollinarem, n. 3, his verbis
refert: «Arius carnem solam ad occultationem divinitatis confitetur; vice autem interioris nostri hominis, id est
animae, Verbum ait in carne exstitisse, passionem et ab inferis resurrectionem divinitati ascribere ausus. »
Verbum igitur animae vices in Christo supplevisse statuebant, tum quod passim in Scripturis dolores, mors ac
caeterae infirmitates naturae humanae Filio Dei ascriberentur, tum quod, ut notat Athanasius in epist. ad
Adelphium, n. 1, Christus, si perfectus homo esset, quatenus homo adorari haud posset; tum denique, quod duo
perfecta unum esse nequirent, quam rationem [0342D] suam postea fecerunt Apollinaristae, idem dogmatizantes.
XI. Errores hos ita impugnant aliqui, ut duos in Christo filios statuere videantur. —Haec omnia porro
dum in scriptis suis gravissimo argumentorum pondere deprimit Athanasius, ac divina ad divinam, humana vero
ad humanam in Christo naturam refert, simul non uno in loco protestatur, ne duplex exinde Filius, aut Verbi ab
humanitate assumpta quoad hypostasin disjunctio inferatur; unde sat manifestum habetur indicium jam tum
fuisse quosdam qui, ne infirmitates humanas Verbo divino ascribere cogerentur, et hac ratione argutiis
Arianorum succumberent, Verbum hoc a filio beatae Virginis separabant. Incaute nimirum distribuentes
«sacrarum litterarum voces alias ad divinitatem, alias ad humanam naturam relatas, » cum Christus diceretur
«primogenitus omnis creaturae, aut «primogenitus in multis fratribus, » atque ex his Ariani Verbum esse Filium
[0343A] inter adoptivos adoptivum assererent, id non de Verbo, quatenus est Filius aeternus aeterni Patris, sed
quatenus est Filius ex semine David et ex carne sanctae Mariae ortus intelligendum asseverabant.
XII. Marius Victorinus ait Christum, quatenus homo est, filium esse adoptivum. Idem facit auctor
disputationis contra Arium. —Hujus rei vestigium superesse videtur in libro primo Marii Victorini contra Arium,
Bibl. Patr. Lugd. tom. IV, fol. 256, ubi is scribit: «Aequalis igitur Filius et Pater, et propterea et Filius in Patre, et
Pater in Filio, et ambo unum. Sed ista nunc. At vero illa Joannis videamus. Ipse Salvator dicit: Ego sum
resurrectio: quoniam ipse vita: quis autem iste? Martha dicit: Quoniam tu es Christus Filius Dei vivi, qui in
mundum venisti. Quod non sic Filius, quemadmodum nos. Nos enim adoptione Filii, ille natura. Etiam quadam
4

