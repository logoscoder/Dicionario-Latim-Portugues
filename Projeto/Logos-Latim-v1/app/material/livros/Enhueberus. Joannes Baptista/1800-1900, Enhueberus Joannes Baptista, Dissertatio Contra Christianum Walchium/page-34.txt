habetur, tandem sic pergit: «Haec est sententia Nestorii haeretici, qui purum hominem absque Deo Virginis utero
genitum impie astruebat. In quem hominem ex eadem sancta Virgine procreatum et genitum post nativitatem
ejus Verbum Dei, hoc est, divinitatem Filii Dei descendisse, et habitasse prae caeteris sanctis impudenter 975
praedicabat. Et ob hoc sicut in Christo duas naturas, ita et duas personas in eo satis improbe vindicare
contendebat. Nos vero ejus impietatem anathematizantes, quaedam testimonia ex libris sanctorum Patrum, quos
Ecclesia venerabiliter recipit, decerpentes, huic epistolae subnectimus, per quae nos ad viam veritatis, post
pristinum errorem nostrum, reversi sumus, vobis subter ascriptam direximus: per quas et vos de dicta intentione
veritatem fidei plenius agnoscere potestis, et ad rectum tramitem fidei reverti. Contra quas [0389D] sententias
Patrum dissentiens, aliter, quam illae nos informant, credere aut docere voluerit, et adoptionem et
nuncupationem in carne Salvatoris credere aut praedicare praesumpserit, anathema sit. » Dissimulare haud potuit
Walchius pag. 210, Felicem hoc loco ita de sua sententia locutum videri, ut concederet eam Nestorianam esse;
eum tamen vindicaturus ita scribere pergit: «At qui liberiori animo ejus verba expenderit, eum neutiquam id
confiteri, facili negotio intelliget. Ignoravit enim quid crediderit Nes orius: Pacem et unitatem fidei, inquit, cum
omnibus fidelibus Ecclesiae, absque ulla simulatione, inconvulsa fide retineamus, ne cum Nestorii impietate
concordantes, qui purum hominem Christum Dominum credidit, alicubi deinceps labamur. Postea rectius quidem
sententiam Nestorii explicavit, seque per argumenta doctorum Christianorum, quae illi opposuere, ad mutandam
mentem commotum fuisse confessus est; at nunquam dixit se eadem cum [0390A] Nestorio statuisse. » Profecto
ingens haec est cavillatio. Primo, inquit Walchius, Felicem ignorasse, quid crediderit Nestorius, et statim in
continenti dicit, ipsum hunc Felicem rectius postea sententiam Nestorii explicasse. Et revera explicavit hujus
doctrinam, proin bene etiam intellexit, dum ex symbolo Theodori, quod ipse quidem nomine Nestorii appellat,
errores de filio adoptivo, de Deo nuncupativo recitat, eosque suos olim, verbis immediate praecedentibus,
studiose profecto a Walchio omissis, fuisse fatetur, quos et idcirco jam anathematizat, ne cum Nestorii impietate
concordans alicubi deinceps laberetur. Plane non videmus, quae clarior confessio a Felice desiderari potuisset,
qua palam nobis redderet, se eadem olim cum Nestorio statuisse. Sed dato etiam quod crimen hoc fassus non
fuisset Felix, vindicari tamen ab eo nec ipse, nec Elipandus, nec alii Hispaniae episcopi possent, ut pote quos ex
dictis constat, eadem principia cum Nestorianis assumpsisse, iisdemque ratiociniis contra adversarios [0390B]
suos fuisse usos; et quos insuper viri docti, publice cum illis congressi, eorumque sensa non ex proprio ingenio,
sed hostium suorum scriptis, tum in omnium manu adhuc versantibus scrutati, haeresin Nestorianam resuscitare
cum omni Ecclesia in tot synodis congregata merito accusaverant, id quod nec ipse diffitetur Walchius pag. 208
Historiae suae scribens: «Eo tempore, quo controversia haec fuit agitata, omnes consensisse, quod Nestorii
dogmata in lucem quasi revocentur. »
XXXII. Examinantur testimonia historicorum, ad quos provocat Walchius. —Ad historicos equidem a
contradicendi studio alienos provocat, eorumque testimoniis Elipandum et Felicem ab hac nota omnino absolvi
judicat Walchius. At concesso etiam, quod controversia ista ex annalistis, rem in superficie quasi tangentibus,
confici queat, quod merito in fronte hujus paragraphi negavimus, plane nec in iis patrocinium causae pro
episcopis Hispaniarum susceptae [0390C] deprehendisset, si et ab ipso omne contradicendi studium abfuisset.
Nec opus est, ut pro comprobanda asserti hujus fide alios producamus scriptores, nisi quos ipse Walchius loc. cit.
digito nobis monstravit. Primus est Eginhardus seu quiscunque demum annalium parens, ad annum 792 ita
scribens: «Orgellis est civitas in Pyrenaei montis jugo sita, cujus episcopus nomine Felix, natione Hispanus ab
Elipando Toleti episcopo per litteras consultus, quid de humanitate Salvatoris Dei et Domini nostri Jesu Christi
sentire deberet, utrum secundum id quod homo est, proprius an adoptivus Dei filius credendus esset, atque
dicendus: valde incaute atque inconsiderate, et contra antiquam catholicae Ecclesiae doctrinam, adoptivum non
solum pronuntiavit, sed etiam scriptis ad memoratum episcopum libris pertinacissime pravitatem opinionis suae
defendere curavit. Hujus rei causa ductus ad palatium regis, qui tunc apud Reginum Bajoariae civitatem, in qua
et [0390D] hiemaverat, residebat. Ubi congregato episcoporum concilio, auditus est, et errasse convictus, ad
praesentiam Adriani pontificis Romam missus, ubi etiam coram ipso in basilica beati Petri apostoli haeresim
confessus est, atque abdicavit. Quo facto ad civitatem suam reversus est. » In haec verba notamus, nec syllabam
inibi haberi. quibus a nota Nestoriani erroris absolveretur Felix, imo haeresis eum et Ratisbonae et Romae
convictum, atque judicio utrinque lato, sententia praesertim Adriani papae, qui ipsissimum doctrinae Nestorianae
virus in dogmate Felicis denuo propinari dudum antea declaraverat, ad ejus abjurationem compulsum esse
expresse dicitur. Haud ignoravit certe Annalium scriptor censuram istam, nec eam alia profecto de causa
nominatim historiae suae addere neglexit, nisi quod tum in vulgus nota esset. Unde et ad annum 794 ita scribit:
«Rex ad condemnandam haeresin Felicianam aestatis initio, quando et generalem populi sui conventum habuit,
[0391A] concilium episcoporum ex omnibus regni sui provinciis in eadem villa (Franconofurt) congregavit.
Adfuerunt etiam in eadem synodo legati Romani pontificis Theophylactus ac Stephanus episcopi vicem tenentes
ejus, a quo missi fuerant, Romani pontificis Adriani. In quo concilio et haeresis memorata condemnata est, et
liber contra eam communi episcoporum auctoritate compositus, in quo omnes subscripserunt. » Tom. V Script.
rer. Gallicar. et Francicar. fol. 210. En concilio Francofordiensi, et libro contra haeresin Felicianam composito ab
omnibus subscriptum fuisse refert auctor iste, et cum tam in actis concilii, quam etiam in praedicto libro haeresis
34

