«Nunquid non duos Christos confitetur, unum sublimem et alterum subjectum, qui dicit unum Christum verum
Deum, et alterum nuncupativum; vel unum Dominum et alterum servum? »
XXVII. Ex sententia sua confusionem naturarum nullatenus sequi probat. —Criminationem vero
Felicis et Elipandi, qui confusionem naturarum ubique objecerant [0433C] catholicis, diluit eodem modo
Alcuinus, quo olim divus Cyrillus similem Nestorianorum, accurate scilicet exponendo mysterium Incarnationis,
atque ostendendo, intimam Verbi cum natura humana in una persona conjunctionem omnino necessariam fuisse,
ut caro factum in veritate dici posset; quin tamen inde mutationem quamdam subiisse, aut utriusque naturae
commixtio, vel cujusdam contemporationis confusio, prout loquebantur Nestoriani, sequeretur. Unicum
solummodo in hanc rem testimonium recitamus ex lib. III contra Felicem num. 17, ubi cum retulisset Alcuinus
verba, quibus ab hoc episcopo de confusione naturarum arguebatur, et quae supra § 2, num. 28, adduximus, hunc
in modum respondet: «Quid dicis geminas nos naturas in singularitatem unius personae confundere, ex parte
quidem verum dicis; ex parte vero solito tuo more falso calumniaris: nos namque duas naturas in una Christi
persona, non, ut tu dicis, cum Eutyche confusas, sed cum [0433D] Ecclesia catholica sic ineffabiliter conjunctas
credimus, et confitemur, ut manente utriusque naturae proprietate, et ut ita dicam, salva integritate ambarum, et
divina humanis, et humana divinis communicent: esset que in hac sancta et mirabili conjunctione non deitatis
conversio, sed humanitatis exaltatio: id est, non Deus conversus in hominem, sed homo glorificatus in Deum;
nec divina natura amisisset esse quod erat, id est, Deus, sed humana natura inciperet esse, quod non erat: sicque,
ut saepe diximus, et semper dicemus, unus sit Christus ex duabus naturis mirabiliter et ineffabiliter unitis, totus
unus et verus Filius Dei. Ac per hoc in duabus unus verus Deus, et nominatur, et vere est: quia videlicet et Deus
omnipotens nunquam de se aliquid vult dici, quod non sit: hoc enim a fide catholica omnino alienum est: sed ita
ut diximus Dei Filius hominem assumpsit, ut nihil amisisset quod habuit, et cum susceptione hominis fuit verus
Filius Dei, sicut semper [0434A] est: nec etiam minorata est divinitas propter hominem, nec mutata in hominem;
sicut nec homo a natura humanitatis recessit, ut non esset homo, sed natura humanitatis proprietatem naturae
servavit, et substantia divinitatis proprietatem divinitatis non amisit. Tamen homo Deus est Christus, et Deus
homo factus est, ut sit verum, quod beatus Evangelista ait: Verbum caro factum est: in Verbi nomine Deum
designans, et in carnis nomine hominem demonstrans. » Admodum sollicite profecto et accurate describit hoc
loco Alcuinus essentiam incarnationis, aitque 1001 necessarium fuisse, ut humana Deo, seu Verbo, divina autem
homini assumpto attribuerentur, seu utraque natura in unitatem personae, citra omnem tamen confusionem, aut
commistionem conveniret, sicque verum tandem esset, quod ait Evangelista: Verbum caro factum est. Quo quid
disertius dicere potuisset Alcuinus, ut calumniam de confusione naturarum in Christo a se amoliretur, plane haud
perspicimus.
[0434B] XXVIII. Formulas loquendi a Felice et Elipando adhibitas divisionem personarum inducere
probat. —Longe majori jure Nestorianismi, seu erroris de duplici persona adversarios suos cum Cyrillo petit
Alcuinus ex loquendi formulis, quas admodum familiares sibi reddiderant, semper ac semper inter illum et illum
in Christo distinguentes. Hinc lib. II adversus Elipandum, arguens verba episcopi hujus in epistola ad se data
scribentis: «Ecce cui dicit Pater: Deus tuus ego sum? Non ei, id est, Verbo, qui ante saecula ex Patre genitus; sed
illi, qui in fine temporis de Maria virgine homo factus est, etc. , » ait: «Quomodo in hisce tuis verbis duas non
intelligis in Christo personas te affirmare, dum dicis, ei et illi? quasi alius sit qui ex Deo Patre genitus est; et alius
qui ex virgine matre factus est, dum evangelista dicit: Verbum caro factum est. » Rursum hic sese refert
Alcuinus ad testimonium evangelistae insinuans, veritatem incarnationis destrui, si in Christo ille et ille [0434C]
esse dicatur, quibus sane pronominibus non natura, sed persona notatur, ut proin duplicato pronomine ipsa
quoque persona duplex censeri debeat, secus ac fides incarnationis docet, quae Verbum in una hypostasi naturam
humanam sibi ascivisse enuntiat. Eodem ac Alcuinus modo ratiocinati etiam fuere Beatus et Etherius in opere
adversus Elipandum, ubi libro primo ex verbis Apostoli: Omnis spiritus, qui solvit Jesum, ex Deo non est (I
Joan. IV, 1), ad verba Elipandi, quae referunt, hunc formant discursum: «Quid est solvere Jesum, nisi seorsum
Deum, et seorsum hominem praedicare? Ipse sine dubio solvit Jesum, qui praedicat populo dicens: Nunquid per
ILLUM, qui natus est de Virgine, per ipsum visibilia et invisibilia condidit, an per ILLUM, qui non est
adoptione, sed genere, nec gratia, sed natura, cuncta creavit? Et ideo absque dubio per ILLUM, quem sibi
coaequalem, et sine adoptione genuit, cuncta creavit. Et per ipsum Dei simul et hominis Filium, adoptivum
humanitate, [0434D] et nequaquam adoptivum divinitate, mundum redemit. Videte spiritum, qui solvit Jesum.
Aperite oculos, aperta materia est. Spiritus erroris hoc dictavit. Illius Antichristi spiritus in hoc inspiravit. » Cit.
edit. tom. II, fol. 310. Judicarunt ergo et ipsi solvi Jesum, seu personas in Christo dividi locutionibus hisce ab
Elipando usitatis, ille et ille; quin ex consequenti etiam everti mysterium incarnationis, dum illud in
subsequentibus verbis contra hasce loquendi formulas admodum sollicite ex Apostolo astruunt.
XXIX. Hinc sinceram non esse ait unius personae professionem, quam verbis tantum subinde fecerant
Adoptiani. Verba Felicis. —Quare nec Alcuinus judicavit suffragari adversariis suis, quod conceptis verbis saepe
unitatem personae in Christo confiterentur, eo quod et principia et loquelam adoptassent, quae cum illa conciliari
61

