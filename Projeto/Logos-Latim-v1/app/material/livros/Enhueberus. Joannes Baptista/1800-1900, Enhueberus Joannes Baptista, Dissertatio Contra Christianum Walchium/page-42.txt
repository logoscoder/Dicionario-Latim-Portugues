[0402C] cum Spiritus sanctus ipsi jam ex prima conceptione proprius, ejusque dona aliunde debita essent.
«Itaque (verba sunt Cyrilli) reliquas ejus (Nestorii) voces, si placet, examinemus. Pater, inquit, commendavit: ac
verbum commendandi, quidnam hoc loco sit intelligere non possum: nam ea vox mediis nundinis est, et vili
concione, et plebeia nugatione plena: sed tamen puto significare, deposuit, verbi gratia vel testatus est. Quomodo
igitur, rogo te, commendavit Pater hominem inhabitatione divina dignatum? An vero id minime, sed ostendit
potius proprium Filium hominem factum, manentem tamen in carne id ipsum, quod erat, et est, et erit, nempe
Deum? Jesus Christus enim heri et hodie, idem et in saecula. Age igitur voces de eo dictas exquiramus. Quid
ergo ait evangelista: Et testimonium perhibuit Joannes dicens: Quia vidi Spiritum descendentem sicut columbam
e coelo, et manentem super eum: hic est qui baptizat in Spiritu: Et ego vidi, et testimonium [0402D] perhibui,
quia hic est Filius Dei (Joan. I, 32 et 33). Ibat enim dispensatoria ratione Dominus noster Jesus Christus, ut
Jordanem sanctificaret, dignatusque est baptizari nobiscum, ut mysterium illius secundum carnem dispensationis
modis illi convenientibus exsequeretur: oportebat enim, ut illud ex Deo Patre Verbum hominem esse factum
agnosceretur: sed baptizabatur quidem ut homo, baptizabat autem ut Deus in Spiritu sancto. Neque vero dicimus,
vel more subservientium, vel tanquam ab alio quopiam Spiritus sancti participationem subministrasse, sed potius
tanquam ex natura Deum ex plenitudine sua infundentem sanctificatos reddidisse. Cur ergo rectis verbis
sententiisque neglectis effectam esse asseris inhabitationem in homine ab ipso Dei Verbo; quamvis plurimi
sancti viri inhabitantem in se ipsis habuerint, illum universorum Deum et ex iis nemo in suo Spiritu baptizaverit,
aut divino more in aliquibus habitaverit, aut inhabitasse dictus sit, cum ipse [0403A] Christus in nobis habitet per
Spiritum, qui est ejus quoque proprius, ut etiam procul dubio Dei et Patris? » Ibid. fol. 101. Vigilius quoque papa
simili ratiocinio Theodori errores refellit dicens ad capitulum 54: «In suprascripto quinquagesimo quarto
capitulo, id quod Apostolus dicit: Quod manifestatum est in carne, justificatum est in Spiritu (I Tim. III, 16).
Christus justificatus esse asseritur, sive quod ante baptismum cum subtilitate competente legem custodivit, 983
sive quod etiam post illud gratiae conversationem cooperatione Spiritus cum magna subtilitate compleverit.
Quae verba quia item purum hominem Christum justificatione eguisse demonstrant, si quis ita sapit . . . et non
magis ipsum ut verum Deum consubstantialem Patri et Spiritui sancto justificare impios per fidem credit,
anathema sit. » Tom. IX Conc. col. 90. Et ad cap. 6. «In suprascripto sexto capitulo rursus tanquam purus homo
a Spiritu, cujus praesentiam post baptisma suscepisse [0403B] dicitur, ad omnia ductus perhibetur, confortatus et
edoctus, sicuti caeteri homines, de quibus, ut hic videtur dici, Apostolus ait: Quicunque Spiritu Dei aguntur, hi
sunt filii Dei (Rom. VIII, 14). Si quis haec ita sapit, . . . et non Deum Verbum incarnatum unum esse credit, et
confitetur, et praedicat Christum, anathema sit. » Ibid. col. 69. Vide etiam responsionem ad capitulum 19
Theodori paulo ante num. 2 relatam.
VI. Similia reponit ad ratiocinium quod Nestoriani formaverant ex progressu successivo in sapientia et
gratia, qui de Christo in Evangeliis astrui videtur. —Quod progressum in virtute successivum spectat, quem
Nestoriani Christo homini affingebant, respondit Cyrillus loco primum citato, nihil unquam perfectionis, aut
sanctitatis ei defuisse, qui ex primo conceptionis instanti omnem gratiarum plenitudinem jure sibi debitam
recepit; profectum autem illum in sapientia et gratia, qui de Christo per evangelistas memoratur, nihil aliud esse,
quam manifestationem [0403C] externam, qua pro ratione aetatis coram hominibus magis ac magis
glorificabatur. Quod si vero hanc perfectionem revera successu temporum primum a Christo fuisse acquisitam
quis defenderet, ea sententia ipsum incarnationis mysterium destrui, Christum autem virtutibus ita successive
ornatum merum hominem, aliamque a Verbo divino personam statui existimavit. «Quomodo igitur ad illa (ait
libr. III adversus Nestorium) quae dixisti demonstranda, ea afferre non erubescis, quae verbis beati Lucae dicta
sunt: Jesus autem proficiebat aetate, et sapientia et gratia (Luc. II, 52)? At enim in sapientia factum esse
incrementum dicis: tametsi quomodo id non stultum sit? credimus enim ex ipso ventre atque utero virgineo
ipsum Emmanuel, cum Deus esset, hominem prodiisse, plenum procul dubio sapientia et gratia, quae illi
naturaliter inerat. Quodnam igitur is incrementum susciperet, in quo sunt omnes thesauri sapientiae, qui supernae
gratiae simul cum Deo [0403D] et Patre largitor est! Quomodo igitur proficere dictus est? Ut ego arbitror, quia
Deus Verbum pro incremento et aetate sui corporis, divinorum illorum bonorum, quae sibi inerant,
manifestationem admetiebantur. Consideremus enim illum, quamvis homo jam nostri similis factus esset, initio
latere studuisse, veluti sine strepitu ac tacite paulatim mysterii vim disponentem: et ad hujus rei fidem Deus ac
Pater nobis erit locuples auctor, cum dicit: Jacob puer meus, suscipiam eum; Israel electus meus, suscipiet eum
anima mea; dedi spiritum meum super eum: judicium gentibus proferet: non clamabit, neque vociferabitur,
neque audietur vox ejus foris: calamum quassatum non conteret, et linum fumigans non exstinguet (Isai. XLII;
Matth. XII). Increpabat etiam ipsos sanctos apostolos, ne eum manifestum facerent. Ergo nova res et insolita
ostensa esset, et quae curiosius esset exquirenda, si adhuc infans divinam sapientiae speciem ostendisset, sed
cum paulatim [0404A] illam, et pro corporeae aetatis ratione amplificaret, omnibusque perspicuam faceret,
convenienter admodum profecisse dici potest. » Tom VI Oper. fol. 86. Similia leges etiam in Oratione altera de
recta fide ad Reginas num. 16, tom. IV Conc. col. 819. In defensione autem ad oppositionem anathematismo
quarto ab Orientalibus factam ait: «Sed quia parum quid ex nostra epistola posuerunt in principio suorum
sermonum, et minantur nobis, quod in tempore sint redarguturi, quasi non mediocriter peccaverimus in Verbum
42

