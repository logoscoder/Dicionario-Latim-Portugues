Deiferum, ac non potius verum Deum esse, ut pote unicum ac naturalem Filium, quatenus nimirum Verbum caro
factum carni et sanguini perinde ac nos communicavit, anathema sit. » Theodoretus vero in reprehensione hujus
anathematismi ait: «Igitur communicationis nomine utentes, sicut unum quidem Filium adoramus, et eum qui
assumpsit, et id quod assumptum est: naturarum autem differentiam agnoscimus, et Deiferum hominem, sicut a
multis sanctis Patribus dictus est, non devitamus . . . . . . Vocamus autem Deiferum hominem, non quod
particularem quamdam divinam gratiam acceperit, sed quod omnem unitam habeat Filii Deitatem. » Tom. V
Conc. col. 111. Ad quae verba dein respondet Cyrillus: «Dicimus enim nos non debere ab aliquo Deiferum
hominem nominari Christum, ut non sicut unus sanctorum intelligatur, sed magis Deum verum illud Verbum
Dei, quod factum est homo, [0372B] et incarnatum est. » Et post aliqua: «Quare igitur non cessat, rectam
minimeque perversam fidei rationem conturbare? Aliquando enim unum dicit Christum et Filium et Dominum,
eumdem Deum simul et hominem; aliquando vero prophetarum mensuram ei donans, Deiferum hominem
appellat; ignorans fortassis quod illum nobis aequalem faciat; siquidem non est vere Deus, sed templum potius;
ut pote in quo habitet Deus Verbum, sicut et in nobis. » Ibidem.
XI. Argumentum Nestorianorum ex pontificio munere et oratione Christi. —Tertium argumentum sibi
formaverant Nestoriani ex dignitate sacerdotali, quam Christo ubique tribuit Scriptura; et ex oratione, quam ad
Patrem fudisse non uno in loco dicitur. Neutram quippe horum vero Deo, sed homini tantum, qui ad modum
caeterorum, licet ex singulari privilegio Deus appellatus esset, convenire existimabant. Nestorius id apertissimis
verbis docet, dum ait: «Cum igitur unus hic nobis pontifex sit, compatiens, [0372C] nobis cognatus, et stabilis,
nolite a fide, quae in ipsum est, recedere. Ipse enim promissae nobis benedictionis ex semine Abrahae missus
est, tanquam pro se et cognato sibi genere sacrificium offerens. Sed adverte, cum omnem pontificem sacrificio
egere fateatur, Christumque veluti, qui illius non indiguerit, excipiat; hic tam pro se, quam pro cognato sibi
genere sacrificium obtulisse affirmat. » Quatern. 17 tom. IV Conc. col. 1206. Vide etiam quae supra num. 7 ex
quaternione 6 Nestorii adduximus. Refert quoque Cyrillus lib. III 965 contra Nestorium haec ejus verba: «Cum
enim audiunt nomen apostoli, ipsum Deum Verbum intelligunt apostolum. Pontificis appellationem cum legunt,
divinitatem pontificem sibi fingunt, nova dementiae specie. Quis enim apostoli munus, cum didicerit, non illico
indicari hominem intelligat? Quis pontificis appellationem audiens, divinitatis essentiam ipsum pontificem
existimet? Nam si pontifex est ipsa divinitas, quisnam [0372D] ille est qui pontificatus munere colitur? Si Deus
est qui offert, nullus est cui offertur: quid enim divinitate dignum sit, ut illa tanquam inferior majori offerat? »
Tom. VI Operum sancti Cyrilli fol. 64, Edit. Paris. 1638. Unde et Cyrillus erroneis hisce assertionibus suum
anathematismum 10 opposuit, dicens: «Confessionis nostrae pontificem et apostolum factum esse Christum,
Scriptura divina docet: obtulisse quoque semetipsum pro nobis Deo et Patri in odorem suavitatis. Si quis ergo
dixerit, pontificem et apostolum nostrum non esse ipsum Dei Verbum, posteaquam caro et bomo nobis similis
factum est; sed hominem illum, qui ex muliere natus est, quasi alterum quempiam ab ipso diversum: aut si quis
illum pro seipso quoque, et non potius pro nobis solis sacrificium obtulisse dixerit (neque enim oblatione egebat,
qui peccatum non novit) anathema sit. » Et in declaratione hujus anathematismi ait: «At nescio quomodo qui
secus sentiunt, non ipsum [0373A] Dei Verbum hominem factum exstitisse et apostolum et pontificem
confessionis nostrae, sed quasi diversum quempiam ab ipso hominem seorsum e sancta Virgine natum, et
apostolum ac pontificem vocatum fuisse contendunt, et proficiendo ad hoc evectum esse; nec pro nobis solis
semetipsum Deo et Patri sacrificium obtulisse, sed etiam pro seipso: id quod a recta inculpataque fide omnino est
alienum; peccatum enim non fecerat: » Tom. V Conc. col. 18. Theodoretus vero in reprehensione ad eumdem
anathematismum scribit: «Non in carnis naturam versa est inconvertibilis natura; sed humanam suscepit naturam,
et hanc super communes pontifices constituit, ut beatus Paulus docet, dicens: Omnis enim pontifex ex hominibus
assumptus, etc. » et recitatis per extensum verbis Apostoli ex cap. 5 Epist. ad Hebr. ita pergit. « Quis igitur ille
est, etc. » Vid. supra num. 7.
XII. Argumentum Nestorianorum ex eo quod Deus verus pati nequeat. —Demum et idcirco negabant
[0373B] Christum quatenus homo est, verum esse Deum, quod admissa hac assertione Deo seu Verbo mors,
passio, aliaque ascribenda forent, quae tamen soli naturae humanae convenirent. Unde communis fuit eorum
sententia, non Verbum istud, sed solum hominem assumptum passionem mortis in se sustinuisse, nec ullum in
Scriptura occurrere locum, in quo Deus ipse mortuus, aut pro nobis traditus affirmaretur. Auctor libri [Greek]
kataú Sunousiavstaû constanter adversariis suis inculcabat, passionem non Verbo, sed soli carni, soli homini
assumpto tribuendam esse; cumque isti objicerent prodigia in morte Salvatoris facta, quae certe non evenissent,
si purus homo, et non ipsum Patris Verbum fuisset passum, ita hanc objectionem diluit: «Sed si caro erat, inquit,
crucifixa, quomodo sol radios avertit, et tenebrae occupaverunt terram omnem, et terrae motus erant, et petrae
dirumpebantur, et mortui surrexerunt? Quid igitur dicunt et de tenebris in Aegypto factis in temporibus Moysis
non [0373C] per tres horas, sed per tres dies? Quid autem propter alia per Moysen facta miracula, et quae per
Jesum Nave, qui solem stare fecit? qui sol et in temporibus Ezechiae regis et contra naturam retroversus est? et
de Elisaei reliquiis, quae mortuum suscitarunt? Si enim Verbum Deum passum demonstrant, quae in cruce facta
sunt, et propter hominem non concedunt haec facta esse; nonne quae in temporibus Moysis propter genus
23

