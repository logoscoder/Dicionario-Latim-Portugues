subditus erat. Quocirca, si quis dicat eum appellatum esse servum per vocem sanctorum prophetarum, nullo
modo offendi decet: cognoverant enim per [0414A] revelantem eis Spiritum sanctum, quia Verbum, quod est ex
Deo Patre, factum homo, erat quidem et sic liberum, tanquam Filius, neque sic tamen mensuram sapientis
exinanitionis repudiabat, configuratus nobis servitutis jugo subditis. Sic et Deum suum dicit Patrem, quamvis
natura Deus existeret, et ex ipso, et nullo modo gignentis eminentia minor. Cum igitur Nestorius sic scribat de
Christo: Atque adeo passus pontifex misericors, non vivificator ejus, qui passus est, Deus: et Deum Christi
Verbum Dei nominaverit, hisque adjecerit. Erat autem et ipse infans, et infantis Dominus: hos illius sermones
non solum indecore, sed et valde impie dictos asserimus. Nam si Deus Christi est Verbum, quod ex Deo Patre
est, duo utique erunt modis omnibus et indubitanter. Quomodo autem intelligatur idem infans et infantis
Dominus? Non igitur dicetur et suimetipsius Deus ac Dominus Emmanuel, quandoquidem ipse idem simul est
Deus et homo, postquam Verbum Dei homo [0414B] factum et incarnatum est. Quod autem deitas aliud
quiddam est secundum suam naturam, aliud autem secundum naturam suam humanitas. quomodo quis
dubitaverit? Verumtamen unus est Christus ex ambabus deitatis et humanitatis naturis, secundum dispensationis
unionem. » Tom. V Conc. , col. 115.
XIII. Calumniam de inducta confusione naturarum in Christo amolitur, accurate exponendo naturam
Incarnationis. —Existimantibus porro Nestorianis, principia a se statuta necessaria omnino esse, ut differentia
naturarum in Christo salvaretur, atque idcirco etiam Cyrillum de inducta confusione, ac resuscitato
Apollinarismo accusantibus, sequelam hanc ex sua vel Ecclesiae potius doctrina nullatenus timendam esse
ostendit sanctus doctor, dum naturam seu essentiam incarnationis pluribus in locis dilucide exponit, aitque
conjunctionem naturae humanae cum persona Verbi necessario fieri debuisse, cum secus vera incarnatio, aut
naturae utriusque unio subsistere [0414C] haud valeret; inde tamen nullatenus confusionem aliquam seu
conversionem divinitatis in carnem, vel vicissim inferri posse. Et in defensione quidem anathematismi primi
Theodoreto respondet his verbis: «Sed sapiens et astutus enarrator, quae quidem dicere decebat, et necessarium
erat, praetermittens, et omnino de talibus nihil cogitans, alia aggreditur via. Confestim enim se convertit ad
necessitatem astruendi conversione superius esse Dei Verbum, nec in naturam carnis transformatum esse: quasi
vero anathematismus id confirmet ac ostendere velit. Audiat itaque, qui occurrere his, quibus contradicit, nullo
modo novit: superflue loqueris homo, et repugnas sententiae odiosae etiam apud nos. Novimus enim quod
conversionis obumbrationem sustinere divina et suprema natura non patitur: sed neque Dei Verbum esse
desinens hoc, quod est, in naturam transiit carnis. Quia vero ait, a Dei forma assumptam servi formam, doceat in
medium procedens, si absque [0414D] subsistentiis solae et per se formae convenerunt inter se. Sed existimo,
ipse se statim evertet. Non enim similitudines simpliciter non subsistentes, et formae convenerunt inter se per
unionem dispensatoriam; sed rerum sive substantiarum concursus est factus, ut inhumanationis ratio vere facta
credatur. Ergo si dicemus, carnem factum Verbum, non confusionem, non mixturam, non conversionem aut
immutationem contigisse dicimus circa ipsum, sed unitum potius ineffabiliter et inenarrabiliter corpori animam
habenti intellectivam. Quod autem uniri dicitur, non statim confunditur, sed potius alterum assumit. Affirmamus
igitur Verbum, quod ex Deo Patre est, assumpsisse sanctam et animatam carnem, unitumque secundum
veritatem inconfuse, ex utero ipso processisse hominem, permansisse autem etiam sic Deum verum. » Tom. V
Conc. , col. 90. Praetereunda haud arbitramur ea quae Cyrillus in epistolis ad Successum Diocaesareae
Isauriensis provinciae episcopum hac de re [0415A] scripsit, ubi et mysterium incarnationis singulari eruditione
explanat, et criminatoribus suis toto studio obviat. «Quia vero, (ita in prima ad praedictum episcopum epistola
scribit) nonnulli nobis Apollinarii errores objiciunt ac dicunt: Si unum dicitis Filium secundum perfectam atque
commistam unitatem illud ex Deo Patre Verbum hominem factum et incarnatum, utique illud etiam opinari et
sentire decrevistis, commistionem vel confusionem aut compactionem factam esse Verbi cum corpore, aut certe
corporis immutationem in divinitatis naturam. Ea de causa nos admodum sapienter, ut calumniam repellamus,
dicimus illud Dei Patris Verbum modo, qui neque intelligi, neque exprimi verbis possit, unisse sibi corpus
animatum anima intellectuali, et prodiisse hominem ex muliere, non immutatione naturae, sed potius
dispensatoria voluntate nostri similem factum. Voluit enim homo fieri, non eo amisso, quod secundum naturam
Deus erat. Sed quamvis in nostras mensuras descenderit, [0415B] et servi formam induerit, tamen sic quoque in
suae divinitatis excellentia, et in suo naturali dominatu permansit . . . Considerantes igitur, ut dixi, modum
humanationis, intelligimus duas inter se indissolubili unione convenisse naturas citra confusionem, atque
immutationem ullam: caro enim caro est, et non divinitas, etiamsi Dei caro facta est: itemque Verbum Deus est,
et non caro, quamvis dispensatoria ratione propriam sibi fecerit carnem. Igitur cum id consideramus, nihil illum
in unitatem concursum violamus, dum ex duabus naturis factum esse dicimus: sed post unionem naturas alteram
ab altera non dividimus, neque in duos filios illum unum impartibilemque secamus, sed unum asserimus Filium,
et, ut sancti Patres dixerunt, unam naturam Dei Verbi incarnatam. Itaque quantum ad considerandum attinet,
atque animi oculis tantummodo contemplandum, quomodo homo factus sit ille Unigenitus, duas naturas unitas
esse dicimus, unum vero Christum et Filium et Dominum illud Dei Patris Verbum [0415C] hominem factum, et
incarnatum asserimus. At si placet, hanc ipsam nostram compositionem, qua sumus homines, 990 in exemplum
accipiamus. Ex anima namque et corpore sumus compositi, duasque naturas intuemur, alteram corporis, alteram
49

