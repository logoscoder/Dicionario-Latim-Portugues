assumptum non nisi nominetenus Deum esse probarent, quem Synusiastae ejusdem cum Verbo naturae post
unionem factum esse affirmaverant. Nempe cum Ariani, ut jam § I notavimus ipsum Verbum Patris sola
denominatione Deum esse statuerent, Synusiastae vero naturam seu carnem quoque humanam Verbo
consubstantialem dicerent, Nestoriani media via, ut ipsi quidem putabant, incessuri, veritatem divinae naturae
Christo, in quantum est filius ab aeterno Patre genitus, dignitatem [0370C] vero externam divini nominis,
quatenus homo, et ejusdem nobiscum naturae est, ascripserunt.
X. Argumentum Nestorianorum ex eo quod Verbum in nobis habitasse, aut Deus in Christo fuisse
dicatur. —Fuere tamen et alii textus, quibus adhuc innitebantur, et hos inter fere praecipui sunt ii, quibus Deus,
seu Verbum in homine assumpto habitasse dicitur. Unde frequentissime provocant ad verba evangelistae: Et
Verbum caro factum est, et habitavit in nobis. Ad verba Pauli: In ipso inhabitat omnis plenitudo divinitatis
corporaliter (Coloss. II, 9). Deus erat in Christo mundum reconcilians sibi. (II Cor. V, 19). Unde etiam familiaris
est ipsis locutio, humanitatem Christi esse templum a Verbo inhabitatum; Christum esse hominem Deiferum,
hominem Dominicum, proinde non natura, non veritate, sed sola denominatione Deum. Auctor libri [Greek]
kataú Sunousiavstaû loco saepe citato ait: «Dico autem Dei Verbum habitasse in eo, qui ex David semine
comprobatur. » [0370D] Et iterum: «Sufficiat corpori, quod ex nobis est, secundum gratiam filiatio, gloria et
immortalitas, quia templum Dei Verbi factum est. » Et: «Ex Patre quidem natura genitum est Verbum; templum
vero, quod ex Maria natum est, ex ipso utero sibi fabricavit. » Theodorus libro tertio contra Apollinarium his
istum haereticum alloquitur: «Quomodo igitur tu, cui super omnes maxime decet mentium regimen, illum, qui ex
Virgine 964 natus est, Deum esse, et ex Deo consubstantialem Patri existimari dicis, nisi forte sancto Spiritui
imputare illius creationem nos jubes? Sed quis est Deus ex Deo, et consubstantialis Patri? Is idem, qui ex Virgine
natus erat, o mirandum! et qui per Spiritum sanctum secundum divinas Scripturas plasmatus est, et confictionem
in muliebri accepit ventre? Inerat forsitan, quia mox quam plasmatus est, et ut templum Dei esset, accepit: non
tamen existimandum nobis est Deum de Virgine natum esse; nisi forte idem existimandum [0371A] nobis est, et
quod natum est, et quod est in nato templo, et qui in templo est Deus Verbum. » Tom. IX Conc. col. 203, num 1.
Nestorius in altera ad Cyrillum epistola, num. 2, laudat hunc sanctum doctorem, quod confusionem naturarum in
Christo admodum sollicite cavisset; dein pergit: «Quem antea neque patibilem, neque secundae generationis
capacem, praedicaveras, hunc ipsum rursum patibilem, nuperque, nescio quomodo, productum asseveras: quasi
vero, quae in Verbum naturaliter conveniunt, ea templi conjunctione abolita sint: aut parvi apud homines fieri
debeat, templum illud nullo unquam peccato contaminatum, et a divina natura inseparabile, peccatorum
nostrorum causa et natum et mortuum esse: aut denique Domino judaeos ejusmodi oratione compellanti: Solvite
templum hoc, et in tribus diebus excitabo illud: fidem habere non oporteat. Ecce non dicit, Solvite divinitatem
meam; sed, solvite templum hoc. » Tom. IV Concil. col. 895. [0371B] Theodoretus in reprehensione
anathematismi primi sancti Cyrilli his animum suum declarat: «Igitur non est factum caro Deus Verbum, sed
carnem viventem et ratione praeditam assumpsit; non ipse naturaliter e Virgine natus . . . . . sed templum sibi in
utero virginali formans, erat cum formato et nato. » Et post pauca: «Quia vero non erat nuda (forma servi) a
forma Dei, sed templum erat inhabitantis Dei Verbi secundum Pauli vocem: In ipso enim, inquit, complacuit
omnem plenitudinem divinitatis inhabitare corporaliter; non hominis genitricem, sed Dei genitricem Virginem
appellamus; illam quidem figmento, et formationi, et conceptui, hanc autem unitioni imponentes appellationem.
» Tom. V Conc. col. 87. Verbis quoque illis Apostoli: Deus erat in Christo mundum reconcilians sibi, abusos
esse Nestorianos, ut hominem assumptum sola denominatione extrinseca Deum esse probarent, ex oratione altera
sancti Cyrilli de recta fide religiosissimis reginis inscripta manifeste apparet. Ita enim hoc loco [0371C] discurrit
sanctus doctor: «Sed et ipsum quoque mortalium genus secundum se alioqui infrene, et ad rebellionem
propensum divinitatis sceptris per illum sibi submittit: quandoquidem, ut sapientissimus Paulus admonet, Deus
erat in Christo mundum reconcilians sibi. Hic autem nequaquam asserimus, id quod rudiores quidam faciunt,
alium ab eo, quem sacra Virgo in lucem edidit, Christum in homine habitasse, mundumque sibi reconciliasse. »
Tom. IV Conc. col. 866. Cum vero hominem assumptum Verbi divini templum esse constanter assererent
Nestoriani, frequentissime adhibebant sequentes loquendi formulas, Christum scilicet esse Dei domesticum,
hominem Dominicum, aut Deiferum, cujus rei unum vel alterum testimonium adhuc adducere expediet.
Theodorus in interpretatione Evangelii secundum Joannem libro primo in illa verba: Rabbi, tu es filius Dei, tu es
Rex Israel, ait: Hoc est: Tu es ille, qui de longe praedicatus est Christus: hoc enim [0371D] scilicet de Christo
sperabat, sicut domestico constituto praeter omnes Deo. » Tom. IX Conc. col. 217, num. 33. Et numero statim
sequenti: «Certus quidem et ipse erat, Filium Dei non secundum deitatis dicens nativitatem, sed secundum quod
domesticus Deo erat: per quod filii Dei, qui per virtutem domestici Deo constituti homines, interim vocabantur. »
En Deum, Filiumque Dei vocat hoc loco Theodorus Christum hominem, eo quod per assumptionem domesticus
Deo factus esset; sed eo tantum modo, quo alii homines, per virtutem Deo domestici, iisdem titulis honorantur.
Nestorium ejusque asseclas Christum dixisse hominem Deiferum testis est sanctus Cyrillus, in epistola de
Excommunicatione ad Nestorium num. 4 scribens: «Sed neque Dei Verbum in sacrae Virginis filio veluti in
communi quodam homine inhabitasse dicimus, ne Christus Deifer homo intelligatur. » Tom. IV Conc. col. 1074.
Unde et suum anathematismum quintum his verbis [0372A] concepit: «Si quis dicere audet, Christum hominem
22

