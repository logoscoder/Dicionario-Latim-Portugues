quasi per cuniculos aggressus est, cum eorum omnium judicio Adoptianos de Nestorianismo non una vice
condemnatos esse perbene nosset. Sed quidquid sit de motivo, quo inductus ista scripsit praefatus auctor, sua
alias eruditionis laude haud privandus, nobis facile concessum iri a peritis criticis confidimus, alios haud esse
fontes, ad quos pro detegendis haereticorum sententiis recurrere oporteat, nisi eos quos modo primum
indicavimus; quamvis haud abnegemus suam quoque annalistis aut historicis auctoritatem esse, ad quorum etiam
fidem ipsimet non raro provocabimus, ostensuri insuper paulo infra, Adoptianos ab historicis illis, quos pro
determinanda [0362C] hac controversia consulendos existimat Walchius, adeo non absolvi a labe Nestorianismi,
ut potius ejusdem erroris ab iisdem condemnentur. Porro ut ex ordine denuo procedamus, in duo membra et hunc
paragraphum dividimus, in priori de assertis Nestorianorum, in posteriori de Adoptianorum placitis acturi, ex
quorum comparatione intima utriusque haereseos affinitas ad oculum fere patebit.
II. Principia Nestorianorum. —Quos dudum in pectore fovebant de Filio Dei incarnato errores
Nestorius, ejusque ante ipsum magistri, tandem in publicum erumpere fecerunt sacrilegi sermones ab Anastasio
presbytero, ac Dorotheo episcopo in sacris Constantinopoleos suggestibus declamati, eoque potissimum directi,
ut Virginem beatissimam non [Greek] Qeotovkon, seu Deiparam, sed [Greek] Cristotovkon, id est, Christiparam,
contra fidem priorum temporum dicendam esse persuaderent. Impossibile explicatu est, quantum ex hisce
assertionibus, quibus honor divinae [0362D] matris petebatur, populus urbis regiae fuerit tristatus, tum maxime,
cum ora impudentissima horumce praeconum non tantum non occludi ab episcopo suo, sed latius quoque per
dogmatum impiorum confirmationem ab illo ipso aperiri viderent. Suscepit enim abs mora patrocinium
familiarissimi amici sui Anastasii Nestorius, Dorotheum perfidum illum sacri depositi proditorem mysteriorum
communione dignatus est, sanae fidei cultores diris persecutionibus exagitavit, ac proprios demum sermones
injuriis in Virginem [Greek] Qeotovkon plenos ubique vulgari curavit. Nec mirum profecto censeri debet,
Nestorium ejusque fautores ad istam de matre Verbi incarnati sententiam deviasse, si principia illa spectemus,
quae vel ipse Nestorius de [Greek] oijkonomiva Salvatoris dudum conceperat, et postmodum in defensionem sui
dogmatis palam fecit, vel ejus praedecessores de eodem mysterio jam olim tradiderant. Talia quippe erant, ex
quibus manifeste duplex in Christo filius inducebatur, [0363A] et induci etiam ab universo orbe catholico
credebatur, id quod legitime et absque injuria illorum hominum esse factum nec ipse diffitetur Walchius. At hoc
semel posito pronissima erat sequela, ut Virgo beatissima non [Greek] Qeotovkoû, sed [Greek] ajnqrwpotovkoû
diceretur, ut pote quae secundum haec principia non ipsum Verbum, sed hominem tantummodo a Verbo
assumptum genuisset. Referre ista ex ordine juvat, ut eo pressior deinceps comparatio institui possit cum iis,
quae postmodum tanta cum pertinacia Felix et Elipandus in Hispaniis defendere conati sunt.
III. Homo a Verbo assumptus secundum Nestorianos Filius adoptivus. —Quod auctor libri contra
Synusiastas Christum, quatenus homo est, adoptivum tantummodo filium esse reputarit, ex verbis ejus jam supra
§ 1, num. 16 et 20 relatis abunde patet, quae proin hic repetere, supervacaneum existimamus. Similiter et num.
21 verba Theodori Mopsuesteni eodem [0363B] errore referta adduximus, quibus pauca tantum hic addere
placet. Tom. IX Concil. , edit. cit. , col. 208, num. 13, ex ejus interpretatione Evangelii secundum Joannem
sequentia habentur: «Hoc quidem, quod est, ad Patrem meum, et Patrem vestrum, et Deum meum et Deum
vestrum, nemo sic demens est, ut alii cuidam convenire diceret, nisi templo Dei Verbi, assumpto pro nostro
salute homini; qui et mortuus est, et resurrexit, et ascensurus esset in coelos, et Patrem sibi ascripsit cum
discipulis Domini, et ipse gratia adoptionem meritus, et Deum suum appellat, quia cum caeteris hominibus
similiter, ut esset, accepit. Unde propter communitatem quidem naturae: Patrem meum et Patrem vestrum dicit,
et Deum meum, et Deum vestrum; divisit autem iterum suam personam ab ipsis; praecipuum gratiae significans,
propter quam ad Deum Verbum conjunctionem in loco veri filii ab omnibus honoratur hominibus. » Et num. 48
ex libro duodecimo de Incarnatione: «Itaque non solum filium eum vocat a Deo Verbo [0363C] separans, sed
etiam secundum filiationis rationem connumerans caeteris participibus filiationis convincitur; quoniam gratia et
ipse particeps fuit filiationis non naturaliter ex Patre natus, habens tamen ad caeteros excellentiam, quia unitate
ad ipsum filiationem possidet, quod ei firmiorem ipsius rei donat participationem. » Eadem docuit etiam
Nestorius; actione enim prima concilii Ephesini ex ejus quaternione 17 sequentia adducuntur verba: «Erat
quidem Deus Verbum ante incarnationem et Filius, et Deus, et Patri coexistens: at vero in ultimis temporibus
servi quoque formam assumpsit. Caeterum cum ante Filius esset, et Filius appellaretur, post carnem tamen
assumptam seorsim per se Filii nomine appellari non debet, ne duos filios videamur inducere. Sed quoniam illi
unitus est, qui in principio Filius erat, et ipsi conjunctus est, non potest, quod quidem ad filiationis dignitatem
attinet, non quod ad naturas, propterea etiam divisionem recipere: [0363D] secundum dignitatem dico filiationis,
non secundum naturas. Unde et Deus Verbum nominatur Christus, quoniam perpetuam cum Christo unionem
habet. » Tom IV Conc. Mansi, col. 1202. Dignatione igitur tantummodo, et gratia, seu quod idem est, adoptione,
non natura Filium esse existimavit hominem a Verbo assumptum Nestorius, quod clarius adhuc ex commonitorio
Cyrilli eruitur, ubi errores Nestorii ita describit: «Nestorii fides aut haeresis potius sic se habet. Deus Verbum,
inquit, cum praenovisset eum, 960 qui ex beata Virgine natus est, sanctum et magnum futurum, ipsum idcirco
elegit, fecitque, ut sine viro nasceretur ex virgine: quin et hanc ei gratiam contulit, ut suis nominibus
17

