omnis plenitudo divinitatis corporaliter (Coloss. II, 9); Deus erat in Christo, mundum reconcilians sibi (II Cor. V,
19). Frequentissimae quoque et ipsis locutiones, «Verbum habitasse in homine assumpto, Christum esse
hominem Deiferum aut Dominicum, etc. »—«In illa (natura) ait Felix, in qua juxta carnis materiam universi
fideles ejus membra ipsius sunt; non in illa, hoc est, in divinitate ejus, in qua non membra habet, sed templum. »
Apud Alcuinum libr. II. Idem Alcuinus libr. VII refert verba Theodoreti dicentis: «Qui ante saecula est, Deus est:
sed templum sibi in utero virginali fingens erat [0383B] cum concepto et formato, etc. » Dein ita Felicem
alloquitur: «Quid autem aliud est, quod et tu dicis, Dei Verbum habitasse in homine assumpto, quasi in templo
quodam, non sicut evangelista ait: Verbum caro factum est? Secundum, inquis, Domini mandatum gestabat
divinitatem, et habitator est templi sui. » Eadem Felici exprobrat Paulinus libr. I, cap. 15, et libr. II, cap. 10, ubi
ait: «Continuo namque oblitus purissimae fidei professionis Deum illum per nuncupationem et filium per
adoptionem anxio decertas anhelito, tam obscurae caliginis densissimo palpare obvolutus fumo prospiceris, ut
asseras Deum verum in Deo habitare nuncupativo, et proprium Filium in filio habitare adoptivo. »
Inhabitationem vero istam probare adnisi sunt ex verbis Apostoli paulo ante relatis: Deus erat in Christo,
mundum reconcilians sibi, etc. , et aliis ejusmodi, prout rursum nobis narrat Alcuinus libr. V, dicens: «Beati Petri
principis apostolorum de Actibus apostolorum profert (Felix) verba; ubi Cornelio et his qui cum [0383C] eo
erant, Verbum Dei praedicavit: «Qui rursus, inquit, de hujus humanitate sigillatim, sicut in Actibus apostolorum
legitur, idem apostolus Cornelio et sociis ejus inter caetera evangelizans ait: Jesum a Nazareth, quomodo unxit
eum Deus Spiritu sancto et virtute. Hic pertransivit benefaciendo et sanando omnes oppressos a diabolo,
quoniam Deus erat cum illo. Non dicit: Deus erat ipse, sed, Deus erat cum illo. Nam si secundum veram
professionem Deus verus esset homo ille susceptus a Verbo, nequaquam tantus apostolus auderet dicere: Deus
erat cum illo, sed potius, Deus erat ipse. » Tertiam quoque sententiam beati Pauli praedicatoris egregii ponit, ubi
ait. Quoniam Deus erat in Christo, mundum reconcilians sibi. «Non ait: Deus erat Christus, sed, Deus erat in
Christo, non quod Christus, homo videlicet assumptus, Deus non sit, sed quia non natura, sed gratia, atque
nuncupatione sit Deus. » Similia et apud Paulinum Aquileiensem leguntur, [0383D] qui hunc in modum disserit:
«Cum esses igitur, doctor mirabilis (de divo Paulo loquitur) almisonum ejus, qui loquebatur in te, organum
Christi, ejusque sancto concinente Spiritu, per quem reconciliatus esset mundus Deo, celebri docuisses, Deus,
inquis, erat in Christo mundum reconcilians sibi, ex hoc haereticus iste capitulo, impietatis munitus armis,
idcirco contradicere Christum Deum verum falsissima non cessat assertione, quoniam dixisse te infamanda
conjectat, Deus erat in Christo, et non dixeris, Deus erat Christus. More suo et hoc testimonium, sicut alias
depravare non erubescit Scripturas: quasi alius sit Deus in Christo, et alius sit Christus homo, in quo erat Deus:
cum unus sit Christus Jesus, Deus homo. » His argumentis vero cum habitationem Verbi in homine assumpto
urgerent, huncque solo nomine Deum esse dicerent Adoptiani; usitatissimae ipsis etiam fuerunt loquendi
formulae, Christum esse hominem Deiferum, Dominicum, etc. , non secus ac [0384A] de Nestorianis supra
notavimus. «Secundum Domini mandatum, ait Felix loco paulo ante citato, gestabat divinitatem. » Et alibi: «Qua
auctoritate idem homo Dominicus ex utero matris verus Deus conceptus, et verus Deus natus a nobis praedicatur,
cum sit natura verus homo, et per omnia subditus Deo? » Apud Alcuinum libr. IV. Quod et amplius colligitur ex
iis quae loco priori Felici respondet Alcuinus, dicens: «Unicus igitur est Christus Filius Dominus noster, non
velut conjunctione qualibet, et unitate dignitatis et auctoritate hominis habentis ad Deum, quem tu soles
conjunctum Deo, sive adoptatum vocitare, divinitatem quoque gestare, et nescio, quo insolito Verbo usus,
divinitatem liniare dicis. Liniare enim vulgo dicitur de pingendis vel sculpendis imaginibus, vel cujusque operis
figuris exprimendis. Sed hoc quid ad Filii Dei divinitatem vel humanitatem pertineat, non intelligo. Quod vero,
ut praediximus, gestare eum divinitatem dicis, [0384B] audi quid pro hoc mercedis accipias a sanctis et
catholicis viris, qui contra haeresin tuam multa disputare solebant. » Sequitur dein anathematismus 5 Cyrilli, quo
sanctus iste doctor contra Nestorianos negabat, Christum hominem dicendum esse deiferum, seu quod idem est,
deitatem, aut Deum ferre, sive gestare. Consona his scripsit et Elipandus in sua ad Alcuinum epistola num. 13:
«Ego quidem, ait, non Deum Dei Filium ante saecula ex Patre genitum, per quem facta sunt visibilia, et
invisibilia, spiritalia atque corporea, quem credo adoptione non esse, sed genere; neque gratia sed natura; sed
juxta beati Isidori sententiam, qui dicit: Quia sunt nonnulli, qui de Filio Dei prava sentiunt, et quod de illo
secundum humanitatem dictum est, transferunt ad divinitatem; et quod de divinitate mutant ad humanitatem.
Noster tamen Julianus dicit: Homo Dominicus, et humanatus Deus. » En Christum vocat hominem Dominicum
Elipandus, verba quidem, sed non mentem Juliani ex asse orthodoxi assecutus. [0384C] Vide desuper etiam
Paulinum libr. I, cap. 9 et alibi.
972 XXV. Argumentum ex munere advocati et oratione Christi. —Rursum ex eo quod Christus noster
apud Patrem advocatus, precesque ad illum fudisse in Scripturis dicatur, deum illum nuncupativum esse
inferebant Adoptiani, ad modum certe Nestorianorum, qui ex pontificia dignitate Christi, ejusque ad Patrem
oratione sequelam eamdem deduxerant. «Proponit itaque (haec de Felice Alcuinus libr. V) sententiam de epistola
evangelistae, ubi ait: Advocatum habemus apud Patrem, Jesum Christum justum: et ipse est propitiatio pro
peccatis nostris, «quam ita a te intelligendam asseris: Advocatus, inquis, qui et mediator, qui propter culpas
delinquentium apud Patrem intercedit, quod non de Deo vero, sed de homine assumpto intelligendum est. »
30

