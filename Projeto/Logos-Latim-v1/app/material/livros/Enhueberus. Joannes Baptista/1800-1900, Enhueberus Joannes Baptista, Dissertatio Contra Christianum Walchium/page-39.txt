temporibus incarnatum, hoc est, corpori anima intelligenti informato unitum, secundum carnem quoque ex
muliere natum esse. Habet autem hoc incarnati Verbi mysterium cum humano partu cognationem:
quandoquidem terrenorum hominum matres naturae ad generandum subservientes, in utero quidem carnem
gestant, quae sensim per temporum intervalla concrescens, arcanisque quibusdam Conditoris operationibus
incrementa paulatim sumens, ad perfectionem adducta formam tandem attingit humanam. Deus vero modo,
quem ipse novit, spiritum infundit. . . . Jam alia carnis, alia vero animae est ratio. Atqui licet illae terrestrium
duntaxat corporum matres fiant, non alteram tamen partem, sed totum, quod ex anima et corpore conflatur,
parere dicuntur: nemo enim (ut exemplo res illustretur) Elisabeth carnem tantummodo, non etiam [0397D]
animam peperisse dixerit; siquidem peperit Baptistam animatum, et hominem, ut unum ex duobus, carne,
inquam, et anima: ita et in Emmanuelis quoque ortu accidisse cogitemus; nam ex Dei Patris substantia natum est,
ut dixi, unigenitum illius Verbum: hoc autem posteaquam carne, quam propriam sibi fecit 980 assumpta, nostram
naturam induit, et filius hominis factum est, citra omnem absurditatem, imo vero necessaria convenientique
ratione secundum carnem ex muliere natum creditur et praedicatur. Quemadmodum et ipsa quoque hominis
anima, licet natura a corpore, quod informat, diversa intelligatur, et sit sua propria ratione, una tamen cum suo
corpore oritur, et velut unum quidpiam cum ipso censetur. Quod si quispiam matrem alicujus non animiparam
appellandam esse contenderit, sed tantum carniparam, ne ineptum plane blateronem ille se declarabit. Nam etsi
id quod mulier parit, ex duobus disparibus concinne inter se aptis componatur, [0398A] unum tamen animal,
unumque hominem parit; utraque parte suam retinente naturam, et veluti in naturalem coeunte unionem, ita ut
duo haec inter se commista sint, et alterum alteri communia faciat, quae sibi propria sunt. » Tom. IV Conc. col.
598 et 99. Numero autem 17 occurrit criminationi Nestorianorum arguentium catholicos, quasi dicerent, ipsam
etiam carnem ex Patre aeterno genitam esse; aitque: «Nec vero dicimus, qui recte sentire decrevimus, Deum
factum carnis patrem, nec rursus divinitatis naturam a muliere editam, antequam humana natura se induisset: sed
Verbum, quod ex Deo natura est, et hominem, qui ex sacra Virgine perfecte in hanc lucem ortus est, ad unitatem
conferentes, unum Dominum et Christum Jesum adorabimus: ita ut unum hunc propter assumptam carnem extra
divinitatis terminos non ejiciamus; neque propter eam rursus, quam communem nobiscum habet, similitudinem,
intra solius humanae naturae cancellos [0398B] includamus. » Ibid. col. 606. Nempe cum arguerent Nestoriani
Christum, quoad humanitatem, ex Patre genitum haud esse, proin gratia tantum seu adoptione, filium dici debere,
adeoque et matrem ipsius, quae solam humanitatem, non divinitatem peperisset, [Greek] Cristotovkon, non
[Greek] Qeotovkon appellandam esse; reponebat Cyrillus Christum, etsi quoad carnem a Patre aeterno genitus
haud esset, nihilominus quoad hanc quoque filium Patris naturalem esse, eo quod caro post unionem Verbo facta
esset propria, quemadmodum parentes, qui solam carnem in homine producunt, totius tamen hominis, proin
quoad animam quoque, licet hanc solus Deus infundat, parentes dicuntur; eo quod anima post infusionem carni,
quam ediderat mater, propria censeatur. Similiter quamvis divinitatem ipsam beatissima Virgo haud generasset,
ipsam tamen et quoad hanc Christi Domini matrem existere, cum naturam humanam peperisset, quam Filius
aeternus sibi intime univerat. Unde et ibidem num. 20, col. 610, postquam verba [0398C] Apostoli retulisset: Qui
etiam proprio Filio non pepercit, etc. (Rom. VIII, 32), ita pergit: «Hic te nunc interrogo, quomodo is, qui ex
sacra Virgine ortus est, proprius Dei Filius appelletur? Sane ut hominis, et cujuscunque alterius animantis
proprium id esse recte dicitur, quod naturaliter ex illo nascitur; ita merito quoque id proprium Dei consetur, et
appellatur, quod ex illius substantia progignitur. Qua igitur ratione Christus proprius Dei Filius nominatur, qui et
a Deo quoque et Patre omnium salutis et vitae causa oblatus praedicatur? . . . Planum est, quod ad naturarum
unionem respiciens, Emmanuelem, qui ex sacra Virgine exortus est, Dei Filium definiat: quandoquidem corpus,
quod ex ea natum est, non alterius cujuspiam hominis nostrimet similis, sed ipsius Verbi, quod ex Patre natum
est, proprium erat. » Ipse Nestorius huic argumentationi ansam fortasse praebuit, cum illa in parrocinium sui
erroris abusus esset. Ait enim apud Cyrillum: «Formatur [0398D] in utero infans, sed quoad figuram acceperit,
nondum habet animam: at ubi figuratus fuerit, jam anima informatur a Deo. Ut igitur mulier corpus parit, sed
Deus animam tribuit, neque ideo dicetur animae, quia peperit animatum; sed potius hominis genitrix: sic quoque
beata Virgo, etsi peperit hominem, simul cum illo pertranseunte Dei Verbo, non ideo est Dei Genitrix. » Lib. I
adversus Nestorium tom. VI, fol. 17. Respondet vero Cyrillus ibid. fol. 18: «Gignitur a carne caro procul dubio,
et ille rerum omnium opifex modo et ratione, quam ipse novit, ut animata sit, efficit: sed tamen mulier, quae
peperit, etsi carnis tantummodo sit origo, totum hominem tamen enixa creditur; ex anima, inquam, et corpore.
quamvis ad existentiam animae nihil a seipsa contulerit: sed tamen, qui hominem dixit, animam quoque corpori
unitam simul significavit. Ut ergo mulier, quamvis solum corpus enixa, ex anima et corpore constantem
peperisse dicitur, neque tamen [0399A] id animae rationibus quidquam officit, quasi carnem suae existentiae
habuerit initium; ita etiam se res habet in beata Virgine: nam etiamsi sanctae illius carnis est mater, attamen
unitum sibi revera illud ex Deo Deum Verbum peperit, neque si quis illam Dei genitricem dixerit, continuo
prorsus Dei Verbo novitatem impinget, aut suae existentiae initium a carne duxisse definiet, etc. » Argumentum
hoc latius ibidem adhuc deducit Cyrillus, et demum etiam diluit ratiocinium Nestorii Christum hominem
naturalem esse Dei Filium ideo negantis, quod hoc admisso duae generationes in Verbum divinum caderent, id
quod tamen concedi posse haud existimat. «Gaudeo (verba sunt Nestorii loco citato fol. 21) vestrum aspiciens
zelum. Indidem perspicue coargui possunt, quae ab infelici homine sunt flagitiose dicta: nam quorum duae sunt
39

