decedens, ac duos nobis Deos praedicat, unum secundum naturam ac veritatem, illud nimirum ex Deo Patre
Verbum; alium vero praeter hunc, qui scilicet cum eo Deus appelletur. Ut enim nemo nostri generis dicitur cum
seipso et solo conversari, verbi gratia, sed cum altero conversatur, ac si quem e terrenis regibus quisquam dixerit
se cum seipso regnare, jure sit ridendus, et nugabitur, dum quod de uno soloque dicitur, sic ponit atque
pronuntiat tanquam de duobus; ita stultum sane sit, putare hoc ipsum, simul appellari, de uno soloque dici posse:
duo namque prorsus erunt, et alter secundum naturam Deus, alter vero procul dubio cum id solum habeat, ut
scilicet cum eo vocetur Deus, idque extrinsecus et acquisitum recens nobis Deus exstitit. . . . Hoc si ita est,
quomodo adoramus Christum, et illi flectetur omne genu? Quomodo etiam [0406A] illum venerari confiteris,
cum tamen formides, ut dixisti, ne hominicola esse videaris? Sed habet ad hoc aliquam, ut ipse putat, acutam
responsionem: Nam tanquam conjunctus assumenti simul appellatur Deus: quomodo assumptus est, eloquere, aut
quonam conjunctus est modo? Nam siquidem secundum veram unionem, illam secundum hypostasin dico;
desine tandem unitam dividere: et opportune etiam a nobis dicetur tibi individuum dividenti: Quod ergo Deus
conjunxit, homo ne dividat (Matth. XIX). Sin assumptionem, seu conjunctionem esse dicis externam ac
relativam, quomodo non advertis in nobis etiam esse Deum; et nos illi conjungi relative, et participes nos factos
esse divinae ejus naturae? . . . Ergo nos quoque ex sententia simul cum illo ex natura Deo dii erimus, atque
vocabimur, nobisque flectetur omne genu, etc. » Tom. VI Oper. fol. 58 et 59.
VIII. Cum vero ad confirmandam sententiam suam [0406B] abuterentur Nestoriani textibus Scripturae,
quibus homines interdum dii vocantur, prout Moyses deus Pharaonis appellatus est, eadem fere ratione respondet
Cyrillus, aitque libr. II adversus Nestorium: «Quid dicis? Qualem sermonem eructas de corde tuo, non ab ore
Domini, ut scriptum est? Nemo dicit anathema Jesum, nisi in Beelzebub. Ut intelligitur, verbi gratia, aut dicitur a
nobis Deus ipse Moyses, sic etiam Christus? Itane, dic mihi ad similitudinem Israelis est etiam filius? O
summam impietatem, o verba, quae nec ipsius Salvatoris nostri gloriam deprimere verentur! . . Nam beatus
Moyses homo erat, ex natura similis nobis, nihil praeterea. Quia vero dicente Deo: Veni, mittam te ad
Pharaonem regem Aegypti, et educes filios Israel de terra Aegypti (Exod. VII). Pro recusandi occasione
exiguitatem vocis obtrudit, causatus, quod minime esset eloquens ab heri et nudius tertius, ideo Deum dicentem
audivit: Ecce dedi te Deum Pharaonis, et Aaron frater tuus erit tibi interpres (Ibid.). Infirma namque [0406C] est
lex ad quempiam a diaboli servitute liberandum. Sed id quoque mediatore Christo perfectum est, quemadmodum
scilicet eo tempore in Aegypto, cum beato Moysi ipse Aaron fuisset adjunctus, Israel est a servitute liberatus.
Sed quia successu temporum futurum erat, ut Christus etiam sub lege fieret, utpote nostri similis, et homo, ideo
post Moysen secundo loco positus est Aaron. Atque haec est quidem ratio mysterii. Sed tamen si quis velit illud
quoque dicere, Moysen illum magnum virum hac Dei appellatione fuisse honoratum, juxta commune illud, et ex
gratia atque magnificentia Dei in nos dictum: Ego dixi, Dii estis et filii Excelsi omnes; num etiam hoc modo
Christus est Deus? Jam vero, quomodo id non sit insania, et inane stultae mentis excrementum? Ille 985 enim, ut
jam dixi, nuda et simplici est honestatus appellatione, cum homo ex natura esset; sed hic est vere Deus (nam
Deus erat Verbum) in humana forma praestantiam suae naturae, qua cunctis [0406D] excellit, integram servans:
neque enim natura divina ex eo, quod descendit ad communionem carnis et sanguinis, in pejus unquam perverti
potest: itaque etiam cum homo apparuit, ut Deus tamen agnoscitur, ejusque rei perspicua sunt argumenta in
Evangeliis de eo scripta. Dixit enim beatus Joannes: Cum vero esset Jerosolymis in die festo, multi crediderunt
in nomine ejus, videntes ejus signa, quae faciebat: ipse vero Jesus non credebat seipsum illis, quia ipse sciebat
omnia, et quia non opus habebat, ut quis testimonium perhiberet de homine; ipse enim sciebat quid esset in
homine (Joan. II). Atqui inspicere posse cor hominis et occulta scire, non ulli homini, qui sit nostri similis,
convenit, neque vero ulli alteri creaturae, sed illi soli, qui etiam fingere dicitur singillatim corda nostra (Psal.
XXXII). Hoc si ita est, quonam modo sola ac simplici appellatione honoratus est Emmanuel, ut perinde ac
Moyses appelletur Deus, et non potius id vere sit, quod esse dicitur? » Tom. [0407A] VI Oper. fol. 41 et 42. Tota
haec Cyrilli argumentatio eo recidit, ut dicat denominationem Dei extrinsecam, nec Verbo convenire posse, cum
istud per incarnationem a naturae suae excellentia haud exciderit; nec naturae assumptae, cum Christo etiam qua
homini eae praerogativae attribuantur, quae vero Deo propriae sunt; ex quibus ulterius inferre videtur, illum ut
talem quoque, aut verum Deum, aut si istud negetur, merum hominem, aliamque prorsus a Verbo assumente
personam esse.
IX. Naturam assumptam Verbi assumentis templum esse in sensu Nestorianorum negat, eo quod hac
sentiendi ratione mysterium Incarnationis evertatur. —Ad argumentum Nestorianorum desumptum ex verbis
Scripturae dicentis, Verbum habitasse in nobis; item, Omnem plenitudinem divinitatis inhabitasse in Christo, etc.
, ex quibus inferebant hominem assumptum Verbi divini templum, proinde non verum Deum dici debere;
respondet Cyrillus denuo adversarios [0407B] suos hac explicatione totum Incarnationis mysterium pervertere,
atque in hac sententia sequi, Patrem aeque ac Spiritum sanctum incarnatos fuisse, cum et isti in hominibus
sanctis habitare dicantur, hocque in sensu quotidie adhuc mysterium Incarnationis renovari. Audiamus Cyrilli
verba lib. I adversus Nestorium: «Quod ait (Nestorius) divinae naturae in carnem demutationem et impossibilem
esse, et nullo modo illi convenire, id rectissime dictum fatemur. Laudandus est enim a nobis, quod in hac parte
44

