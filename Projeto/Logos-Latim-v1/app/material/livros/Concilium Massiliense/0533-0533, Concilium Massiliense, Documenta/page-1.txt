0533-0533- Concilium Massiliense - Documenta
Concilia Galliae 511-695 - Concilium Massiliense a. 533
Cum ad ciuitate massiliensem propter requirenda et discutienda ea, quae de fratre nostro contumilioso episcopo
fuerant deuulgata, sacerdotes domini conuenissint, residentibus sanctis episcopis cum grandi diligentia discussis
omnibus secundum quod gesta, quae nobis praesentibus facta sunt, continent, multa turpia et inhonesta supra
dictus contumiliosus conuictus ore proprio se confessus est perpetrasse, ita ut non solum reuincere testis non
potuerit, sed etiam publice in conuentu episcoporum et laicorum, qui interfuerant, in terram se proiciens
clamauerit se grauiter in deum et in ordine pontificali peccasse.
Pro qua re propter disciplinam catholicae religionis utile ac salubre omnibus uisum est, ut supra dictus
contumeliosus in casensi monasterio ad agendam paenitentiam uel ad expianda ea, quae ammiserat, mitteritur;
quam rem stodio paenitendi et ipse libenter amplexus est.
Et quia multas domus ecclesiae regensis absque ratione contra canonum statuta sine consilio sanctorum
antistetum perpetuo iure distraxit, hoc sanctis episcopis uisum est, ut, quidquid supra dictae ecclesiae constiterit
iniuste ab ipso alienatum, facta ratione ad uicem de eius substantia conpensetur.
Caesarius peccator constitutionem nostram relegi et subscripsi.
Notaui sub die vii kal. iunias, post consulatum tertium lampadi et orestis.
Cyprianus peccator consensi et subscripsi.
Maximus peccator consensi et subscripsi.
Praetextatus peccator consensi et subscripsi.
Porcianus peccator consensi et subscripsi.
Eucherius peccator consensi et subscripsi.
Item eucherius peccator consensi et subscripsi.
Prosper consensi et subscripsi.
Aletius peccator consensi et subscripsi.
Heraclius peccator consensi et subscripsi.
Vindimialis peccator consensi et subscripsi.
Rusticius peccator consensi et subscripsi.
Rodianus peccator consensi et subscripsi.
Pentadius peccator consensi et subscripsi.

1

