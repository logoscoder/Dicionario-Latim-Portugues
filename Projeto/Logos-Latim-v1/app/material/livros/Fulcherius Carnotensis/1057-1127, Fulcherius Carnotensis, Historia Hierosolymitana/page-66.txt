Excipitur regno Boamundus in Antiocheno
Orbita nunc anni retrograda stat renovati.

CAPUT LXII. De pestilentia murium.
Anno 1127 ab ortu Domini, indictione vero V, ebulliit multitudo murium immensa in regione Palestina, in
tantum ut bovem unum a clunibus opprimentes comederent, et suffocantes eum cum septem vervecibus
devorarent. Denique cum satis saepius in territorio Achonitarum vastassent, petentes aquationem montana
Tyriorum conscenderunt. Unde tunc continuo ingruente vento pestilenti et truculento cataclismo in valestria
confinia millibus innumeris [0940D] repulsantur. De quorum putore cadaverum regio illa remansit valde infirma.
[0939] Explicit historia Hierosolymitana domni Fulcherii Carnotensis.

GENEALOGIA REGIS QUI VOCATUS EST KAROLUS MAGNUS. De cujus prosapia orti sunt
GODEFRIDUS et BALDUINUS reges Hierosolymas.
Ex veteri Codice ms. Coenobii S. Quintini de Monte, ad calcem historiae Hierosolymitanae Fulcherii
Carnotentis.
[0939D] Karolus rex unctus est in imperatorem in Ecclesia beati Petri, die Natalis Domini. Qui Carolus genuit
[0940D] Ludovicum Augustum. Ludovicus genuit Lotharium, Pipinum, et Ludovicum ex Ermengarde, [0941A]
et Karolum Calvum ex Judith. Karolus Calvus genuit Ludovicum, qui nihil fecit, quia tantum IV annis vixit [leg.
II annis rexit]. Ludovicus filius Ludovici [Karoli] genuit Karolum Simplicem, et Karlemannum. Karolus vero
simplex ab Heriberto captus est. Qui Karolus ex Ogiva genuit Ludovicum. Ludovicus genuit Lotharium regem et
Karolum ducem ex Gerberga. Lotharius rex genuit Ludovicum juvenem, et Karolus dux frater Lotharii regis
genuit Ermengardem et Gerbergam. Ermengardis genuit Albertum comitem de Namuco. Et Albertus genuit
Albertum, et fratrem ejus Henricum comitem [0942A] de Durboio. Gerberga vero soror Ermengardis genuit
Henricum Seniorem comitem de Brussella. Henricus Senior genuit Lambertum comitem, et Henricum fratrem
ejus, et Maltildem sororem ejus. Hanc Maltildem duxit uxorem comes Eustachius de Bolonia, et genuit ex ea
duos filios, Eustachium et Lambertum. Eustachius vero accepit uxorem filiam Godefridi ducis, Idam nomine,
nobilem genere et moribus: et genuit ex ea tres filios, Eustachium comitem Boloniae, et Godefridum et
Balduinum reges Hierosolymae.

66

