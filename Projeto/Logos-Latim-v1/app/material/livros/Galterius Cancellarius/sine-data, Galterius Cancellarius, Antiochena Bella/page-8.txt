ipsam nec impetere audeant, nec crebris ictibus sagittarum ab incoepto gressu dimovere possunt, Turcupulos
contra ipsos sagittantes, [1007A] plus citis gressibus intra nostrates mergi faciunt; ex ipso impetu cohorti Roberti
Fulcoii Retrorsum incedenti, recta fronte obviant. Quam cum intuiti fuissent, Rotbertus Surdevallis,
Bocardusque, milites egregii, non veriti desperatae gentis expetere feritatem, subito in medios hostes se
conferunt, obtruncando perfidos, demum et ipsi obtruncati Christi martyres effecti sunt. Rotbertus vero non
moratus suorum ulcisci sanguinem, strenue decertando succisis loris equi sui, sagitta sauciatus occidit, cohorte
illius penitus dissipata. Alanus adolescens, Guidoque Frenellus simul incedentes voce viva haec pronuntiant:
«Commilitones nostri probatissimi, jamjam nostris ferendum est subsidium.» Mox intromissi, peracto lancearum
officio, ictibus [1007B] ensium defunctos nostros retinent, vivosque illius aciei protegunt; vicissim tamen hinc et
inde sanguis immensus funditur. Interea nostrorum acies, tam dextrorsum quam sinistrorsum, Parthorum
multitudinem undique frementum intuentes, pari voto, CHRISTE JESU! proclamantes, in medios hostes irruunt.
In primo aggressu, divino feriente gladio, hostilis clamor, antea horrifex et immensus, diverso modo, morientium
crebris singultibus commutatur. Quid singula? Quidam diversae illationis poena, necis fiunt materia; caeteri vero
divinae ultionis jaculo percussi, terga versi diffugiunt. Princeps igitur Deo devotus, ipso die per virtutem sanctae
crucis victoriam adeptus est. Felix belli campus, Domino largiente, eidem aperitur. Ipse itaque, prout dignum
[1007C] est, cum domesticis laude suorum, in campo remanens, protinus ad insequendum caeteros dirigit. Qua
in re, prae caeteris acies beati Petri laudis nomen obtinuit. Ibi quidem planities ita fuit partim mortuis obsita
corporibus, partim camelorum caeterorumque animalium divitiis oneratorum referta multitudine, quod nostris
occidendi impedimentum, fugientibus exstitit evadendi subsidium. Nostri tamen percutiendo, vulnerando,
obtruncando, infra duo milliaria ultra Sarmitum hostes insequuntur. Tandem victores reversi, diversa ferendo,
mittendo, ducendo, opibus onerati, Deo Creatori gratias agendo, ad ipsum dominum Rotgerium principem
campum obtinentem, exhilarati perveniunt. Quid referam captarum [1007D] divitiarum seriem, cum nec modus,
nec varietas ab ullo perpendatur? Quid hostium occisorum [1008A] numerum? Cum sint innumerabiles, apud
nos pauci reputantur. Princeps vero per tres dies campum obtinendo, coram ipso allatis opibus, quod decuit
tantum principem sibi reservari praecepit, caetera dividi, sicut dominatus et mos ejusdem curiae exigit.
His peractis, princeps ante se diversarum gazarum copia, captivorum praemissa multitudine, Deo
supplicando, suisque omnibus gratias agendo, et quod Dei servitium viriliter sapienterque peregissent, piae
paternitatis amore omnes licentiavit. Primatibus autem ad propria redeuntibus, uxoribus suis ac liberis visitatis,
ad tractandum de Christianismi utilitate, concilio Antiochenae Ecclesiae, tempore assignato, Antiochiam reverti
praecepit. Ipse [1008B] vero cum manifesta victoriae palma rediens, per rura et castella, cum hymnis ac canticis
ab omni populo laetus excipitur. Cumque appropinquasset Antiochiae urbi venerandae, per totam civitatem
sonus advenientis intonuit. Sanctarum itaque reliquiarum praecedente ordine, venerabilis patriarcha cum suo
clero ecclesiastica institutione decorato, virorum ac mulierum sequente multitudine, exiit ei obviam: «Deum
time, et mandata ejus observa (Eccle. XII, 13),» vocibus angelicis personantes, ipsum suscipiunt, collaudant ac
venerantur. «Ad honorem summi Regis, et ad effectum sui regis, liber, servus et ancilla gratulantur die illa.»
Interim diversarum nationum populus, innituntur coronare civitatem floribus. Quisquis carum seu rarum
ornamentum habeat, tunc non [1008C] celat, sed revelat, quo victori placeat. Vicos sternunt et plateas
ornamentis sericis, auro, gemmis adornant, ob adventum principis. Diversarum specierum tantus odor funditur,
quod terrestris paradisus possit dici penitus. Princeps intrat; plebs resultat laudibus hymnicis; Deum laudant,
hunc salutant vocibus altisonis. Sic ad templum Sancti Petri pervenere pariter, ubi laudes Deo Patri persolvunt
alacriter. Ergo princeps ad altare fert vexillum triumphale; offert illud speciale, posthaec minus principale.
Adorato Deo vero, reddidit grates omni clero, prece cujus decoratus, victor exstitit beatus. Ipso valvas exeunte,
clamant omnes cordis voce: «Salve, rex! athleta veri, te formident hostes Dei, [1008D] tibique sit continua pax,
salus et victoria, per saeculorum saecula! Amen.»
PARS SECUNDA.
Princeps valde probus Rotgerius Antiochenus Qualiter occubuit, Gauterius hic recitavit. [1007]
INCIPIT PROLOGUS. [1007D]
Inter diversos prisci temporis bellorum eventus, profecto illorum aliquis ab historiographis
assertus, seu moestitiae seu gaudii mentibus auditorum quomodo [1008D] causam intulit. Illud vero doloris
dolorum ac totius infelicitatis elogium, quod repentina calamitate belligeram partem Rotgerii Antiochenorum
principis, ipsumque principem, mole criminum exigente, [1009A] subintravit, ita funditus gaudia removit
totiusque miseriae terminos modumque excessit, ut nec verbis exprimi, nec mente concipi valeat, quotque
quibusque poenis et inauditis mortibus exterminii immanitatem nostris intulerit. Unde necessario fateri cogimur
quod nec historiographus ad plenum rei seriem describere valeat, nec alius aliud quam divina fuisse ultione
dicere praesumat. Verumtamen ne penitus a memoria labi videatur quod dignum relatu auditorum saluti possit
8

