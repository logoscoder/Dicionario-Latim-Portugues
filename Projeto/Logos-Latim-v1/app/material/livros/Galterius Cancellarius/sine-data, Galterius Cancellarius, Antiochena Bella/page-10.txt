aciebus, habilioribusque praeludio jam praemissis, quasi obsessuri Cereptum, spectatum veniunt, ob hoc itaque
ut spectent, et spectentur. Spectent, inquam, exteras meatuum partes, et interiorum callium accessus, quibus sibi
tutius, et nostris damnosius principem aggredi potuissent; spectentur autem, ut ipsi multitudine exercitus gloriosi
haberentur, et nos a solita probitate [1011B] repulsi timore multitudinis defecisse videremur. Quod in brevi, non
vi illius multitudinis, sed commissis et sceleribus nostris exigentibus, justo Dei judicio, in nobis completum est,
ut paulo post, non ex me, sed nutu et auxilio Dei dictante, edisserere conabor. Prius autem, ne prolixitate
verborum videar rei ordinem praeteriisse, sequitur; primates ad Cereptum circum circa se ducendo milites
Cerebitas manumque pedestrem illius castri, et quosdam ex nostris, qui nocte illuc ierant more propugnatorum
prope se, quasi bello eos lacessentes, subito inspiciunt. Quibus inspectis hostes, licet 60 millibus militum vel
ultra, vallati viderentur, retentis tamen habenis, ac de parte pendula sumptis arcubus, parmisque ab humeris ad
brachia, a brachiis [1011C] ad pectora revocatis, quasi animo titubantes, et quasi pungere metuentes, terga versi
fremendo se habebant. Sed res erat tecta fraude et industria, ut his indiciis remotius a castris nostros extrahere
potuissent. Quod factum, saepe a pluribus bellatorum cautis inspectoribus, pro improbitate reputatur, licet
multoties ex astutiae ingenio id fieri comprobetur. Nostri vero virili audacia freti, illorum et audaciam et
ingenium postponentes, astrictis lateri clypeis, palpatis lanceis, pressis calcaribus, ut decet milites, his simul
omnibus, in medios hostes se conferunt, ictibusque asperis militarie agentes quosdam prosternunt humi, vicissim
effuso sanguine, quosdam compellunt ad tartara devehi lethali [1011D] vulnere.
CAPUT
Haec inter praeludia Rotbertus de Veteri ponte, haud segniter agens, more solito probitati
inhaerendo, cum impetu strenui animi et velocitate equi sui ferocissimi, plures illorum gregatim equitantes
impetiit et percussit, statimque in quadam fracta lancea, astricto mucrone alios repercussit; demum et ipse a
pluribus repercussus, equo suo telo multiplici perforato, vi inevitabili ingruente, occidit, nec «oblitus matri suae
filii,» licet crebris lancearum sagittarumque ictibus humi premeretur, audaciae tamen levitate vires resumendo
surrexit, et ense reverberans contra nititur, suisque visis ei succurrere properantibus, properans animosius
clamavit: [1012A] «Adeste, sodales, adeste, subnixi militis viribus.» Nec mora, conveniunt, eique alterum
equum attribuunt; quo ascendente, vibrato ense sociis inquit, «allatum dolorem vindicta posse minui.» Mox illis
junctus, iterum simul in hostes irruunt; robur vero, illatione sibi facta priori simili, pulsat humum, protectus
clypeo, Dei juvamine vitat exitium. Quid de sodalibus? Ictus militiae probabiles quique suo loco, densis hostium
gregibus, strenue inferunt. Aliunde etiam Alanus ejusdem castri dominus, familia domestica comitatus, viriliter
egisse cernitur; nam hostibus resistendo, vice muri fruitur; et in sequendo leo perhibetur. Quid de caeteris? ultum
venientes, priores prioribus in agenda millia, et praeesse et videri captabant. Sed ut verius eloquar, [1012B] non
appenditii, sed naturales milites in dandis ictibus et prosternendis hostibus singuli singulis prodesse, ex re Christi
milites fieri satagebant. Multi tamen vocati in illo conflictu, non strenue decertando, sed nutu Dei resistendo,
convaluerunt. Nostri vero, ejusdem nutu, non ferentes immanitatem hostium, sole vergente ad occasum, quisque
tam in castro quam et alibi, affectu nimio quaerit quiescendi aditum, haud immerito; ibi enim minus damnum,
majus majori damno exstitit. Magis etenim pauperes ex minimo quam divites ex maximo laedi creduntur. Ex his
itaque in castro quidam hospitati, quidam in exercitu sero reversi sunt. Referuntque curialibus acta diei
praeteritae militiae illuxisse, unde, [1012C] ut mos militum inolevit, quisque conqueritur ibi non fuisse. Quo
audito, princeps citissime proceres ad se accersiri jubet, ut super imminenti negotio pro relatione in conflictu
existentium, cum eis decernat quid eadem nocte vel mane fieri deceat. Vocati adsunt, agitur causa praelibata.
Auditis relatoribus, ut decet militem animi strenuissimi, dominus prior inquit: «Accedamus mane ad Cerepum;
accedamus vicinius. Quo si venerint, strenuitas et amor Dei militiae, quibus promoti ulcisci sanguinem servorum
suorum venimus, perfidiae multitudinem non formidet, sed strenue decertando, tyrannorum nitatur perdere
feritatem. Quod nisi venerint, sumpto consilio sequenti die ad illorum tentoria iter dirigamus.»
CAPUT IV [1012D]
His verbis pars procerum resistendo inhaesere; pars autem ab illo loco retrograde tentoria juxta
rupem provehi consuluere. Pars equidem consilium domini salubre decrevit, et ei favendum consuluit. Sic facti
volvendo et revolvendo quid decens, quid indecens, quid honestum, quid inhonestum, quid utile quidve inutile
ocius fieri queat an non, pro praesenti negotio utilius autumantes eligunt eadem nocte, et milites et pedites ad
praefatum castrum transmittere. Decernuntque Malgerum de Altavilla cum quadraginta militibus summo mane
ultra districta militare, et decem milites speculatores ad turrem in cacumine montis positam dirigere, ut si hostes
ad Cereptum iterum venerint, veloci equo et [1013A] astuto milite principi nuntietur. Actumque est, P.
archiepiscopo Apamiensi consulente, ut omnes una, facto edicto per exercitum, ante lucem ad capellam
conveniant, quatenus ibi vita et moribus emendati, cibo potuque coelesti refecti, in Dei servitio, et in nomine
ejus, ut decet milites, vivere vel mori valeant. Fitque edictum illico. Dum haec agerentur, affuit extra mulier
lunatica, usa his vocibus: «Agite, agite; nec diu utique. Cras enim manu hostili praevalente, amputatis capitibus,
10

