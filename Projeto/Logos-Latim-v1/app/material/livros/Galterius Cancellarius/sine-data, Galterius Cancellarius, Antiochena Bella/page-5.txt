Audierant namque, fama narrante, Damascenorum regem Boldechinum, cum Amirgazi Turcomanorum amirado
decem millibus militum comitatos ob fidelitatem nati Rodoam Calep pervenisse. Sed res erat, ut ipsam, facta
concordia, pro nece Maledocti, molirentur Soldano tradere, si valerent. Unde nostrates accelerant, ferventes
concitato belli examine, ipsorum sententiam permutare. Quod ubi comperierunt nostrorum ipsorum fines
attigisse. [1001A] timore subacti animi sui habitum vocis indicio dissimulant: aiunt enim, missis ad principem
internuntiis, ob firmandum foedus amicitiae cum ipso, et contra Parthicum hostem se venisse expugnatum.
Dodechinus autem, licet virorum Christicolarum Parthorumque potentiam formidabilem vereretur, maluit tamen
simulata pace cum Christicolis concordari, ut ipsos duceret ad perniciem, quam Parthis acquiescere, quos multos
crudeliores sibi in pace quam in bello cognoverat. Loco itaque assignato conveniunt. Ibique firmatis
conventionibus quasi amici facti sunt. Disponunt igitur, contra hostium turmas quo utilius sit eundum, sed
similiter; Damascenus enim ad loca utriusque fortunae sibi suisque utiliora ire praemonet; Antiochenus vero, ad
illa [1001B] quibus recta fronte, hostes citius aggredi potuissent. Quid singula? principis stat sententia, cui jam
praedictum fuerat exercitum barbarorum per Salobriam venturum Sysaram, quae antea tributaria et nostris
serviens, jam versa fuit in contrarium, illorum confisa suffragio quorum postea, actione utriusque partis, passa
est dispendia. Tandem nostrates missis exploratoribus contra hostes, Apamiam proficiscuntur. Ubi velut filii et
parentes societate hospitalitatem, vinculo etiam dilectionis integrae videbantur convenire, licet numeri ac
probitatis differant quantitudine; pars etenim principis ultra duo millia pugnatorum non poterant inveniri; pars
autem diversae societatis a multis reputantur aequipollere decem millibus. Haec autem quod majus numero,
[1001C] probitate quidem minus obtinebat. Siquidem ante Apamiam castrametati, per duos menses morati sunt,
antequam eis certus Parthorum nuntiaretur accessus. Mense vero Augusti, Burno Parthorum dux militiae,
stipatus validissimis pugnatorum agminibus, ultra Euphraten jam venisse, atrociter partes Syriae invasisse
nuntiatur. Quod ubi princeps verum esse comperit, regi Hierosolymitano, comiti Tripolitano, suis notissimis
internuntiis, cum litteris sigillatis hostium adventum locumque nominatum, non multum a nostris distantem apud
Salinas indicat, ubi factis potationibus, caeterisque voluptatibus, crescentis lunae augurium exspectabant,
hortaturque eos pro suis viribus, cum celeritate, Christianae militiae adesse praesidio. Rex itaque probitati
[1001D] semper intentus, haud segniter agens, eodem die, praemissis nuntiis ad comitem ne moram faciat, quam
citius potest ipse subsequitur: praemandat tamen principi cum juramento Christianitatis et amicitiam fraternitatis,
quocunque erant, vel ubi consistant, ne eos sine ipsorum adjutorio aggredi praesumant.
CAPUT III.
Interim hostes, ut fama praecinit, per Salobriam profecti, acceptis ibi necessariis, Hammam
perveniunt. Quod cum reperissent ex parte soldani dari sibi ne habere minis aut precibus potuissent, stipati
armatorum validissima manu, illud invadunt strenuissime. Invasumque undique, truncatis pluribus, [1002A] vi
fortior hostis ingreditur. Quod factum non minimum intulit timorem popularibus. Ingressi illico dominam oppidi
exponunt, fortioribusque villae, quibusdam expositis, quibusdam interemptis, ipsorum inter se distributis opibus,
ibidem custodes suos adhibent. His peractis, Fisariensis amiraldis confisi amicitiam, apud ipsum volentes
hospitari, Sisaram accedebant. Ipse autem haud immemor Hammensium incommodi, utilius secum reputat, ipsis
extra hospitatis praebere necessaria, quam intrantium ferre incommoda. Timebat enim in suis rebus redundare
hostium saevitiam, sed multo magis se ipsum verebatur fore necis praedam. Praemisit igitur fratrem suum, ut
fama retulit, Barbara, munera ferentibus equis comitatum, quo pretiosioribus Bursonem [1002B] praedonaret,
caeterosque magnates, praesentatis aliis, acceptos sibi redderet, et ut eo mediante inter ipsos firmaretur foedus
amicitiae, ita tamen, quod dum dominus Sisarae maneret praesidio oppidi, frater ejus, indigena sciens aditus et
recessus patriae, devastationi bellique necessarios, cum ipsis proficisceretur, dux eorum itineris, et provisor
utilitatis. Sed ut in sequentibus dicam, Domino operante, contra spem eorum res versa est in contrarium. Frater,
fratris imperio obtemperans, injunctum sibi negotium laetus exsequitur. Exercitus autem ante cavernas Sisariae
castrametatus, iterum factis potationibus de die in diem, a longe positis excubiis nostrates bello lacessere tentant.
Princeps igitur Christianitatis sacramento, et fraterna regis dilectione conjuratus [1002C] tam praeludium quam
et ad belli aditum, erutione oculorum interposita, generaliter omnibus suis abdicat. Quo audito, pars hostium
arrogans, ex insperato, Cafarda castrum tribus leucis a nostris semotum attigit; quod saepius aggressum, licet
pars interior crebris sagittarum ac lapidum ictibus dirisque vulneribus premeretur, ea vice capi non potuit. Sed
quodam illorum amiraldo interfecto et pluribus vulneratis, reversi sunt ad exercitum, asserentes ipsorum dolorem
vindicta posse minui. Qui cum molirentur quomodo atrocius nostros aggredi potuissent, fama nuntians regis
adventum proximum ipsorum aures perculit. Ipsi vero non in virtute sancti Spiritus, sed in multitudine exercitus
confisi, antequam rex accedat factis agminibus, [1002D] habiliores praeludio ad tentoria nostrorum dirigunt,
acies de more ipsorum ordinatae sparsim subsequi deliberant, loco assignato, Bursone duce ipsorum, cum
maxima in expugnatorum remanente praesidio. Quid ultra? Vibratis jaculis, emissis sagittis, fere in castra nostra
cursitant. Quo viso princeps memoratus, veloci equo residens, exempto ense castra suorum circuit, asserens:
«Fide Dei, qua vivimus, si quis egredi jam praesumpserit, meo peribit gladio;» quin imo, praecepit unicuique
armata manu et vigilanti animo pro castro suo stare; nec tamen praesumi ullo modo vel signum conflictis ipsis
5

