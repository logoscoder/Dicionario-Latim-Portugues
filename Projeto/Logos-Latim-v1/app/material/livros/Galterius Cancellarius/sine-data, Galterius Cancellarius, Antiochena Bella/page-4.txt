abrenuntiando voluptatibus. Domino Bernardo primo patriarchae Latino, emendationem promittunt devotissime,
cujus fide mentis et orationibus, cum suo clero et caeteris fidelibus humillime Domino supplicantibus, ut vere
credimus, residui sui populi Antiocheni misertus est Dominus. Celebrato vero divino officio, facto sermone,
injunctisque mandatis quomodo se habeant, vel quid agere debeant, nihil gravius accidisse putantes, repente
horribili terrentur nuntio. Quidam namque a periculo ruinae oppidi Miragii divino nutu elapsi, ipsam civitatem
cum ejusdem domino et episcopo, clero, etiam omni populo funditus eversam fuisse protestantur. Nec multo post
recordatio oppidi Mamistrare, cum oppidanis [0999A] et majori parte civitatis. In festo sancti Brictii, antea
pessundati, metum multiplicat. Quid de caeteris Antiochenis finibus? Quid de Cypro? pars tormentum
praedicatur de disparibus. Metus ergo timori permistus ita miserae plebi ingeminatur, quod ubi maneant aut quo
fugiant prorsus ignorant. Quaque enim die, horis desperatis instabant terraemotus. Unde ad invicem haec
pronuntiant: «O necessitas abjecta nascendi, misera moriendi, dura vivendi nostra necessitas.» Hi licet noverint
Dei potentiam nusquam et nunquam posse aufugi, eligunt tamen facilius esse cohabitare cum bestiis extra, quam
intus incessanter aedificia timere ruitura. Quocirca in vicis, in plateis, in hortis, in virgultis, desertis
habitationibus, aliis tentoriis pro domibus [0999B] suis potiebantur. Plures etiam, relictis civitatibus, de loco ad
locum translationis mapalibus in campis morabantur. Et qui patriarcha loci temporis omnium peritissimus, per
necessaria disciplinarum philosophiae membra discurrens, desolatorum, etiam pene de vita desperantium corda,
sanctae praedicationis dulcedine fota, mitigavit. Ac tunc demum omni populo triduanum jejunium in gemitu, et
spiritu contritionis indixit, adjungens etiam mala opera vitare, ac bonis omnibus invigilare. Quid igitur operis?
populus in Domini servitium redactus, hoc modo perhibetur. Comessationes fugiunt, ebrietates detestantur, vitant
baldea ( sic), exsecrantur stupra, omni etiam cultu corporis postposito, habitu in cinere et cilicio mutati, de
plateis in plateas, de ecclesiis ad ecclesias, [0999C] semotim viri, semotim feminae, nudatis pedibus, solutis
crinibus, pulsis pectoribus, ubertim lacrymis rigatis vultibus, de die in diem litanias frequentant Domino
medullitus. Noctibus siquidem tam in ecclesiis quam in cubiculis vacant instanter orationibus; dispersos
revocant, devios corrigunt, orphanis, viduis ferre solatium, et eorum indigentiam supplere satagunt; sufficienti
etiam hospitalitate pauperum, inopum, et indigentium corpora, vultu hilari nituntur recreare, ac recreata datis
muneribus exhilarare. Quid ultra? Fructu poenitentiae correcti, bonis operibus adornati, a periculo terraemotus
per quinque menses et ultra imminentes, non suis meritis, sed Dei gratia liberati, Cunctipotenti [0999D] referunt
gratiarum actiones, in Ecclesia sua laeti.
CAPUT II.
Princeps igitur memoratus, diruta aedificia sua in castris et alibi visitans, perquantocius perquisitis
necessariis, ea quae defensioni suae terrae utiliora, et hostibus propinquiora novit, et si non ad plenum, ad
praesentem tamen tutelam, reparare ac munire maturavit. His peractis, redeunte aestivo tempore, sicut mos est
regionis illius, properavit ad fines in quibus ocius de adventu Parthorum audire valeret, et unde pernicius
hostium turmis occurrere posset. Pervenit itaque usque ad Fontem Faris, ubi exercitum suum sibi fore obvium
praemandaverat. Ibique eo tractante cum suis de communi utilitate, diversarum [1000A] gentium exploratores,
ad illas Parthorum partes mittere deliberat, quarum dominatores nunquam fraudati a rumoribus per suos etiam
internuntios Christianae militiae praesidia ferre solent. Ipse vero, dimisso ibi exercitu, cum paucis Antiochiam
reversus accersito Antiocheno duce Radulfo de Acon, viro experientis consilii, in primis quid sit agendum de
emendatione, et de statu totius civitatis, cum eo discernit; de his etiam quae cum domino et bellatoribus fieri
deceant ad belli necessaria, ipsum con sulit. Dux igitur vicecomitem ad se vocari jubet, vicecomes praetorem,
praetor praeconem, praeco judicem. His advocatis agitur causa praelibata; injuncto mandato domini principis
vocantur majores, vocantur et minores. Nec mora, conveniunt. Dux itaque [1000B] pulchre eos alloquens,
praesentis negotii causam et domini sui decretum indicat ita peragendum, si ipsorum consilio non displiceat.
Audita causa negotii, susceptoque decreto principis, omnium una fuit sententia. Mensuratis igitur murorum ac
turrium dirutionibus, habentibus terras et honores, secundum majus et minus, reficienda praebentur. Princeps
interim custodes cum custodibus, quos sibi fideliores intellexit, tam in oppido quam in civitate, ut iturus ad
bellum, diligentissime poscit. Deinde praemissis armis, aliisque belli et victus necessariis, audito divino officio
in beatorum intercessorum ecclesiis, sanctae Mariae Virginis, Petri et Pauli, Georgii et aliorum plurimorum,
facta oratione, accepta licentia, et patriarchali benedictione, Deo et domino, [1000C] et patriarchae, se ipsum et
civitatem, et omnia sua commendans, valedicens omnibus, in expeditione profectus est. Hinc dominus in
exercitum, inde exploratores adveniunt. Interrogati, Persiam gaudere ob ruinam et interitum Syriae, publice
respondent. Referuntque Soldanum Corocensem, a sole et luna acceptis auguriis totius Persiae exercitum
mandaret, et ipsam Syriam, a Deo derelictam signo terrae motus, cum aliquantulo inhabitantium residuo, suo
dominio ex facili posse subjici profecto confirmare. Nova secretiora, admissi in cancellis, soli principi cum
interprete, enucleare festinant. Auditis gentium legationibus eliminandi a velis, ne obstrepant, eliminantur,
admittendi, [1000D] sagaci consilio admittuntur. Princeps ergo secum reputans, «jacula quae providentur minus
ferire, et post consilium sapientes non poenitere,» legationes legationumque causa seriatim suis indicans, quid
utilius agendum sit ipsos consulit. Ventilata consilii causa necessaria, ad Cereptum festinare dignum ducunt.
4

