tueri patriam, valde conqueritur, cum ignoret quo certius eos sequi potuisset, secum tamen reputat utilius
Antiochiam adire, causa gemina, videlicet ut et desolatos Antiochiae consolari, et ibi auditis rumoribus, sumpto
cum patriarcha consilio, hostes sequi valeat. Interim tria millia vel plures nocte ad portum Sancti Simeonis
profecti, aurora apparente subito soporatos percusserunt gladio; [1023C] caeteri vero evaserunt navigio. Impii
autem, hominum et aliarum rerum praedam colligentes, per abrupta montium elapsi, moto jam sole horarum
duarum spatio, non longe ab Antiochia erectis vexillis apparuerunt. Unde visis hostibus, sicuti mos hominum
exigit, circumcirca clamor immensus oritur. Quocirca clerus et milites, qui de bello Antiochiam venerant, et
cives, et quotquot fuerant, sumptis armis quasi pugnaturi exeunt, et statim quosdam ex his in hostes dirigunt
scrutaturos quanta fuerit pars et vis illorum hostium. Contigit autem ex illis missis, duos in campis perimi, et
caeteros, impetu hostium impulsos, celeriter regredi. Quo viso, nostri non longe ab urbe praestolantes, visa
[1023D] inermi plebe fugiente quae cum ipsis ierat, coeperunt moveri et titillare. Nec mora: hostes qui
sequebantur primos, non retentis loris, sed pressis equis calcaribus, simul in nostros irruunt, ita quod quosdam
etiam loricatos in flumine mergi faciunt, caeterosque mistim percutiendo, usque super pontem insequi non
desistant. Ex quo impetu 37 ex nostris perempti sunt. Nostri tamen in ponte resistentes, dimissis equis et extractis
ensibus, pedetentim vires resumendo, hostes eliminant. Eliminati itaque ac caeteris praedis onerati simul
incedentes, ultra Corbanam inter duas aquas paulisper accubuerunt.
CAPUT XI.
Nec multo post adest Balduinus rex memoratus, [1024A] omni populo Christiano exspectatione
magnus. adventu major, protectione maximus. Qui cum intellexisset perfidorum tyrannidem in nostros, infra
cutem et carnem, ac medullitus exarsisse, nec ipsos alio retentos milite nisi maris unda dehiscente, tactus dolore
nimio, urbem intrare festinavit; non ut quiesceret, sed ut primum regnum Dei quaereret, et ipse, pro patria
pugnaturus, in ecclesia beati Petri, ut decebat regem, devotissime Deo supplicaret quatenus inde libere, et
absoluto ecclesiastico consilio roboratus, iter sequenti perfidos tutius assumere potuisset. Nec id distulit, sed
facta oratione et vegetatus patriarchali consilio, motus etiam ardore duplici, intrinsecus, animi anhelantis ad
vindictam, et extrinsecus, militaris officii incitantis ad militiam, [1024B] praemissis speculatoribus, ad
insequendum citis gressibus et ordinatis aciebus iter arripuit. Qui cum nuntiorum relatu persensisset eos esse
remoto, et nusquam certo loco pausantes, sed citius solitos, quasi timore subacti equitantes, suosque ex itinere
fatigatos conspexisset, laude cleri totiusque ordinis senatorum, considerata ratione, Antiochiam reversus est. Ubi,
Deo vocante, et ipsius dono promotus, principatus dignitatem adeptus est, jure quidem. Hujus etenim manu,
divina providentia, cives moenibus, et urbem civibus, quibus destituta sorte miserrima fuerat, reddere curavit.
Eventilata itaque causa pro imminenti negotio necessaria, cum hostes sint copiosi fortes, sintque potentes in
malitia, patriarcha et ordo clericalis, cujus juris est [1024C] bona monere, facere et docere, vi interioris hominis
suffulti, inquiunt perfidos et incredulos ex facili posse flecti et prosterni, etiam paucorum Christicolarum
manibus, si, vera justitia cum eis comitante, legitime pugnaverint, et ut hoc fiat, rex et caeteri, mores corrigere
horum consilio, et aliis bonis invigilare satagunt. Statuto itaque consilio, in curia beati Petri ratione pernecessaria
decretum est ut rex, cui aequus et summus Arbiter fere omne regnum orientalium Christicolarum subdiderat, pro
affectu justitiae et pro communi utilitate filio Boemundi, cujus juris erat, principatum Antiochiae cum filia sua
traderet, si etiam ducturus, et terram, principatus, ipsius consilio et auxilio protecturus [1024D] adveniret. Hoc
etiam considerato moderamine justitiae, decretum est ut illi qui in terra aliena, ex dono dominorum, multique
contumeliis et terroribus, effusione etiam sanguinis sui et parentum suorum, in defensione Christianitatis terras et
honores acquisierunt, nulla mutatione Christianae dominationis habita et possessa amitterent, sed jure
haereditario possiderent. Idque verbis et manu regia sancitum et confirmatum exstitit.
CAPUT XII.
His peractis, rex Antiochiae existens de remotis partibus, et proximis, et undecunque potest,
nomine belli gentem citissime congregat; seque suosque armis bellicis, caeteroque bellico apparatu, ut decebat
regem, munire satagit. Hoc audito Algazi [1025A] dimisso intacto castro Arthesii et Emine, ab obsidendum
Cerepum profectus est. Audierat namque, fama multorum enarrante, Alanum illius castri dominum, cum suis
militibus, Edessanos etiam milites ac de aliis castris fere omnes, jussu regio Antiochiam advenire, ut inde
promoti, ipsum ibi vel alibi existente, bello percutiant. Nec effectu caruit, super hoc et super aliis, quod Rex coeli
et terrae fieri voluit. Algazi vero, cum suorum assultu castrum capere nequeat, ex diversis partibus facto specu
subterraneo infodientes mittit homines, igniferosque parat currus siccis lignis insitos, ut cum ad turres
pervenerint sub podiatae postibus eisdem immissis ignibus corruant. Praeter haec de die in diem ter vel quater
petrariis diversorumque ingeniorum [1025B] instrumentis, cum assultu armatorum ordine triplici invadentium,
immissis sagittis cum immanitate telorum, et turres propugnaculis privabant, et defessores saevis ictibus
prosternebant. Tandem oppidani, partim his territi, et partim subterraneo igne turribus immisso coacti, malentes
adhuc mundo vivere quam in castro diuturno timore effici, vel martyrio coronari, infelix, et pudendo facto
16

