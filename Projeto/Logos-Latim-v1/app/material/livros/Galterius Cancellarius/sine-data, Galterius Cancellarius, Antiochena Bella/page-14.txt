terroribus noctem illam tenebrosam deducentes, mentibus obstant, verbis increpant mortem, saepe vocatam et
revocatam eisdem moestis non venire. Vicissim tamen apud se reputant, [1019B] praesentis vitae meritis
exigentibus id eis contigisse; fatenturque juste et merito deteriora sibi imminere, et haec talia hisque similia, non
ad puram sed ad corruptam hominis naturam pertinere. Altera enim, valet ad miseriam; et altera, ad
beatitudinem. Pressi itaque tota nocte et constricti sequenti diei orto una sole, sole, inquam, eisdem nocte
tenebrosa tenebrosiore, jussi sunt sisti in tentoriis, quousque decernat princeps sceleris quid de eis animo suo
sufficienter fieri valeat. Idque placuit nefando principi. Hora diei tertia, captivi nudi, ducenti vel trecenti, a
collibus simul religati, cum gladiis et fustibus, flagellis et restibus per campos milliarii spatio cardonetis et
vepribus insitos, ducti sunt in vineam, juxta Samartinum noviter excultam, [1019C] ubi pietas humana naturali
jure privata, in furorem sacrilegum conversa exstitit, tyranno Algazi tyrannidem in Christicolas ibidem
exercente, et hoc modo: Aestus quippe erat non solum captivis vulneratis et aegrotis, verum etiam sanis hostibus
et liberis admodum intolerabilis, ita quod singuli captivorum, pro calice aquae frigidae non renuissent porrigenti,
etiam membra singula, vel ipsam vitam dare. Ibi quidem captivi visis botris vineae humi inhaerentibus certatim
super eos proni incidentes, gypsatos etiam ore carpebant avido, pedibusque conculcatos, quorum liquor ab ore
prementis quoquo modo esset elapsus, ore alterius suscipiebantur, saepiusque putantes elapsum liquorem
retinere, ardore [1019D] coacti linguas propriis dentibus corrodebant, et aliorum barbis aliis inhaerentes, visa
liquoris stilla miserrime saeviebant, pluresque urina potiti, tunc primum sitiebant. Hoc autem minister caedis
intuens, et ipsemet frigido potu indigens, a remotis partibus aquam equis vectilibus praecepit advehi: Qua allata,
priorem partem sibi suisque jussit reservari, fecemque luti, captivis porrigi, statuitque, ut bini et bini ad utres
ducerentur, et si quis accederet, non conductus, ipsum illico privari capite imperabat. Aqua allata in medium,
vitam pro solo gustu commutare cupientes, non id respiciunt, sed plures cum pluribus per medios enses ad
aquam corruunt. Ibi quidam lapidibus obruti, quidam telis perforati, et multi sunt liversis modis detruncati. His
visis, horum [1020A] cruciaminibus mulcebatur impius, et quasi refectus oblatis ferculis, suae crudelitati
arridebant; nec tamen id ei sufficit crudeliora cogitanti. Imperat enim omnes simul quotquot fuerunt, in medio
campo sisti, ut cui sanguis singultim effusus floccipendebatur ad sufficientiam exterminii, saltem universalis
victima quoquo modo placuisset ad augmentationem sui gaudii. Itaque sistuntur in medio. Hujus jussu parantur
mille milites, vel plures, enses nudatos manibus deferentes, ut simul datis ictibus, et hos dilacerare et profanum
exhilarare valeant. Paratis militibus irruere cum impetu, adest quidam admiraldorum potentissimus, dominum
caedis his verbis allocutus. «Eia! legis stella, quid deponis tam brevi super his finiri tua gaudia? His peremptis,
quid [1020B] triumphi exteris regibus et principibus nostrae legis praesentabis? Desine hoc modo istos morti
tradere; mihique, ad honorem tibi consulenti, non renuas credere. Nihil enim consulam nisi quod nostrae legi
suppetit et tuo honori congruit. Laudo itaque et tuae magnitudini consulo, ut ex his canibus ditiores, potiores,
generosioresque eligi praecipias separatim, qui aut redemptione capitis evasuri, aut intus solemnitatibus
mathemacis, diversis tormentorum illationibus exterminandi, tibi reserventur. Et qui missi soldano caeterisque
dominis et primatibus inclyta praeconia tui nominis et triumphum quo viges, voce viva repraesentent et his
separatis, residui tuis ensibus membratim caesi, sentiant quid et quantum hi eorumque parentes et compatriotae
in sanctissimam [1020C] legem nostram deliquerunt.» Quod consilium sceleris, scelerato placuit, et sic fieri
praecepit. Electi igitur separantur ad tormentum; residui in campo ad praesens exterminium. Ait enim
nequissimus. «Eia! milites, legis eximiae tutores et auctores, adest canum victima vestris ensibus praeparata.»
Exclamavitque: «Ehoe! Ehoe! prompte ac strenue in eos irruite.» Impii itaque, cum uno impetu feriunt gladiis
necis materiei deputatos; nec caedere desinunt, quousque captivorum partium partes integras non inveniunt.
Ibique in effuso sanguine provoluti, ut sus in volutabro luti, necdum caede virorum satiati, flexis genibus
potentiae judicis supplicant, exorantes ut simili caede electos ipsius jussu [1020D] exterminare valeant. Noluit
autem divina majestas ut per omnia praevaleret ipsius crudelitatis immanitas. Praecepit igitur electos tradi suo
filio, qui eos tormenta inferendo in captivitatem Halapiae perduxisset. Nec caruit effectu scelerati patris
imperium. Electos enim captivos recepit, eosque in prima nocte lapidibus et spinis cardonibusque his immistis
hospites tradidit. His quoque, pro cibo scilicet, et pro potu duros ictus contulit, pro lecto, in pedibus et in collis
laqueos astrictos intulit. Heu, nox illa inter infernales deterior exstitit computata, sequenti vero die Halapiam
ducti sunt ad patibulum, ubi crebris ictibus et diversis tormentorum generibus passi sunt quidam exterminium; et
quidam, propitiante Deo, redempti sunt, sicut in fine narrationis [1021A] regalis belli edisseram; et est ratio.
Contigit enim ex regalibus plures, sorte miserrima cum his admisceri, de quibus provisu et auditu rara discutiam.
Sed ne inceptae narrationis ordinem praeteream, ad id quod vicinius, Algazi post bellum egit, narraturus ipsius
tyrannidem condescendam.
CAPUT IX.
Viso esse Cerepi cum exercitu Artensium profectus est. Ubi turrem episcopalem facto placido sibi
subjugavit, hoc modo, quod episcopum cum omnibus suis, tam clericis quam et aliis, liberum, absolutum, et
quietum Antiochiam adire permitteret. Quod in parte complevit, et in parte promisso contrarius exstitit. Quidquid
enim auri et argenti, ornamentorumque clericos deferre comperiit, viceconductorum [1021B] missis raptoribus
14

