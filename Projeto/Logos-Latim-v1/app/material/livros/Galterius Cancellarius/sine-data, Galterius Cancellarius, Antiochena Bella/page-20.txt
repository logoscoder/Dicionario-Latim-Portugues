parte victoris Algazi nuntium vobis afferimus, regem vestrum residuumque Christiani popelli, ipsius gladio in
bello corruisse,» et oblatis capitibus, captivis [1031C] inquiunt: «Haec fercula ut sint vobis in escam, nuc dirigit
ipsa legis stella: Nec multo post ipsius vestri regis viso capite et vexillo, equidem sentietis quae et quanta sit
virtus eximiae nostrae legis, cui amodo contradicere non habetis.» Sic facti rei seriem occultantes quasi laeti ad
dominos extra portam in tentoriis accubantes, illorum dedecus et detrimentum vini potationibus revelantes, nuntii
revertuntur. Captivi autem ad parietis rimulam, ubi relatione fidelium acta sceleratorum principum saepius
intendebant, tunc quoque serio intellexerunt utrique parti dispendia contigisse praemaxima, ita, inquam, quod
profani, foris simulato gaudio, pro amissione triumphi intus cruciabantur animo. Christiani vero recuperato
triumpho, in Christo [1031D] certa et perfecta gaudebant victoria. Quinto vero die, Rotbertus Fulcoides, manibus
impiorum abstractus et dilaniatus, Alapiae Algazi praesentatur. Unde geminata laetitia et inauditis laudum
praeconiis, omnes una plaudentes manibus, ad ipsum quasi ad monstrum confluunt non ut a poenis redimant, sed
ut hunc admirando illudere, illudendo cruciare, et cruciando membratim valeant discerpere, et hoc saevo
vindictae genere, dolorem suum ab ipso eisdem ex longo tempore illatum gaudeant minuere. Domino vero
prohibente, non audent eum tangere. Quid ergo super hoc? Cum populus id efficere nequeat in seipsum, et
capillorum et barbarum evellationem retorquere non cessat Placuit autem principi nefario, [1032A] ut hunc
Doldechino, exquisitori et inventori diversorum tormentorum, ad puniendum dirigat. Mittitur itaque et a collo et
a manibus vinculis ferreis strictissime religatus. Quo viso Doldechinus vice gaudii praetendit os rictu ferino
dilatatum. Miratur itaque torvo lumine ipsum militem, cujus manu et ingenio cum caeteris fidelibus, saepius sibi
contigerant rerum suarum dispendia, suique corporis effugati plura incommoda. Quid ultra? praesentatum
suscepit, susceptum inspicit, inspectum contemnit, contemptum ad exitium quo dignus fuerat evenisse decernit,
hoc modo inquiens: «Eia! Rotberte, eia! inspice quid utilitatis lex nostra confert, quo vos error et incredulitas
compellit. Unde ad hoc ducimini quod legem nostram lege [1032B] vestra et omnibus aliis meliorem pervertere
nitimini? ut quid manus vestra, manus, inquam, quantula, in potentiam et dominium nostri, ut vermis humi
serpendo se extollit? Ecce hactenus fato nostro exigente, cadendo et resurgendo incessimus. Modo vero eodem
permutato jus vestrum in nos redactum, ex munere DEI credimus. Te autem recolo, mihi de tuo tribuisse jam in
praeterito; unde ut te interficiam apud me hac vice non invenio.» Remisitque eum ad Algazi, inquiens verbis
internuntii: «Malo hunc tuo quam meo perire gladio.» Nec ob aliud mortem inferre distulit, nisi ut vicissim
illusus ab utroque, sentiat quid utriusque terror et potentia in eum exercere valeat. In praesentia itaque Algazi
illusus, praefato nequam Rotbertus iterum [1032C] praesentatur, cui, arrepto gladio, Dodechinus inquit;
«Abrenuntia legi tuae, vel morere.» Ad haec Rotbertus: Omnibus operibus Satanae et pompis ejus abrenuntio;
pro Christo vero non renuo.» His verbis profanus furore arreptus, illatione gladii caput Christiani a corpore
separavit. Quod deferendum publice, judiciario praeconi tradidit, corpus vero ad dilacerandum vulgo
proclamanti, munus praeoptatum contulit. Quid igitur? Lator capitis per plateas, et vicos civitatis hoc ostenso et
divitibus praesentato, quingentis bysantiis, et diversis muneribus exhilaratus, ad profanum rediit; eisque pro
illato sibi beneficio gratias agens, flexis genibus medullitus supplicavit, caput quae reddidit. Unde impius ille ab
[1032D] artifice artis impiae vas sibi ad potandum auro purissimo gemmisquae pretiosis ac mirifico ornatu
constructum, citissime fieri imperavit, quo sibi potanti in festivis solemnitatibus suis posteris signum audaciae et
victoriae repaesentari valeat. Statimque Dodechinus, electis suae gentis primatibus internuntiis Algazi requisivit,
ut pro remuneratione verae amicitiae, acceptis ab eo bysantiorum Sarracenatorum 60 millibus, promisisset eum
carcerem Francorum ingredi, ut omnibus qui in carcere illo erant manu sua propria detruncatis, ipse in effuso
sanguine vice optati balnei potuisset recreari, et ut aquila vivente renovari. Algazi vero accepto consilio,
primatibus hoc modo respondit: «Petitionem tanti viri rectam ac justissimam esse fateor. Est autem aliud quod
prius [1033A] agendum intueor, legi et utilitati nostrae profuturum, quo peracto, et in his et in aliis tanti amici
voluntati et dominio, funditus obsecundabor. Ne autem vos et ipsum affectus mei consilii lateat, hoc vobis
attendendum, et ei referendum prudentia vestra concipiat. Castrum Hasa, quod porta introitus et exitus Halapiae
reputatur, nondum habere possumus. Hoc enim quod Franci resumptis viribus in nos convaluerunt, nimis
impedit, et praefatum recuperare, et jam recuperata castra ab eorum ingenio et potentia intacta conservare. Quod
si captivos quos habemus ex eorum genere nobiles et ignobiles, hoc modo exterminari permiserimus, et in castris
recuperandis et in aliis dispendia solito graviora profecto patiemur. Et est nobis consilium, moliri utrum
captivorum [1033B] commutatione quoquomodo simulata valeamus, vel in redditione castri, vel in aliis astutum
et providum ipsorum regem fallere. Eo etenim vivente, puta dictum, nos nullatenus illud castrum; sed nec
quidquam terrae suae dominationi subditae, nisi vi aut ingenio posse habere. Ferendum est itaque captivos adhuc
vivere, ut prius ultrici manu gravatis horum principibus ac dominatoribus, postea in ipsos ipse Dodechinus
retorquendo, quidquid obtat sitienti animo satisfaciat.» Hoc audito, reversi nuntii, audita suo referunt domino.
Laudantque decens et utile illud fieri quod legis stella consulit. His auditis, Dodechinus, licet invitus, favet tamen
et patitur. Uterque autem territus fuga et exterminio [1033C] quod eis contigerat praetermissis aequitatibus
caeterisquae negotiis reipublicae profuturis, solis potationibus invigilant. Inter quas noctibus ac diebus horis
desperatis, missis ministris caedis, ut oves gregatim captivos abduci et ante se sisti faciunt. Quorum quidam
funibus ad stipem suspensi, seorsum plexis capitibus, sursumque versis pedibus, durae caedis materia, sagittarum
praebentur crebris ictibus. Quidam vero pubetenus, quidam umbilicotenus, et quidam terrae specumentotenus
20

