demonstrare. Mirantur itaque Parthi, gentem bello promptissimam, injuriaeque semper impatientem, [1003A]
toties sagittis provocatam, toties conviciis affectam, tam patienter ferre, quod dimicandi signum non ostendat, et
quasi illorum timore devicta jam succumbat. Quidam et nostrorum, id facti timiditati reputant; nonnulli autem
capacioris ingenii, hoc fieri de principibus industria conjiciunt, ut explorato congrui temporis articulo, non
admonitione hostium, nec praesumptione virium, sed sui, regisque in proximo advenientis, dispositione provisa,
ingenioque expedienti, eos impetere praevaleant. Saepius etenim, ut exceptum est, praevalet in bello cum
audacia et ingenio pugnatorum paucitas, quam infrunita et vacillans armatorum multitudo.
CAPUT IV.
Interea, fama narrante velociore facto, regem [1003B] Balduinum Pontiumque comitem viriliter
celeriter accelerare compertum est. Burso igitur dux dolosae calliditatis, retrocedens fugam simulat, et quasi
repatriare volens, per partes Sisara divortia faciendo, ad tempus suam occultavit nequitiam: ut nostris retrocessis
ac separatis, valerent tutius diruere marchitima municipia. Interim rex, de more pristino cymbalis resonantibus,
tubis ubique clangentibus, castra nostrorum ingressus est. Statimque ut rex comperiit hostes recessisse,
admodum se sero venisse conquestus est. Brevi tamen sumpto consilio, cum ignorent quo eos subsequi et ubi
invenire possint, quoddam castrum ea vice Parthis subditum, Gistrum nomine, oppugnatum ire deliberant,
aestimantes eos hoc facto ad bellum posse revocari. [1003C] Nec mora, nostrates illuc perveniunt. Repente
ordinatis agminibus per circuitum, tam oppidum quam suburbium aggredi strenuissime satagunt; tandem
suburbium ictibus ensium comprehensum, partim diruitur, partim igne comburitur. Perses vero, licet
fumiferarum nubium intimatione, propriorum oculorum suorum intuitione, exustionem ejusdem municipii a
nostris ob illorum dedecus factam esse intellexerint, verentur tamen illos aggredi, quos antea invaserant. Hoc
namque judicio, pro ingenio audaciae et probitatis secum reputant quidquid ante castra pro inertia et timiditate
duxerant. Cum autem nec venerint, nec rumor audiatur ubi manserint, agitur quid super hoc fieri deceat. Pars
igitur illa quae magis sperabat bello acquirere quam domi [1003D] sibi reliquisse, repente subsequi bonum esse
confirmat. Pars cujus animum res possessa dulcedine revocabat, cum hostis sit copiosus sitque valde fortis,
unumquemque ad propria reverti, causa sua tutandi municipia, utilius esse judicat. Rex itaque Hierusalem cum
suis Tripolitanis Tripolim, Damascenus Damascum, princeps Antiochenus Antiochiam reversus est. Nec id fieri
istorum potentia intelligimus, sed illius procul dubio qui societatem Belial a nostris separari voluit.
Nec multo post partes Sisariae hostes tyrannidem exercendo, quadam die castrum Cafarda, quo
jam damnum eis contigerat, invadunt atrocissime. Hinc invadunt, illinc petrariis aliisque machinamentis [1004A]
ita quidem pulsant, quod factis muri dirutionibus ingens praebetur aditus. Mox introgressi, praesentes suos
interemptos, et praeteritos vindicandos, quosdam interficiunt, quosdam altioris fortunae reservant, ut ipsos pro
victoriae palma soldano praesentare valeant. Sed prospera illorum postea, Dei gratia, cessere in contrarium.
Castro illo funditus diruto, perfinia devastando et truncando quos inveniunt, ad Marram pervenere, quam antea
devastaverant. Ibique quasi in propriis remanentes, ingenia quibus Sardonas capi posset, studiose praeparabant.
Haec et his similia domino Rotgerio principi, existenti Antiochiae, cito revelata sunt. Quo audito, virili audacia
motus, sua tantum comitatus domestica familia, secessit ad Rubeam, praecepitque suis omnibus, [1004B] absque
omni dilatione et exonio illic tendere; dominum autem patriarcham precatus est cum summa devotione, illo
pervenire, ut suo officio et benedictione potiti, liberius et securius Dei militiam exercere valeant. Mense igitur
Septembrio, die Dominica, ante diem festivitatis Exaltationis sanctae crucis, Antiochenus, loco assignato
Philacabas patriarcha festinus adest. Distincte et aperte Deo magis placita quam hominibus locutus est. Quidquid
enim reprehensibile, et quidquid Deo contrarium in eis noverat, ibi quidem non tacuit, sed, sicut decet patrem,
arguendo, obsecrando, increpando, quae vitanda sunt et quae sectanda ipsos edocuit. Deo et domino patriarchae
sua peccata fateri non erubescunt. Injunctumque est unicuique a domino patriarcha [1004C] vice verae
poenitentiae, pro posse cujusque, cum Dei auxilio plenam justitiam tenere, tali, inquam, modo ut qui in illo
eminenti bello mortui fuerint, sua absolutione, Domini quoque propitiatione, salventur; et qui redierint, in
proximo festo Omnium Sanctorum, statuto concilio omnes conveniant, concilio Antiochiae Ecclesiae inter se,
tam in rebus possessis quam et aliis, plenam justitiam facturi, hoc tamen supplemento quod si plenam, per
ignorantiam vel impotentiam, adimplere nequiverint, illorum consilio et judicio qui secundum justitiam
capaciores veritatis fuerint, acquiescere non renuant. Sic tractum et injunctum, ab omnibus concessum est, et
singulatim junctis manibus omnium inter manus patriarchae, Deo et eidem fide promissum [1004D] est per
induciam et Ecclesiae propitiationem: quod si forte oberraverit, per emendationem et satisfactionem Ecclesiae
eos salvari posse.
His peractis, venerabilis patriarcha missarum celebrans solemnia, praemissa populo sibi
commisso peccatorum absolutione, omnes patriarchali benedictione confirmat, et ipsos spirituali diligentiae
episcopi Gibbelli, ad bellum simul pergentis, humillime commendat, ac salutatis omnibus Antiochiam repedat
6

