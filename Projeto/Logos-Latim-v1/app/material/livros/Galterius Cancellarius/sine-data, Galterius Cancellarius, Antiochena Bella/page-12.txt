CAPUT VII.
Interim Albericus vice dapifer, non more fugientis, sed impetentis militis, percussus lancea in
faciem et affixus sagitta ferme ad oculos, ut nostros praemuniat, nuntius exstitit tertius; hic primo interrogatus ex
praemissis quadraginta militibus cum quibus ierat, respondit: Quosdam amputatis capitibus, videlicet Jordanum
Jordanidem, [1015B] et Udonem de Foresti monasterio, pluresque alios, jam de mundi ludibrio Deo militasse,
Malgeriumque vi coactum intolerabili praesentem adesse; fitque subito, adest Malgerus. Adest contra ventus;
horum equi sagittis affixi, plumbatis obruti, corruunt mortui. Statimque sumptis aliis coram baronibus, inquiunt
principi: «Super his quae nobis imminent consulto opus est, ut consulto propere ( sic). Parati veniunt, strenue
agite; divisi etenim ex tribus partibus, triplici bello quaerunt nos perdere.» Unde tam procerum quam et aliorum
quidam assentientes salubri consilio ut putabatur, laudaverunt nostros omnes una, ut erant, ordinatis aciebus
circa tentoria sisti, manu pedestri circumquaque ante posita. Sicque ferendo immanitatem hostium, levius
[1015C] salubriusque posse praestolari asseruerunt. Super his equidem, hominum erat, provisu eorum, loqui,
tractare; Dei autem, «cui omne cor patet, et omnis voluntas loquitur,» erat judicare. Quid ergo? Subito
perfidorum vexilla et standaria ex lateribus montium inter oliveta prodeunt; quibus visis, princeps hoc modo
intulit: «Eia! milites Christi, non nos deterreat certamen multiplex pugnatorum; sed jam exerceat quo vigere
debemus militis officium, ut qui hactenus mundo militavimus, hodie ab affectu decertando, sive vivi sive mortui,
Deo militemus.» His dictis imperat Rainaldum Masuerum triplici cohorte praemuniri citissime, ut intrantes per
districta Samartani bello percutiat evidentissime, [1015D] seque asseruit vim nefandorum principum, quocunque
eat vel ubi consistat, monte vel plano, cum Dei juvamine, acerrime percussurum. Quid horum singula? Sicut
saepius ante disposuerat acies singulas singulis ordinibus incedere, tunc quoque imperavit, sed multo melius. Ait
enim: «In nomine Domini nostri Jesu Christi, ut decet milites pro lege Dei tuenda, iter arripite, et cum locus
percutiendi affuerit, haud obliti servorum Dei effusi sanguinis, crebris ictibus insistendo, iniquorum superbiam
prosternere, et illorum sanguinem effundere mementote.» His dictis, adorato signo sanctae crucis, eodem
reverentissime osculato, singuli erectis vexillis ordine assignato profecti, gracilibus tibiis tubis clangentibus, in
Dei nomine, iter arripiunt. Interim [1016A] hinc et inde de aciebus ad acies, volatiles tam telorum quam et
sagittarum, ut mos bellantium exigit, mittuntur internuntii. Acies itaque beati Petri a dextris antecedens, cujus
juris est et antecedere, et primum hostes percutere, laxis habenis, palpatis lanceis, impetuose ac strenue cohortem
sibi obviam percutere maturavit, multosque perfidorum prosternendo, pene totam dissipavit. Quo viso Gaufridus
monachus insigni acie comitatus, virili fretus animo, cohortem perfidorum ad minus decem millibus militum
constipatam impetiit et percussit, ita quod pene eamdem, et caeteras prope existentes in fugam et disconfecturam
impulit.
Nec minus, quantum ad se, acies Guidonus Frenelli cum suo posse, hostes invasit et concussit; sed
[1016B] quia nostri instanter persistere desierunt, ut opus esset, et hi et alii plures passi sunt exterminium. Perfidi
namque, nutu Domini resumptis viribus, nostros aggredi non metuerunt; sed telis, lanceis, sagittis, plumbatis
ferratis, et crebris gladiorum ictibus reinvadendo acerrime percusserunt, utrorumque attestante effuso sanguine.
Interim cohors Rotberti de Sancto Laudo, cum Turcopulis a sinistris antecedens, cum percutere debuisset,
sinistro omine Turcopulis primo fugientibus non valens resistere, ipsorum pulsa impetu et perfidorum
clamoribus, aciei principis contra vim nefandorum equitanti, obstitit, et ab impetu fugiendi, non loris, non frenis,
non funibus, sed nec ulla animi securitate revocari potuit. Nam et quod deterius exstitit, partem [1016C] cohorti
principis secum in dispersione depulit. Tunc quoque, ut a malo indicio pejus sequeretur, turbo ab aquilone
prodiens, in medio belli campo cunctis cernentibus, haesit humi, humique serpendo pulverem rapuit; qui
bellantium oculos ne bellari possent, infectos tenuit, et se per gyrum deducendo in modum dolii sulphureis
ignibus concremari, quasi ad astra extulit. Quo viso, ab universis sceleratorum partibus oritur clamor immensus
et horribilis. Princeps tamen constanti animo in certamine perseverans, suis undique prostratis et occisis,
nunquam retrorsum abiit nec respexit, sed parens imperio Domini et pontificis, paucis etiam comitatus, contra
vim totius belli strenue decertando, ense [1016D] militis percussus per medium nasi cerebro tenus, in nomine
Domini morti tributum persolvendo debitum, coram signo sanctae crucis corpus terrae, et animam coelo reddidit.
Hac illatione facta, perempto sacerdote eamdem crucem manibus deferente, plures etiam perfidorum ambitione
auri pretiosorumque lapidum capti, vim virtutis Dei in cruce latentis ignorantes, ibidem inter se datis crebris
ictibus necis materia effecti, ad inferos, infernorum ignibus concremandi, non redituri elapsi sunt. Statimque
omnes una, ut erant centum millia pugnatorum, assignati a quatuor mundi partibus, atrocissime in nostros
irruerunt. Nostri itaque nutu summi Judicis, divina ultione subacti, ut erant septingenti milites, et tria millia
peditum pugnatorum reputati, [1017A] cum multis aliis qui ad conflictum causa mercati, vel pro ambitione
hostilis lucri ierant, invalescentibus iterum atque iterum perfidorum clamoribus, et hostili gladio praevalente,
quidam sauciati, quidam caesi, et quidam diversis illationibus obtruncati, eodem in campo citra ad exterminium
deducti sunt, et quidam miserrime captivitatis laqueos, justo Dei judicio, inciderunt. Rainaldus etiam Mansuerus,
dum haec apud nos agerentur, ex sua parte viriliter bello decertans hostium intrantium per districta Samartani,
non minimam multitudinem prostravit et devicit, ita ut pro existimatione utrorumque bellantium, nostri victores
12

