tradidere. Laetus itaque, laeto animo oppidum suscepit. Multo vero laetiori imperat manibus suorum abeuntes
Christicolas saevissimae morti tradi. Quid horum singula? pene omnes uno momento facti sunt necis praeda.
CAPUT XV.
Nondum autem ad aures regis id pervenerat. Ea vero nocte, qua apud Daniz castrametatus est,
relatu [1027C] cujusdam curati Rotberti Fulchoii sic accidisse intellexit. Nec tunc mirandum fuit, si rex, qui
solus post Dominum, dominus et defensor Christianitatis exstitit, ea vice iterum detrimento et dedecori
Christicolarum condoluit, consolatus tamen virtute sanctae crucis, se in mane pugnaturum contra hostes
praeparavit viriliter. Algazi vero jam sciens regem apud Daniz immorari, relatu illorum qui circa exercitum
nostrum praeludentes exstiterant, munito Sardonas, ipse et Dodechinus cum omni exercitu suo in sero, militibus
illis quos ante praemiserant, circa nostros exsultantibus et insidiantibus juncti sunt, ut mane subito soporatos
invadere potuissent; id namque saepe multis profuit. Rex autem somno lentus, [1027D] sed provisor utilitatis, et
munitus signo venerabili quo et reges regnant et hostes vincuntur, ipso etiam die quo priores venerant, provide,
ut ille, qui saepius hostium esse et bella expertus fuerit, cum archiepiscopo Caesariensi et aliis verae fidei
cultoribus, disposuit nocte tentoria sua colligi, milites parari, et omnia bellatoribus necessaria sic decerni; quod si
hostes subiti in eos irruerent, nihil pigrum, nihilque inordinatum inveniant; sed in datis ictibus et prostratis
hostibus Christianos Dei virtute et ejus signo vigere comperiant; sin autem, ut eos gregatim posset
comprehendere, disposuit se cum toto exercitu ordinatis aciebus die terris illabente, versus Hap equitare. Eo
etenim modo aestimabat bellum, et fuit, inevitabile. Mane itaque praemisso [1028A] signo salutifero, novem
aciebus jussu regio dispositis, Deo et virtute sanctae crucis Christicoli commendati, more bellatorum passim iter
arripiunt hoc ordine incedentes: tribus aciebus ante positis, manus pedestris ut hos protegat et ab his protegatur,
retro sistitur; virtus vero regia harum et aliarum protectione parata, incessit ordine omnibus necessario: acie
comitis Tripolitani militis strenuissimi a dextris posita; aciebus baronum a sinistris et post, jussu regis quibusque
suo loco positis. Hostes vero in diei crepusculo circumquaque positi tympanorum ac buccinarum emittunt
strepitum, cum strepitibus clamores, cum clamoribus latratus, cum latratibus audaciam. Et quia his ab incoepto
gressu Christicolas removere, et in dispersionem [1028B] aestimabant compellere, duplicatis clamoribus
insistunt vehementius, hinc et inde saepius sagittarum et telorum immissis saevis ictibus. Qui cum hoc modo
quod moliebantur efficere nequivissent, et nostros audacter incedere et viriliter resistere persensissent, ex
arrogantia multitudinis pugnatorum audaciam assumentes, ambitiosi manum pedestrem prosternere, qua gravius
refrenabantur; cum hanc praecedentibus aciebus, et acies hoc protegi viderint, vi maxima accensi, animosius post
ictus illatos, lanceis et sagittis, arcubus immissis brachiis, exemptis ensibus nostros percutiunt. Itaque jam
pluribus dissipatis, ipsam etiam comitis aciem splendidissimam in regali acie mergi faciunt. Ibi quidem apparuit
quia in comite natura [1028C] militiae nihil exaruit; sparsis etiam suis et penitus effugatis, sparsisque tribus
aciebus, ipse solus vel cum paucis militarie agendo vicissim datis et vicissim susceptis ictibus, hostibus
resistebat, et se constanti animo cum cruce Domini et rege mori vel vivere applicuit. Interim praefatis aciebus
effugatis, major pars nostrae manus pedestris, permissione Domini concussa, hostium gladio corruit. Statim que
a dextris et a sinistris, a cauda et a capite, hostes gravi impetu nostros percutiunt. In hoc conflictu archiepiscopus
Caesariensis, vir vitae venerabilis, nomine Euzomerus, non lorica, sed sacerdotali superpellicio indutus, crucem
Domini venerabilibus gestabat manibus; cujus protectione ipse etiam sagitta [1028D] percussus, multis
attestantibus, permansit illaesus, sola gutta sanguinis illi in testimonio eminente. Ibique regis equus in collo
exstitit vulneratus. Quod cum archiepiscopus comperisset, et perfidos nostros invalescere persensisset, in eos
versa cruce Domini apertissime inquit: «Hujus virtute sacratissima anathematizati sitis, nefandissimi et divina
ultione in dispersione effugati, citissime pereatis.» Rex itaque virili audacia fretus, qua parte hostium turmas vi
pugnatorum in nostros magis vigere comperuit, illic exclamando S. crucis protectionem et auxilium, velocissime
irruit; perfidos prostravit, et in dispersionem impulit, ita, inquam, quod vicissim anteriores, et vicissim
posteriores percutiendo effugavit. Sicque actum est ut in illo bello, divina agente [1029A] providentia, ut ex
utraque parte, et victi et victores haberentur, sed dissimiliter. Nostri etenim victi ad Hap, ad Antiochiam et etiam
remotius ad Tripolim fuga evadentes, nostros ad exterminium deductos nuntiaverunt. Aliunde etiam Turci cum
impetu quorumdam nostrorum ad Alapiam effugati, Algazi et Dodechinum cum omni Turcomagnorum exercitu
ad interitum deductos asseruerunt. Auctor vero et inspector summae justitiae id regi Balduino, per virtutem S.
crucis et vitam ipsius exigente contulit, quod et hostes effugavit, et cum triumpho divinae victoriae, belli
campum libere et absolute cum paucis etiam obtinuit.
CAPUT XVI.
Contigit autem partes hostium partibus nostrorum [1029B] ab impetu revertentibus fessis, et equis
eorum deficientibus cum agasone, quoddam vexillorum regi deferente, separatim obviasse. Quod cum perfidi
sorte sinistra defatigatos conspexissent, immissis sagittis equos ex facili prostraverunt, et milites vi telorum
coactos quosdam morti tradidere, et quosdam captivitatis laqueis astrictos, rege nesciente Alapiam perduxerunt.
18

