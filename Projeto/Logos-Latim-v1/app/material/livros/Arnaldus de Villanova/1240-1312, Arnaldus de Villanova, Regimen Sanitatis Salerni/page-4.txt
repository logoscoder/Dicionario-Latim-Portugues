Lucius et perca, saxaulis et albica, tinca,
gornus, plagitia, cum carpa, galbio, truta.
CAPUT XXXI. DE ANGUILLA
Vocibus anguillae pravae sunt, si comedantur:
qui physicam non ignorant, haec testificantur.
Caseus, anguilla nimis obsunt, si comedantur,
ni tu saepe bibas et rebibendo bibas.
CAPUT XXXII. DE CIBI ET POTUS ALTERNATIONE
Inter prandendum sit saepe parumque bibendum:
si sumas ovum, molle sit atque novum.
CAPUT XXXIII. DE PISIS
Pisam laudare decrevimus ac reprobare:
pellibus ablatis est bona pisa satis:
est inflativa cum pellibus atque nociva.
CAPUT XXXIV. DE LACTE
Lac ethicis sanum caprinum, post camelinum,
ac nutritivum plus omnibus est asininum:
plus nutritivum vaccinum sit et ovinum.
Si febriat, caput et doleat, non est bene sanum.
CAPUT XXXV. DE BUTYRO
Lenit et humectat, solvit sine febre butyrum.
CAPUT XXXVI. DE SERO
Incidit atque lavat, penetrat, mundat, quoque serum.
CAPUT XXXVII. DE CASEO
Caseus est frigidus, stipans, grossus, quoque durus.
Caseus et panis bonus est cibus hic bene sanis:
si non sunt sani, tunc hunc non iungito pani.
Ignari medici me dicunt esse nocivum,
sed tamen ignorant cur nocumenta feram.
Languenti stomacho caseus addit opem;
si post sumatur, terminat ille dapes.
Qui physicam non ignorant, haec testificantur.
CAPUT XXXVIII. DE MODO EDENDI ET BIBENDI
Inter prandendum sit saepe parumque bibendum:
ut minus aegrotes, non inter fercula potes.
Ut vites poenam, de potibus incipe coenam.
Singula post ova pocula sume nova.
Post pisces nux sit: post carnes caseus adsit.
Unica nux prodest, nocet altera, tertia mors est.
CAPUT XXXIX. DE PYRIS
Adde potum pyro. Nux est medicina veneno.
Fert pyra nostra pyrus, sine vino sunt pyra virus:
4

