Cum vino choleram nigram potata repellit;
adpositam viridem dicunt sedare podagram.
CAPUT LXX. DE NASTURTIO
Illius succus crines retinere fluentes
allitus asseritur, dentisque curare dolorem:
et squamas succus sanat cum mette perunctus.
CAPUT LXXI. DE CHELIDONIA
Coecatis puflis hac lumina mater hirundo,
Plinius ut scribit, quamvis sint eruta, reddit .
CAPUT LXXII. DE SALICE
Auribus infusus succus vermes necat eius.
Cortex verrucas in aceto cocta resolvit.
Pomorum succus, flos, partus destruit, eius.
CAPUT LXXIII. DE CROCO
Confortare crocus dicatur laetificando,
membraque defecta confortat hepar reparando.
CAPUT LXXIV. DE PORRO
Reddit foecundas mansum persaepe puellas.
Isto stillantem poteris retinere cruorem.
CAPUT LXXV. DE PIPERE
Quod piper est nigrum, non est dissolvere pigrum,
phlegmata purgabit digestivamque iuvabit.
Leucopiper stomacho prodest, tussisque dolori
utile, praeveniet motum febrisque rigorem.
CAPUT LXXVI. DE GRAVITATE AUDITUS
Et mox post escam dormire, nimisque moveri:
ista gravare solent auditus, ebrietasque.
CAPUT LXXVII. DE TINNITU AURIUM
Motus, longa fames, vomitus, percussio, casus,
ebrietas, frigus, tinnitum causat in aure.
CAPUT LXXVIII. DE NOCUMENTIS VISUS
Balnea, vina, venus, ventus, piper, allia, fumus,
porri cum cepis, lens, fletus, faba, sinapi,
sol, coitus, ignis, labor, ictus, acumina, pulvis:
ista nocent oculis. Sed vigilare magis.
CAPUT LXXIX. DE CONFORTANTIBUS VISUM
Foeniculus, verbena, rosa, chelidonia, ruta:
ex istis fit aqua, quae lumina reddit acuta.
CAPUT LXXX. CONTRA DOLORE DENTIUM
8

