Quid debes tacere, quando vis phlebotomari,
vel quando minuis, fueris vel quando minutus?
Unctio, sive potus, lavacrum, vel fascia, motus
debent non fragili tibi singula mente teneri.
CAPUT XCV. DE EFFECTIBUS QUIBUSDAM
PHLEBOTOMIAE
Exhilarat tristes, iratos placat, amantes
ne sint amentes phlebotomia facit.
CAPUT XCVI. DE SCISSURAE QUANTITATE
IN VENAE SECTIONE
Fac plagam largam mediocriter, ut cito fumus
exeat uberius, liberiusque cruor.
CAPUT XCVII. QUAE CONSIDERANDA
CIRCA VENAE SECTIONEM
Sanguine subtracto sex horis est vigilandum,
ne somni fumus laedat sensibile corpus.
Ne nervum laedas, non sit tibi plaga profunda.
Sanguine purgatus, non carpas protinus escas.
CAPUT XCVIII. QUAE VITANDA SUNT
POST PHLEBOTOMIAM
Omnia de lacte vitabis rite minute,
et vitet potum phlebotomatus homo.
Frigida vitabis, quia sunt inimica minutis,
interdictus erit minutis nubilus aer:
spiritus exultat minutis luce per auras,
omnibus apta quies, ast motus valde nocivus.
CAPUT XCIX. QUIBUS MORBIS ET AETATIBUS CONVENIAT VENAE SECTIO,
ET QUANTUM SANGUINIS QUOQUE TEMPORE DETRAHENDUM
Principio minuas in acutis, perperacutis.
Aetatis mediae multum de sanguine tolte,
sed puer atque senex tollet uterque parum.
Ver tollet duplum, reliquum tempus tibi simplum.
CAPUT C. QUAE MEMBRA, QUOQUE TEMPORE
VENAE SECTIONE EVACUANDA
Aestas, ver dextras, autumnus hyemsque sinistras.
Quatuor haec membra: cephe, cor, pes, hepar vacuanda:
var cor, hepar aestas, ardo sequens reliquas.
CAPUT CI. DE COMMODIS EX SECTIONE SALVATELLAE
Dat salvatella tibi plurima dona minuta:
purgat hepar, splenem, pectus, praecordia, vocem,
innaturalem tollit de corde dolorem.
CAPUT CII. DE CAPITIS DOLORIBUS
Si dolor est capitis ex potu, lympha bibatur:
ex potu nimio nam febris acuta creatur.
11

