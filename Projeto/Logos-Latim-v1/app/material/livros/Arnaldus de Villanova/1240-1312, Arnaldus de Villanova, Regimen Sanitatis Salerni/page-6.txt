Semen foeniculi fugat et spiracula culi.
CAPUT L. DE ANISO
Emendat visum, stomachum confortat anisum.
Copia dulcoris anisi sit melioris.
CAPUT LI. DE SPODIO
Si cruor emanat, spodium

sumtum cito sanat.

CAPUT LII. DE SALE
Vas condimenti praeponi debet edenti.
Sal virus refugat et non sapidumque saporat;
nam sapit esca male, quae datur absque sale.
Urunt persalsa visum, spermaque minorant
et generant scabiem, pruritum, sive rigorem.
CAPUT LIII. DE SAPORIBUS
Hi fervore vigent tres: salsus, amarus, acutus.
Alget acetosus, sic stipans, ponticus atque;
unctus et insipidus dulcis dant temperamentum.
CAPUT LIV. DE VIPPA
Bis duo vippa facit: mundat dentes, dat acutum
visum, quad minus est implet, minuit quod abundat.
CAPUT LV. DE DIAETA
Omnibus assuetam iubeo servare diaetam:
approbo sic esse, ni sit mutare necesse:
est Ypocras testis, quoniam sequitur mala pestis.
Fortior est meta medicinae certa diaeta,
quam si non curas, fatue regis et male curas.
CAPUT LVI. DE ADMINISTRATIONE DIETAE
Quale, quid et quando, quantum, quoties, ubi dando,
in ista notare cibo debet medicus dictando.
CAPUT LVII. DE CAULE
Ius caulis solvit, eius substantia stringit:
utraque quando datur, venter laxare paratur.
CAPUT LVIII. DE MALVA
Dixerunt malvam veteres, quia molliat alvum.
Malvae radices rasae dedere feces,
vulvae moverunt et fluxum saepe dederunt.
CAPUT LIX. DE MENTHA
Mentitur mentha, si sit depellere lenta
ventris lumbricos stomachi vermesque nocivos.
CAPUT LX. DE SALVIA
6

