contemplata suum, jam Clementi Apuliam Siciliamque donarat. Ille eadem regna Ludovico Andium Duci,
Franciae tum Rectori contulerat, Caroli VI regis patruo.
Ludovicus ergo Provinciam Phocensem, quod ea ditio Joannae esset, metu, vi, malo, domuit. Ad triginta millia
equitum (numerus peditum incertus est) in Italiam traduxit. Per Marsos regni fines ingressus, sperabat hostes
potestatem pugnae facturos, ac se tanto exercitus robore facile brevique victoria potiturum. Sed Carolus
cunctando eum ratus frangendum, injecto interim faucibus Joannae pulvino, animam ei interclusit. Jam ad
Cassinensem saltum pervenerat Ludovicus, quum alia ejus equitum decem millia Aretium, opera exulum
admissi, diripuere. Verum ipse, dum trahitur tempus in Apulia, morbo an veneno (utrumque traditur) decessit.
Galli, ut capite resecto, bini ternive mendicantes in patriam rediere. Aretium Florentinis venditum. Is finis
tumultus Gallici fuit.
Tum vero Urbanus terrore Gallico liberatus, cum nepoti suo Campaniam ab Hungaro non impetraret, Luceriam
digressus, novos creat Cardinales, ingentem turam; septem ex veteribus dat in custodiam, quod diceret eos cum
rege et Clemente adversum se conjurasse. Mox Carolum Luceriam citat. Responsum ab rege, affuturum brevi,
verbisque juxta et armis objecta crimina diluturum. Cum obsideretur Luceria, Urbanus favore Raimundi Ursini
exceptus navi, Genuam deducitur, ubi quinque Cardinales saccis involutos mari mersit, homo rusticus et
inexorabilis.
Elisabeta sub haec Hungariae regina, judicium viri secuta, ut Sigismundus gener adolescentulus in Hungaria
regnaret, elaborabat. Bona procerum pars exstincti regis nepotem, recenti fulgentem Neapolitani regni gloria, in
Pannoniam accersebant. Advolat Carolus, coronatur, solatium vocatur viduitatis Elisabetae. Sed regina dolorem
simula tione fraudeque atroci armans, parato domi percussore, venientem ad se Carolum, in sinu prope suo
occidendum curat. Sigismundus ab Hungaris, Ladislaus Neapoli reges agnoscuntur. Urbanus ditionibus metuens
suis, regnique Neapolitani cupius, Genua Ferentium movet, Ladislaum haereditate paterna deturbaturus. Sed
quum Cajetani, aliique populi repugnarent, Romam infecto negotio reversus, Banderesiorum excipitur insidiis,
quos creatis una die novem et viginti Cardinalibus sustulit, qui omnes, tribus demptis, Neaplitani fuere.
Avitum Mediolanensi erat Vicecomitum familiae in Pontifices odium. Hoctempore Joannes Galeatius
Bernabovem patruum, insidias filiae ejus veritus, conjugis suae, interceperat dolo, captivumque ad mortem
tenebat. Placentiam, Parmam, Laudam, Brixiam, Bergomum, quae in divisione patrimonii patruo obtigerant, sibi
sumserat. Valentinam filiam elocaverat Ludovico
528

Aurelianensi, Caroli VI germano, dote attributa decies centenorum millium Francorum. Superatis Scaligeris,
Veronam, Vicentiamque; Carrario Patavium eripuerat. Tremendam Italis omnibus, et in his Pontifici potentiam
sibi parabat. Florentini metu servitutis, Franci regis imploraverant fidem. Comes Armeniacus, qui auro
Florentinorum motus eam sibi provinciam depoposcerat, educere permissus e regno perditissimorum hominum
manum, quindecim millia equitum, decem peditum conscripsit. Jacobus Vermis, praefectus Mediolanensium,
passus advenientem eum circumvolitare, provocareque frustra ad cominus conserendas manus, in oneratos
praeda, incompositosque, impetum repentinum facit: Ad sex millia eorum occidit: Armeniacum cepit saucium.
Quo exstincto, reliquiae aegre domum sunt reductae.
Sub haec Urbanus VI undecimo infelicis Pontificatus anno obierat: Successor erat Bonifacius IX vir juvenis, sed
tanti animi, ut primus populi Romani vim omnem in Pontificem transtulerit, creatis suo nutu magistratibus
omnibus, munitaque Sancti Angeli arce, in mole Adriani sita. Huic insueta decessoribus felicitas obtigit, ut
messem Jubilaei argentariam bis uno decennio meteret. Nam annum sui seculi nonagesimum sacraverat
Urbanus, velut tricesimum tertium, quod id aetatis habens Christus, mortem pro nobis oppetiisset. At minime
eum viderat: veneno aut aegritudine luci subtractus. Bonifacius, vorago pecuniarum insatiabilis, non lucratus
inde, quantum vellet, mutata mente, centesimum deinde colere, ut sacrum jussit. Litem super Pontificatu cum eo
Clemens primum, eoque deinde mortuo, Petrus Luna, cui Benedicti XIII nomen, pervicaciter continuavit. Franci,
cum obsecratus Benedictus cedere sententia nollet, oppugnare eum armis tandem coepere. Ille sacra sua
praeferens, ne a quoquam violaretur, ad natales suos Tarraconensesque concessit. Venceslaus Augustus in
sedanda ea seditione, nihil memorabile gessit: nullum specimen religionis, magnive animi praebuit. Tantum
Joannem Galeatium, ingenti pondere auri exoratus, ducem Mediolani designavit, contributis latissimis finibus.
Eo regnante, vir quidam nobili genere Wiclefi libros Pragam detulit, Joannique Husso, ingenio et mundiori vita
claro, eos commendavit, uti thesaurum singularem. Hussus, cum magistratum Academiae Teutonicis abstulisset
Caesar, illique maximo numero commigrassent Lipsiam, princeps Doctorum Pragensium habebatur. Ille, laudatis
Wiclefiscriptis et Waldensium, ingenti clericorum et plebis plausu coepit docere. Romanum praesulem, aiebat,
reliquis Episcopis parem esse, inter sacerdotes nullum discrimen, nisi quod vitae sanctitas conciliet. Animas e
corporibus excedentes, aut in aeternas e vestigio poenas mergi, aut perpetua consequi gaudia. Purgatorium ignem
nullum inveniri: Dei et sanctorum imagines, quae ad venerationem prostarent, delendas. Aquarum palmarumque
benedictiones irridendas. Mendicantium religiones malos Daemones invenisse. Confirmationem, quam chrismate
Pontifices inducunt, et extremam unctionem inter Ecclesiae Sacramenta minime contineri. Baptisma fluvialis
undae, nulla inter jecta sacri olei mixtura, recipiendum. Templum Dei immensi ipsum mundum esse: coarctare
331

