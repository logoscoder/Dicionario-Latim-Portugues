impendiis maturarent. Itaque hortantibus id ipsum Prophetis, Aggaeo et Zacharia, templum quadriennio
consummatum est, sexto post anno quam Darius regnare coeperat. Eodemque fere tempore Babylon destructa,
Jerosolyma restituta est. Templum enim Dei, quum LXX annis in favillis jacuisset, secundo Darii anno novum
surrexit. Tam accurate divinae praedictiones per omnia eventis consonant. Erantque superstites non pauci, qui
Jeremiam Vatem haec olim praecinentem audierant, aedemque priorem cum secunda non sine fletu comparabant.
Judaeis Zorobabel, vir stemmatis Davidici, et Jesus sacerdotes de stirpe Aaronis praeerant, iidem qui populum
ante XI annos e Babylonia in patriam reduxerant. Babylonii vero per id temporis rebellantes, graviorem, quam a
Cyro antea, cladem acceperunt. Ipsi obsidionis metu mulieres suas, paucis exceptis, omnes strangulaverant, ut
viris militaribus uberior commeatus suppeteret; excubias strenue obibant, omnia ad sufferenda diuturnae
obsidionis incommoda pridem comparaverant. Darius contractis in unum copiis, vigesimum jam mensem
inexpugnabilem urbem circumsedebat. Ibi Zopyrus Megabyzi filius, unius e Magicidis, dolo urbem capit, viribus
cunctis superiorem. Naso auribusque praecisis fidem facit Babyloniis, a Dario se contumelia ista affectum. Mox
trucidatis, ex composito, aliquot Persarum turmis, transfugio adjungit gloriam: Sic custodiae urbis praefectus,
Dario eam prodit; capta Babylon denuo, diruitur, muri portaeque ejus destruuntur, nobiliorum civium tria millia
suffiguntur crucibus, novi habitatores e vicinia in eam immigrant, fitque pago deinceps quam urbi similior, quae
orbi terrarum imperaverat. Ita impletum Babyloni, quod continuata Hebraeorum Vatum oracula a tribus jam
seculis praedixerant.
Melior Atheniensium sors fuit eo tempore, quos Tyrannide Pisistratidarum Harmodius et Aristogiton, audaces
duo juvenes, coeperunt liberare. Hipparchus, qui et Diocles, Pisistrato genitus, Harmodii sororem, cum ipsum
non posset, violarat. Harmodius, adjuncto sibi Aristogitone, amasio suo, tyrannum obtruncat, et dum caedem
facit, ipse occiditur. Aristogiton comprehensus ab Hippia, interfecti fratre, et per tormenta conscios caedis edere
jussus, omnes tyranni amicos nominavit. Quibus interfectis, quaerenti tyranno, an adhuc aliqui superessent?
Nemo, inquit, praeter te, quem amplius mori gestiam. Ejus virtute admonita libertatis civitas, Lacedaemoniorum
ope captis Pisistratidarum liberis, Hippiam excedere ex urbe coegit, qui, profectus ad Persas, ducem se Dario
adversus patriam suam obtulit.
Antequam vero pelleretur Hippias, Darius deleturus ignominiam, quam regnante Cyaxare Asiae intulerant
Scythae, in fines eorum septingenta armatorum millia duxit, navesque sexcentas. Trans. gressus fretum, Asiam
ab Europa disterminares, primum Thraces Getasque subegit, Scythae sui copiam non fecere. Eorum regiones
latissimas, juncto ponte Danubio, pervagatus, omnium rerum inopiam extimuit, et pontis Ionibus crediti
rescissionem, trepidusque refugit in Asiam, relictis ad detinendos hostes, amissisque octoginta hominum
millibus; quae jactura, abundante multitudine, inter damna numerata non est. Inde Perinthios, Paeonasque per
Megabyzum domuit. Amyntas Macedonum rex legatis se suaque dedidit, quos mox Alexander regis filius, ob
lascivius attrectatas foeminas, in convivio trucidavit, submissis juvenibus foemineum in modum comtis, quos
mulieres rati Persae, nimium
61

viros experti sunt. Facinusque impunitum mansit, delinitis vel argento, vel nuptiis regis filiae inquisitoribus.
Explorato deinde Oriente Darius, qua flumen Indus miscetur Oceano, Indiam missis ducibus in potestatem
redegit. Quin et in Africam fines imperii longius extendit.
Pulsus enim a Cyrenaeis Arcesilaus, cum Samiorum auxilio, regnum recuperasset, a Barcaeis Afris erat occisus.
Ejus mater Pheretima Aryandem Aegypti proregem, perpulit, ut misso exercitu de Poenis vindictam sumeret.
Capta dolo Barca et direpta, cives captivi a Dario in Bactrianos relegati sunt, Cyrenaei Persis subjecti. Proximum
bellum Ionicum fuit, cui postmodum omnis Graecia involuta. Ejus concitores Istiaeus et Aristagoras Milesii,
quorum ille in honore apud Darium erat ob solertiam, hic Mileto praepositus, volente Istiaeo, cujus filiam
duxerat. Verum Istiaeus praepostero amore reversionis in patriam, primum Aristagoram, hinc Milesios, mox
totam Ioniam in rebellionem propellit. Athenienses jam pulso Hippia liberos, Aristagoras in societatem pellicit,
Cyprum insulam iisdem consiliis implicat. Hinc Iones Sardes occupant, urbem incendunt, Byzantium capiunt,
Cares in rebellionem agunt. Lis factis excandescens Darius, per Otanem et Artaphernem, aliosque duces amissa
recuperat; Cyprios per Artybium in servitutem redigit. Cares Aeolesque arma jungentes perdomat. Aristagoram
prae metu in Thraciam migrantem, Thraces cum exercitu occidunt. Miletus expugnata, incolae aut caesi aut in
captivitatem rapti. Chios a Persis exhaustos, Istiaeus tot malorum autor ad excidium deduxit. Sed dum praedando
mare infestum habet, mox ab Harpago victus, atque ab Artapherne in crucem sublatus, poenas dedit perditae
patriae.
Interim Macedonum domitor Mardonius, naufragio amissis circa Athon montem copiis, praefectura privatur,
Graeci per legatos, quod Ionas adjuvissent, terram et aquam postulantur. Negant imprimis Athenienses et Eretrii.
Itur Datis et Artaphernes e Ponto in Graeciam transire jussi, insulas passim et continentem vastant, Eretriam
captam diripiunt. Inde ducenta peditum, decem equitum millia in campum Marathona deducunt. Athenienses,
tardantibus Lacedaemoniis, persuasi a Miltiade cive suo, quondam Chersonnesi tyranno, vincunt Persas, ipso
etiam occumbente Date, cujus cadaver petentibus victis denegatum est.

40

