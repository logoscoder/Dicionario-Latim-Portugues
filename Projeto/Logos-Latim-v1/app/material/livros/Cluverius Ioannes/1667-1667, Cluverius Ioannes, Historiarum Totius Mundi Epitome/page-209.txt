subito mortuus est inventus, territus ante mortem viri cujusdam horribilis specie, in somnis ei dicentis: En ob
perversitatem fidei tuae XIV tibi vitae annos deleo. Regnavit annos XXVII et tres menses, vixit LXXVIII.
Ipso imperante, Anglosaxones in Britannia novis Coloniis, multoque cum suo et Britonum sanguine, regnum sibi
potestatemque firmarunt. Patricius in Hibernia fidei Christianae jecit fundamenta. Gelasius Papa primatum sibi
in omnes Ecclesias, Anastasio refragante, adstruxit. Immeres bellicosi, reginae quondam Austri obedientes, quae
Salomonem invisit Regem, missis ad Anastasium oratoribus, Christianismum sunt amplexi, et Episcopum
expetiere. Acephali haeretici, Chalcedonensem exsecrantes Synodum, cum Episcopis ceu capitibus carerent,
varias de se sectas fudere, Tritheitas, Agnoetas, Theopaschitas, Jacobitas, Armenios, Severitas,
Aphthartodocetas, Severi Antiocheni, Juliani Halicarnassaei, Joannis Philoponi et aliorum scriptis deliria
adstruentes.
JUSTINUS.
JUstinus Thrax e subulco miles, e milite Tribunus, hinc Comes, et tandem Imperator, mira fortunae
commutatione, et pecunia aliena, factus est. Cum enim mortuo Anastasio, Amantius Eunuchus donativum ei
dedisset, pro Theocritiano militibus distribuendum, Justinus suum egit negotium, potestatemque alteri cupitam
sibimet acquisivit. Id aegerrime ferens Amantius, dum insidias ulcisci insidiis quaerit, praevenitur a Justino, ac
cum sociis necatur, implevitque somnium, quo a grandi quodam porco se devorari viderat. Justinus
Chalcedonensis Concilii acerrimus propugnator, relegatos ab Anastasio reduxit, Arianos Eutychianosque
multavit exiliis. Severum novatorem, Antiochena sede pulsum, lingua privasset, nisi fuga ille praevertisset
malum.
At Vitalianus, sub Anastasio affectator imperii in Justini intimam receptus familiaritatem, effugere tamen
exitium nequivit, dolo caesus, annuente Justino, a Byzantinis, quorum necessitudines civili bello peremerat. Ejus
loco Justinianus, sorore natus Justini, legionibus est praefectus.
Exorto cum Cabade Persarum rege bello, Justinus Zelioben Hunnorum regem, socium sibi auro facturus,
infidelem experitur emptam pecuniis militiam. Zeliobes enim majori aut novo inescatus lucro ad Persas semet
transtulit. At cum Justinus per literas explicaret Cabadi ingenium transfugae regis, nec ille inficiari datam sibi a
Justino pecuniam posset, incensus ira Cabades, sustulit proditorem, et quotquot Hunnorum fuga non
anteverterent exitium, (erant autem XX millia) paribus suppliciis interemit. Justino ob animi sinceritatem pax
data, sed minus diuturna. Nam postquam
332

Tzatus, Lazorum seu Colchorum Dux, ad religionem se applicuisset Christianam, Justinus baptizatum eum
regemque et filium suum appellatum, remisit in Colchidem, Persarum imperio subditam. Eo facto inimicitiae
recruduerunt, Colchis Hunni adversus Persas venere auxilio. Postea Cabades fatis vicinus, Cosrhoem filium
adoptandum dare Justino voluit: Factusque esset voti compos, nisi Proclus Quaestor tum Caesari, tum Justiniano,
perniciosum esse id consilium demonstrasset. Unde paulatim acrius bellum utrinque sumi coepit.
Quemadmodum autem Justinus tzati promotione Cabaden, ita Arianorum persecutione Theodoricum offendit
Veronensem, qui ne idem in Catholicos statueret, quod Justinus in Arianos, legati venerunt Constantinopolin
Johannes Papa, successor Hormisdae, et praestantissimi Romanorum Boethius, Symmachus, aliique, exorantes
Justinum, ne sua in haereticos austeritate, Theodoricum in Catholicos efferaret. Quibus honorfice habitis,
Justinus Imperatorum primus, a Romano Pontifice, qui superiorem se ferret Constantinopolitano Epiphanio,
insignibus est Augustalibus redimitus, ingenti indignatione Theodorici, arbitrantis oratores conspirasse cum
Justino in suam regnique Occidentalis perniciem. Itaque Johannem reversum in Italiam diutina maceravit
custodia, eumque juejuniis et squalore carceris, comites vero ejus, partim igne, partim aliis suppliciis exstinxit.
Symmachum Patricium generumque ejus Boehtium Consularem punivit gladio. Hi ambo quantum seu divina seu
humana sapientia excelluerint, monumentis a se editis testantur.
Verum in Theodoricum nec sera, nec obscura coelestis ira Numinis apparuit. Nonagesimo octavo post hoc
facinus die, piscis forte appositi caput, tanquam Symmachi esset, torvis oculis, exertisque dentibus exitium
minitantis exhorruit, subitaque est morte defunctus.
Successit in regnum Amalasuenta silia, probe literis exculta mulier, cum filio Athalarico, qui puer fere
pueriliterque vivens, matrem imperii administram habuit octennium, Galliarumque partes avo quaesitas bello,
Francis repetentibus reddidit. Mortuo Alarico Amalasuenta cum Theodatum, amitinum suum, regni fecisset
participem, non multo post, ipso jubente, in balneo strangulatur. Nam pravos Theodati mores, liberius increparat,
et tres Gothorum primores, indignum esse vocifer antes fastigio Principis, si ferulam pateretur et literis
incumberet, astu quodam interfecerat, ut petulantiam Alarici castigare decenter posset. Ita sagacissima regina,
dum filium ad bonam frugem, et agnatum reducere studet, gentilium suorum ferocia interiit.
Feliciori institutione Eudoxia Valentiniani III filia, Childericum filium imbuit. Ille enim defuncto Thrasimundo,
Vandalorum in Africa regnum adeptus, non patrem haereticum, sed matris catholicae monita sequens, cultor
rectae fidei enituit. Adstrictus a patre juramenti nodis, ne unquam in suo regno catholicis faveret, priusquam
regni jura assumeret, universos Episcopos ab exiliis revocavit, LXXIV annis evolutis, ex quo a Genserico, avo

209

