Ravennam cum universis copiis Gasto Foxius. Obsidionem soluturi adveniunt Hispani, Pontificiique. Fit
acerrimum certamen ipso Paschali die. Vincunt andem Caesariani Gallique Pontificios: novem eorum millia
occidunt, tria amittunt suorum, inter hos duces plerosque, ipsumque tandem Foxium. Germani flexis genibus,
Deo grates pro victoria exsolvunt.
Raimundus Cardonus, Prorex Neapolitanus, aufugit: capitur Joannes Medices, paulo post Leo x, ducesque
aliquot. Foxiano funeri XVIII vexilla, Hispanis erepta, praeferuntur, Ravenna, Faventia, Forolivium, Imola,
Gallorum ditioni se addunt.
Tum vero omnibus modis id agere Pontifex, ut Maximiliani recolligat gratiam, et impetrare. Caesar Trevirennbus
in Comitiis tunicam Domini inconsutilem, in ara absconditam, visus reperisse, felicior utique futurus, si vel
consutilem inter Christianos concordiam reperisset. Nam Erfordia, Spira, Colonia, Vormatia, Halla Suevica,
Lubeca, Ratisbona, Noriberga, Sueinfurtum, aliaeque civitates sub ea tempora, cum senatoribus male
administrati aerarii culpam impingerent, cruentis seditionibus exarserunt. Plerarumque finis is fuit, ut punitis, qui
utrinque ansam praebuissent, tribuni aerarii etiam e populo legerentur.
Mox autore Julio, inter Caesarem et Gallum foedus rumpitur. Maximilianus Julio et Ferdinando aggregatus,
Helvetiorum, quos Galli, occiso eorum legato, offenderant, conscribit copias. Imperium Coloniae decem in
provincias seu circulos partitur, Austriacum, Bavaricum, Suevicum, Francicum, Rhenensem superiorem,
Electoralem, Burgundicum, Westphalicum, Saxonicum superiorem et inferiorem. Helvetii magno numero in
Italiam perrumpunt, quorum subnixi viribus foederati, Gallos Mediolani possessione, quod jam XIII annos
tenuerant, expellunt, Maximilianum Sfortiam Ludovicif. reducunt. Rex Francus ab infesto Pontifice proscriptus,
cum redintegrato exercitu, rursus Mediolanum, duce Ludovico Tremollio repeteret, ab Helvetiis sanguinario ad
Novariam praelio victus, totaque fere Italia exclusus est. Concilii Pisis inchoati, et Mediolani parum prospere
renovati patres, Helvetiorum timore perterriti, Lugdunum se transtulerant, Julium execrantes. At ille, pulis
Bononia Bentivolis, Ravennaque recepta, Parmam et Placentiam adjicit suo dominio. Genuam Fregosii: Cremam
et Brixiam Veneti; Florentiam Medicei, factionis Pontificiae, occupant. Helvetii specioso assertorum Italiae
titulo ornantur.
Caeterum quum Veneti Veronae Vicentiaeque imperium Caesari cedere obstinatissime recusarent, Pontifex
novum cum ipso in Venetos cudit foedus: Illi cum Ludovico in Pontificem et Hispanos. Quos avertere ab
amicitia Gallorum frustra conatus bellorum artifex Julius, contracta ex animi dolore, metuque schismatis
febriexstinguitur, tumultus excitatos Joanni Mediceo, id est, Leoni x, sepeliendos relinquens. Claves hic in
Tiberim projecisse fertur aliquando, addens, valiturum Pauli gladium, cum claves Petri nihil possent. Ulricus
Huttenus in illum, ut multa, ita et illud:
Fraude capit totum mercator Julius orbem,
Vendit enim coelos, non habet ipse tamen.
Ludovicus Francorum rex nummis inscripsit aureis: Perdam Babylonis nomen. Sed qui tam arctam cum
Alexandro VI affinitatem contraxisset, qui repudiata conuuge, Caroli VII sorore, ejusdem Caroli viduam sibi
jungere non
581

abhorruisset, quid prosperi ex eo Ecclesiae? Hic ut Anglo domi facesseret negotium, Jacobum IV Scotum in eum
armavit: qui inito praelio occubuit, cumque eo XV millia Scotorum. Erant, qui et Ludovicum, et Ladislaum
Hungariae Bohemiaeque regem ad persequendos Waldenses incitarent. Sed illi edita fidei confessione, calumnias
mascule refellunt, factaque inquisitione, meliores obtrectatoribus suis visi, avitam religionem in pace
conservarunt.
Sub haeo Julio Leo X delicatulus Pontifex militi sufficitur, auri patrio more (ut ait monachus Citizensis P.
Languius) sitientissimus, Romanae Florentinam jungens avaritiam, cuncta pecuniis venalia habens, Basilicam D.
Petri a Julio inchoatam ita exstruens, ut lapides die secti, noctu ad palatium grande Mediceorum Florentiam
transvolarent. Sanctus adeo, ut inter vina et lautitias Euangelium Christi, ut quaestuosam sibi suisque fabulam,
irrideret. Quietis et otii cupidissimus, apud Ludovicum XII obtinuit, ut omissa Eccleasiae reformatione,
Lateranensi concilio subscriberet. Cardinales, qui a Julio defecerant, in gratiam reduxit. Sorori suae Magdalenae
obaeratus, quae prodigalem ejus vitam ante Pontificatum aluisset, pecuniam a Quaestoribus indulgentiariis
conficiendam illi donavit: Magdalena eam curam committit Episcopo Aremboldo: ille praeconibus, qui eos
thesauros plurimo licitarentur.
Sub ista Ludovicus XII, pace cum Anglo facta, et post con jugis suae Annae Britonicae repudium, ducta Regis
sorore, dum recenti amori senex licentiosius indulget, moritur: regnum Francorum defertur ex lege Salica,
proximo agnato Francisco Valesio, eidemque genero simul regis defuncti. Huic Jubilaeum mittit Leo,
divulgandum per Gallias, caeteraque orbis climata, abyssum malorum. Emungebantur sub umbra Turcicae
expeditionis crumenae vulgi. Exemptio animarum e purgatorio igni decem solidis aestimabatur. Aucta ex eo rei
indiguitas, quod ejus thesauri nundinatores, in lustris et popinis, aleae lusu aut deterius id profundebant, quod
populus suum defraudans genium redimendis peccatis e diario miser comparcebat.

364

