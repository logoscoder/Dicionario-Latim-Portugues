speciem, multosque et pari animo viros rerum pro tempore potiri, qui singuli privatim sibi, quam publico
consulere mallent, sperabat suam prudentiam, reique militaris peritiam ac fidem, facta
108

quadam fortunae mutatione facile requisitum iri, ideoque obsidionem toto anno constanter perferebat. Interim
Alcetam in Pisidia devincit Antigonus, Attalum, Docimum et Polenmonem, socios Eumenis, capit. Alcetas
praesentiens Temesianorum fraudem, sibi ipsi vitam infelici dextra eripuit. At Eumenes consilio se suo haud
fefellit. Etenim Antipater moriens interea mutatis quarundam provinciarum Satrapis, Polysperchonti, ducum
Alexandri vetustissimo, tutelam regum imperiique administrationem commendarat, addito ei Tribuno Cassandro.
Ea mutatio cum pernotuisset, Antigonus animum ad Asiae imperium extulit, statuitque nec regibus amplius, nec
tutoribus eorum parere. Habebat enim peditum LXM, equitum XM, Elephantos XXX. Illis statim annititur
Ardiaeum Phrygia, Clytum Lycia expellere, Ephesum capit, pecunias in Macedoniam ad reges deportandas
intercipit, Eumenem obsidione solutum sibi adjungere parat, omnia denique ut rebellionis manifestus, agere
incipit. Nec deerat ambitionis societati Cassander, turpe sibi ratus, Polysperchontem patris judicio praelatum in
administratione imperii. Igitur ad Ptolomaeum occultas mittit literas, qui jam capto Laomedonte Syriae
praefecto, totam Syriam ac Phoenicem ditioni suae adjecerat. Jerosolymam etiam sabbati religione haud
defensam, inique occupaverat, opseque tenebat plusquam regias, adeo ut classem e Phoenice in Hellespontum
expediret. Transgressus inde in Asiam Cassander, foedus cum Antigono percutit, et ab eo classem militemque ad
excutiendum tutoria potestate Polysperchontem impetrat. Contra Eumenes, ab Olympiade et Polysperchonte ad
tuendum domum regiam sollicitatus, Argyraspides veteranos, aliasque insignes nactus copias, in superioris Asiae
provincias proficiscitur, relicta Cassandro et Polysperchonti de Europa dimicatione. Ita quinto post Alexandri
obitum anno, totus pene orbis novis bellis seditionibusque exarsit, ut verissime scriptor historiae Maccabaeorum
affirmet, multiplicata esse mala super terram.
Eodem tempore Romani cum Samnitibus et Appulis bellum, variis interpellatum cladibus induciisque, trahebant.
In quo L. Papyrii Dictatoris severitas, Romanorum ad furcas Caudinas ignominia, et mox ejusdem Papyrii
Cursoris de Samnitibus victoria enituere. Expugnata enim Luceria, Samnites vicissim sub jugum misit,
quemadmodum illi autore Pontio Romanos sub jugum miserant.
Inter haec Polysperchon Olympiadem, quae propter inimicitias cum Antipatro et Cassandro in Epirum
secesserat, reducit in Macedoniam. Euridice uxor Aridaei regis muliebri aemultatione perculsa scribit nomine
regis Polysperchonti, Cassandro exercitum tradat, in quem administrationem transtulerit regni: eadem et in
Asiam Antigono per epistolas nunciat. Quo beneficio devinctus Cassander, nihil non ex arbitrio muliebris
audaciae gerit. Deinde profectus in Graeciam multis civitatibus infert bellum; quarum excidio, veluti vicino
incendio, territi Spartani, urbem quam semper armis, non muris defenderant, contra veterem majorum gloriam,
murorum praesidio includunt. Sed mox Cassandrum a Graecia turbatus Macedoniae status revocavit. Nam
Olympias mater Alexandri, cum prohiberi finibus Macedo niae ab Euridice et Aridaeo coepisset, indignitate rei
moti Macedones, ad ipsam transiere. Olympias furens impotentis ira animi, Aridaeum caputum excruciavit
stimulis, Euridicem ad suspendium adegit, Nicanorem Cassandri fratrem, ac centum alios Macedones, Cassandro
amicissimos, crudeliter mactari jussit. Aridaeus (quem Macedones Philippum nominaverant) nomen imperii
potius quam imperium gesserat sexennio, potestatemque vix rite degustatam miserando commutavit exitio.
109

Sub haec in Asia Antigonus, postquam victa Polysperchontis et Clyti classe, imperium sibi maris vendicasset,
adversus Eumenem proficiscitur, qui contractis in unum Superioris Asiae copiis, consilio et armis
formidolosissimus ducum videbatur. Invidiam honoris, quod se Chersonesium Macedones ducem non ferrent,
fictitio diluebat tribunali, cui speciem Alexandri imposuit, ut tanquam praesenti ejus numine de summa rerum
decernerent. Itaque in Paraetacis ad Cubratem Flicum Antigono conflixit, eumque male acceptum in Mediam
hyematum coegit redire, peditum ducentem 28 millia, octo equitum, Elephantos LXV, quos Eudamus ex India,
interempto per dolum Poro rege, adduxerat. At Eumeni tamen infortunata haec militia per Macedonum fraudem
ambitionemque provenit. Quanquam enim callidum Antigonum calliditate superasset saepius, ac postremo etiam
praelio omnem ejus peditatum Argypraspides veterani in fugam coegissent, tamen ob amissa impedimenta irati,
Imperatoris sui capite alienam mercari gratiam non erubuerunt, fortissimorumque virorum prodito sanguine,
conjuges liberosque suos, quam tot bellis spectata virtute maluerunt recuperare. Igitur traditus Antigono
Eumenes, et aliquamdiu in vinculis habitus, a custodibus jugulatur; Antigenes, fortissimus Argyraspidum dux,
vivus exuritur; Eudamus elephantorum magister trucidatur, omnia in Antigoni manus veniunt, Orientis victores
perfidia partim sua, partim aliena vincuntur. Nec Olympias diu regnavit, quae crudeli principum caede favorem
sui in odium verterat. Cassander enim praeposito Athenis Demetrio Phalereo, injurias ab Olympiade suis illatas
ultum in Macedoniam proficiscitur. Olympias diffisa Macedonibus, cum nuru roxane, et nepote Hercule, in
Pydnam urbem concedit. Deidamia Aeacidae regis filia, et Thessalonice privigna, multaeque aliae principum
matronae, speciosus magis quam utilis grex, comites reginae fiunt. Obsidet eas Cassander, Aeacidae auxilia
eludit, fame ferroque urget Olympiadem, et ad deditionem compellit faciendam. Hinc in concionem vocato
populo, subornat parentes et cognatos interfectorum, qui sumpta lugubri veste, crudelitatem mulieris accusent; a
70

