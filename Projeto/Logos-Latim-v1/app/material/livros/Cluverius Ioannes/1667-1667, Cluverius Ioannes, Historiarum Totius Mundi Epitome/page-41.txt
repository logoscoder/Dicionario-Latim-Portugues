Herodotus sex Persarum millia praelio cecidisse, Justinus ducenta memorat. Constat a decem millibus, ducenta
millia in fugam acta, rarissimo exemplo fortitudinis. Nec enim facile tam exigua manus tantas opes prostravit.
Tantaque virtus singulorum fuit Atheniensium, ut cujus laus prima esset, difficile judicium videretur. Inter
caeteros tamen Themistoclis adolescentis gloria emicuit, et Cynegiri, qui truncatis manibus navem, in quam
Persae confugerant, morsu detinuisse scribitur. Cecidit et Hippias tyrannus Atheniensis, patriaeque funestum
spiritum reddidit.
Similibus fere fatis Roma functa est. Eodem certe anno (is erat Olympiadis sexagesimae septimae quartus)
Athenienses tyrannicidis statuas posuere, et Romani tyrannos ejecere.
Postremus enim regum Romanorum fuit Tarquinius, cui gonomen Superbo ex moribus datum. Hic regnum
avitum, quod a Servio tenebatur, rapere maluerat quam sperare, immissisque in socerum percussoribus, scelere
partam potestatem non melius egerat quam acquisiverat. Nec abhorrebat moribus Tullia, quae ut virum regem
salutaret, super cruentum patrem carpento invehi sustinuit. Ipse Tarquinius in senatum caedibus, in omnes
superbia grassatus, corpus armatis circumsepsit, latomias, compedes, catenas primus Romae usurpavit. Quum
domi saevitiam fatigasset, tandem in hotes vertit. Sic valida
62

oppida in Latio capta sunt, Ardea, Ocriculum, Suessa, Pometia, Gabii, Gabios Sextus Tarquinus, facta ex
vulneribus sponte sumtis fide transfugii, dolo occupavit, et de consilio patris, spectante nuncio, papaverum
cacumina decutientis, principes civitatis interfecit. Superbus e manubiis Capitolium struens, in fundamentis
caput humanum reperit, portentum imperii, per aliorum decisa capita incrementa habituri.
Ad illum Sibylla Cumaea anus venisse fertur, novemque libros carminum venales obtulisse, sed magno pretio.
Parcius licitante Tarquinio, illa tres exussit, reliquis idem pretium statuit: et jam magis abnuente rege, alteros tres
cremavit, superstiribus tantumdem arrogans pretii. Tum rex miratus mulieris consilium, suasu augurum
numeravit ei, quanti indicaverat, librosque emtos duobus viris illustribus custodiendos dedit, quorum alterum
mox, quod describendos communicasset Petronio Sabino, culeo insutum in profluentem abjecit. Hi libri
incolumes mansere usque ad Olympiadem CLXX, quando exustis cum capitolio, alii Sibyllae Erythreae,
aliarumque versus substituti sunt, inter quos aliqui etiam nothi irrepsere. Cumaeam enim praecesserat Heriphile
Erythraea, illam Delphica, cujus versus plurimos fertur Homerus operi suo inseruisse.
Caterum Tarquinii fastum tamdiu perpessus est populus, donec libido aberat. Filius vero ejus Sextus, cum
ornatissimae foeminae Lucretiae stuprum intulisset, illa dedecus ferro excidit, amici id regum exilio ulti sunt.
Autoribus enim Junio Bruto, (qui brutum se ad id temporis metu regis avunculi simulaverat) et Collatino marito
Lucretiae, Tarquinio imperium abrogatum, bona ejus direpta, ager Marti consecratus, potestas in libertatis
vindices translata est, mutato tamen tempore et nomine. Quippe ex perpetuo annuum placuit imperium, ex
singulari duplex, ne solitudine vel mora corrumperetur, Consules pro regibus appellati, ut consulendum a se
meminissent civibus. Et dignum se consultis nomine Brutus praebuit. Filios suos fratrisque, quod cum Aquiliis et
Vitelliis ad recipiendum in urbem Tarquinios conjurassent, virgis caesos, securi percussit. Collatino quod
Tarquinii nominis sensusque videretur, fasces patriamque abrogavit. Substitutus est Valerius Publicola, qui
legem de provocatione ad populum tulit, fascesque plebi submisit. Regnatum Romae a VII regibus annos 244,
cum adhuc, ubi plurimum, vix ad decimum quintum milliarium urbs possideret.
Hanc infantiam populi Romani facit Florus. Sequens aetas a Bruto Collatinoque Coss. in Appium Claudium; Q.
Fulvium Coss. ducentos annos patet, quibus Italiam subegit, tempus viris armisque incitatissimum, ideo quis jure
adolescentiam dixerit. Dehinc ad Caesarem 250 anni sunt, quibus totum orbem pacavit vel potius impugnavit.
Haec jam juventa imperii, et quasi quaedam robusta maturitas fuit.
A Caesare Augusto usque ad Alexandrum Mammeae lacertos movit viriles. Post eum varium genus Caesarum,
noxios humores jugiter inter se confligentes intulit reipublicae, quibus dum medetur Christianismus, receptus a
Magno Constantino, stetit senectute cruda, vegetaque. Sed post Valentinianum III infulis gentibus barbaris,
tanquam potionibus venenatis emortua, sub Carolo M. refloruit: Novisque firmata regnis, velut a se genitis
liberis, ipsa parens emarcuit, vim opesque ejus pristinas filii reges, Roma ipsa, effoeta anus, autoritatem tamen
priscam Papaeo dominatu sibi asserit.
Simul liberatus est populus, prima adversus exteros arma pro libertate corripuit, mox pro finibus: deinde pro
sociis, tandem pro gloria et imperio, lacessentibus usquequaque finitimis. Prima cum Tarquiniis pugna, Aruns
Tarquinius et Brutus Coss. se invicem occiderunt.
63

Hinc Prosena rex Hetruscorum, Tarquinium tentat restituere, primoque impetu Janiculum capit. Ibi Horatius
Cocles pro ponte sublicio stetit, et aciem hostium solus sustinuit, donec pons a tergo interumperetur, cum quo
statim in Tiberim decidit, et armatus ad suos transnavit. Mox in castra porsenae venit Mutius Soaevola,
purpuratumque pro rege, cum neutrum nosset, occidit. Apprehensus et ad regem pertractus, dextram igni exussit,
hoc supplicii a rea exigens, quod in caede aberrasset. Unde cum misericordia regis abstraheretur, quasi
beneficium referens ait, trecentos adversus eum sui similes conjurasse. Qua re ille territus, bellum acceptis
obsidibus deposuit. Inter illos Claelia virgo fuit, quae deceptis custodibus noctu castris egressa equum quem fors
41

