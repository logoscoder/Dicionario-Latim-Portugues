suo Imperatori. Primus Pontificum Constantinus, adspectu haereseos, obedire renuit summae in terris potestati.
Onuphrius ex imaginum despectu obortum Philippici hunc contemptum memorat, cum Petrus regi qualicunque
propter Dominum jubeat parere.
Similem fere casum expertus eodem tempore Longobardorum Rex Aripertus, is qui Alpibus Cottiis donarat
Pontificem, solerti quidem ingenio Primceps, dissimulata majestate passim explorate solitus, quid de se, quid de
judicibus populi sentirent; nunquam ostentare legatis divitias aut rerum abundantiam, ne aliis de se quam ipse
sibi plus crederet; ad extremum praecipiti metu pristinam felicitatem ac prudentiae laudem corrupit. Nam ex
dubio cum Ansprando exule Praelio, quod Ticinum resugisset, auxit hosti animum, suis dempsit. Quorum
reveritus offensam, dum auro gravis transire in Franciam festinat, demergitur pondere, ac Ticino amne
suffocatur. Ita potitus rerum Asprandus novennio exul, actaque trimestri potentia, Luitprando filio transmisit
sceptrum.
ARTEMIUS ANASTASIUS.
ARtemius, qui et Anastasius, Philippicum imperio male parto, male gesto, male exuit, post biennum et ipse paulo
molliori fortuna eodem exuendus. Agareni runc depraedati Galatiam, Ulidis jussu classem instruebant in
Phoenicia, qua urbem obsiderent regiam, quos praeveniendos ratus Artemius, tum civibus imperavit de
commeatu sibi prospicere in triennium, et qui re arctiori essent, emigrare, tum classiarios ire jussit armatos igni
marino, ut apparatum Saracenorum incenderent. Sed ex his audentiores, Joannem Diaconum pro imperio eos
alloquentem Rhodi confodiunt, et Theodosum Adrumettenum, tributa colligentem, cogunt imperare invitum. Qui
progressus Constantinopolin versus, semestribus praeliis fatigavit Artemianos, ac tandem proditione quorundam
admissus in urbem, diripiendam permisit seditiosis et auxiliaribus suis Gottho-Graecis, Germanum novellum
Patriarcham ac Principes pro Artemio stantes constrinxit vinculis: Imperatorem ipsum Nicaeae se tradentem,
ejurato imperio, tonderi in Clericum, et Thessalonicae exulare jussit. Artemio huic cum Constantino Papa bene
convenit, quod missis legatis confiteretur se affentire sextae Synodi canonibus; ac proinde Romae Petrus Dux,
Philippici portans imaginem, ob quam Romani seditionem moverant, eam sponte abjecit. Tum Rodericus
Hispaniarum Rex, collectis regni viribus, praelio congreditur cum Saracenis, occisisque licet XVI eorum
millibus, cadit tamen ipse, et Barbari potiuntur Hispania, Hispalin, Legionem, Cordbuam occupant, Francis ea,
quae Gothorum adhuc erant in Galliis, ad se rapientibus. Eorum tunc Ductor praecipuus Pipinus fatis concessit.
Vidua ejus Plectrudis Carolum Martellum privignum suum mancipavit
356

custodiae, ex qua tamen ille, mortuo paulo post rege Dagoberto, elapsus, paternam adeptus est dignitatem,
eamque tanta gessit felicitate, ut stirpi suae Francorum regnum acquireret.
THEODOSIUS III.
THeodosius vero Imperator arbitrio militum sibi obtrusum principatum, vertente anno deposuit. Quia enim Dux
Orientis Leo, Artemii secutus partes, nequaquam consentiebat per vim invasae dominationi, ejusque virtus timori
Saracenis, exercitibus reverentiae erat, capto per eum filio Theodosii, pater suas vires tanto conspicatus impares
fastigio, exuit semetipsum purpura, atque accepta fide, nihil in se consultum iri gravius, vitae reliquum
tranquillus pro Clerico exegit Ephesi. Filius eandem sortem amplexus, sibi potius quam aliis imperare didicit.
Hoc regnante, Pergamum cepit Musalmas Saracenus. Nam cum oppidani, Magi cujufdam instinctu, dissecto
mulieris praegnantis utero, foetus ejus sanguine dexteras inunxissent manicas, justo DEI judicio victi, nefariae
impietatis suae poenas exsolverunt.
LEO ISAURUS.
LEo inter familiares adscitus Justiniani, atque ab eo Abasgis domandis in Alaniam seu Albaniam missus,
exstincto ipso, et Philippico excoecato, Orienti Rector datus ab Artemio fuerat. Quo amoto, favore fisus militum
et Artabasdi Praetoris Armeniorum, cui filiam desponsarat Annam, ad imperium emersit, fraudesque elusit
Musalmae et humaris, principum Arabicorum, sub tegmine pacis faciundae provincias depraedantium.
Itaque ingenti adornata classe, Constantinopolin pene triennium obsident, atque interim cum frigore, bello, fame,
pestilentia, sine numero periissent, navibus partim fluxili in aquis igne, partim fulmineae grandinis tempestate
consumptis, partim etiam demersis, quiremanserunt abscedunt, ex tribus navium millibus, ut ferunt, vix quinque
cladis nuncias domum retrahentes, documentum potentiae DEI, quem Christiani venerabantur. Bulgari soli XXII
millia ex iis, praedatum excurrentia cecidere. Hoc urbis regiae periculum occasionem suam ratus Praetor Siciliae
Sergius, inhiat tyrannidi, eamque Gregorio cuidam e suis dat gerendam. Sed Paulus Chartularius missu Leonis
profectus in Siciliam, in fugam egit Praetorem, peremptoque Gregorio, deprecantem Sergium recepit in fidem.
Similiter tertio Leonis anno Nicetas Xylinites in novas spes recuperandae dignitatis impulit Artemium,
Thessalonicae exulantem, qui et Bulgarorum fultus auxiliis Byzantium appulit, conatu ut ternerario, sic infelici.
Nam cum minime admitteretur a Byzantinis, Bulgari accepta pecunia Artemium produnt Leoni, a quo peremptus
est cum conjuratis: Opes Xylinitae praegrandes fiscum implevere augustum.
Nec immunis tamen a flagellis mansit seu Romanus seu Byzantinus populus, pestilentia atroci ad tercentum
habitatorum millia depascente, Romanosque muros transcendente Tyberi, ut pateret in Christianis etiam suis
quam plurima animadversione digna reperire omnipotentem Deum. Eodem tempore insignis Satanae fraus in
224

