Interim Turca vicennales cum Caesare renovat inducias, haud levi Cosacorum agitatus in juria. Illi enim
praecipuas interioris Moschoviae urbes anno XIII perpopulati, quum et Tartaris graves intulissent clades,
Turcarum in Ponto Euxino XXIV triremes cremarunt. Quin et irritatiores, ad Sultani expostulationes, Thraciam
ipsam percursant, pene usque ad moenia Byzantina praedabundi, Najagensium Tartarorum diripiunt terras,
Bithyniam vastant et Paphlagoniam, Trapezuntem cum portu, armamentario, triremibus evertunt, Sinopen Ponti
incendunt, opimaque praeda ditissimi recurrunt in Sarmatiam. Ea damna cum sarciri Achmetes a rege Polono
posceret, ille se inscio illata respondit. Ne ergo ferrum in Polonos stringeret, Persarum regis in Asia felicitate est
praepeditus, qui defectione quorundam Sultani purpuratorum usus, late Turcicas depopulabatur provincias, et
Georgianorum regem, Sultano adhaerentem, prinicipatu pene suo multabat. Neque fortunatior Turcis annus XVI
illuxit, quo terra sunt marique caesi. Ab Hispanis quidem in mari Mediterraneo, simulque a Florentinis et
Melitensibus: tum vero in palude Moeotide a Cosaccis; Denique a Persis in Asia, ubi XI eorum millia peste
ferroque occubuerunt. Vicissim tamen assumptis Tartaris, incubuerunt copioso agmine in Podoliam, magnasque
ibi praedas egere. Post quae Achmetes, anno tyrannidis XIV fere expleto, in locum suum migravit.
Eadem tempestate Russia ancipiti a Suecis Polonisque bello vexabatur. Multi
649

Russorum sub Polono merobant, Vladislao ejus silio Moscoviam acquisituri, quorum comperta ex defectu
stipendii seditione, Tartaris audacia surrexit in Podoliam irruendi. At placati tandem auro et promissis Moschi,
tres popularium suorum profligant exer citus, Neudam pro Polonis intercipiunt, ex alia parte Suecis Plescoviam
ad deditionem adigentibus, quibus postmodum et alia Russorum oppida accessere. Mosqua a Polonis crematur.
Iis cladibus fracti Russorum proceres, posita tandem inter se aemulatione, unum e suo corpore principem
constituunt, Michaelem Federovitium, missisque legatis, Polonum regem et Caesarem pacem orant. Annuit
Caesar, Polonus annuit.
Subinde arsit et Italia bello, ex Francisici Mantuani ducis obitu. Ferdinandus enim Gonzaga, frater defuncti et
Cardinalis, abdicato pileo, conjugem quaerens, ditionem avitam apprehenderat, a quo Carolus Emanuel
Sabaudus repetebat filiae suae, quondam Francisco nuptae, dotalia, et Montisferratensem Marchionatum.
Mantuanus, Mediolanensi subnixus, Producis Hispani subsidio, Montisferr atum sibi asserebat, coactoque
exercitu, Hispanicas Allobrogi objectabat vieres; quas ille viriliter sane sustinuit, donec pace quadam interposita,
Mantuanus se dotem Margaretae persoluturum reciperet, reliqua lite arbitris permissa. Sed cum Hispanus leges
ferret Sabaudo intolerandas, mox acrius resumptum est bellum, plurimumque sanguinis fusum, hinc Helvetiis
Gallisque Sabaudo, istinc Hispnis Italisque Mantuano opem ferentibus. Vercellas tandem Produx Hispano
expugnavit, cum vicissim Sabaudus multa Mediolanensis ducatus vastaret loca, nec modicis hostem cladibus
multaret. Ad postremum anno XVIII hujus seculi, restitutis utrinque, quae armis occupata fuerant, transactione
discordia solvitur.
Celerius positum, haud minori gestum ardore est Brunsvicense bellum in Saxonia.
Henricus Julius id olim imperante Rudolfo intermiserat, Pragamque profectus proscriptionis fulmen in
Brunsvigos ab Caesare impetrarat. Ibi postquam debitum naturae morbo exsolvisset, Hannoverae propemodum
pax coiit inter Fridericum Ulricum, ducis filium, et civitatum legatos, quam sola denegatio clavis, qua dux
portam unam Brunsvicensium pro lubitu sibi aperiret, abrupit. Mox ergo Brunsviga a duce obsessa, aestate
media anni XV. cadentibusque utrinque plurimis, obsidentium, ut ajunt, XIIM, obsessorum tribus M. Vix tandem
exeunte Octobri sopitae sunt contentiones. Durante obsidione, implorata Batavorum auxilia Hervordiam, et
Ravenspurgicum comitatum pro Brandeburgico invasere, praetendentes (id quod res erat) pactionem, quam
principum Juliacensium legati, de partienda terrarum administratione et usufructu inivissent, Spinolae aut
Hispanorum artibus elusam. Receptis vero in urbem Brunsvigam subsidiis, Kalcndis Septembribus felici
eruptione est pugnatum, qua Michael Victor Vustrovius, qui ducem ad belli consilia maxime incenderat, dum
Ulprensi munitioni festinat subvenire, cecidit. E vestigio Rex Daniae suam interponit operam, ut res ad dierum
aliquot inducias, et ex induciis ad pacem devolvatur. Quod dum agitat ipse, Brunsvicensibus auxiliares
submittuntur copiae per Joannem Georgium Solmensem, et mox per fratrem ejus Fridericum, Hansae foederatae
ducem, qui per ictus et vulnera in urbem penetravit, fratre Joanne Georgio ab hostibus intercepto. Denique
convenit, ut civitas more majorum sacramentum duci diceret, aboleretur proscriptio, prisca inter ducatum et
urbem commercia instaurarentur, si qua superessent litigia, non ferro deinceps, sed jure disceptarentur.
650

Hanc sane viam aliquandiu et Veneti institerant, ab Uscochis Croatis terra marique latrociniis vexati, e parvis
saepe scaphis magnas naves depraedantibus. Malebant einm nocendo aliquid omittere, quam cum detrimento
Reipublicae suae hostibus nocere. Verum quum querelis nihil efficeretur apud Ferdinandum Archiducem, atrox
suscitatum est bellum, Ferdinandi partes Caesare et Hispano sublevantibus. Gradisca mascule adversus Venetos
defensa a Trautmansdorfio; caesus Pompejus Justinianus militiae Venetae magister, rursus a Joanne Medice
Trautmansdorfius.
Altero belli anno Joannes Nassovius valida adduxit Venetis Batavorum auxilia, sed qui Italicarum insueti artium,
varia cum incusatione Venetorum, plerique in patriam revolarunt inglorii. Interea Ferdinandus a Matthia
407

