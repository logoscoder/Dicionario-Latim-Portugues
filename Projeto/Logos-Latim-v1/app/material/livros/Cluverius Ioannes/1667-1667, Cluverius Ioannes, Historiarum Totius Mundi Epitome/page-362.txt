Nicolaus Basilius, monachus Hirsaugiensis, statim seditionis malo coeptum laborari passim, pestilentibusque
morbis et contagiis, queis nonnullis in locis tertia, alicubi dimidia pars hominum interierit.
577

Basilea, Scafhusa Mulhusium, deserto Imperio, foederi se adjunxere Helvetico. Dioeceseos Spirensis rustici
conjurarunt in capita magnatum, sacerdotibus imprimis infensi: Sed autores conspirationis suppliciis affecti sunt.
Judaei tum arbitrati Ismaelem Sophum, patre natum Alcorani interprete novo, qui collecta undique exulum et
miserabilium hominum manu, Mediam, Parthiam, Persiam, Mesopotamiam, Armeniam, secundo victoriarum
cursu peragraret, Messiam esse suum: brevi didicerunt illum Judaicam gentem ut coecam et infidelem detestari,
legis Mahumeticae nova, atque a Turcis aliena instituta, urgere.
Parturiebat enim hoc seculum plurima ubique terrarum nova. Mahumetismus findebatur in sectas, cum aliam
Persae, aliam Turcae inciperent tueri. Petrus Alvarus Brasiliam et Calecutium Ferdinando indagabat; Emanueli
versus Orientem et Austrum novae insulae acquirebantur, qui et Ormusium et Malaccam postmodum, et Goen in
India Alfonsi Alburquercii armis cepit, expulsis Saracenis. Prorsus Hispanae genti novum surgebat imperium, id
quod novus Ferdinando Hispano titulus, quem Catholicum Papa dixit, praesagiebat. Poscebat et novum curia
Romana censorem. Nam canente Mantuano:
Vivere qui sancte cupitis, discedite Roma:
Omnia cum liceant, non licet esse bonum.
Sanctus ager scurris, venerabilis ara cinaedis
Servit, honorandae Divim Ganymedibus aedes.
Teinpla, sacerdotes, altaria, sacra, coronae,
Ignis, thura, preces, coelum est venale Deusque.
Et:
I pudor in villas, si non patiuntur easdem
Et villae vomicas: urbs est jam tota lupanar.
Vulgatis proverbiis: Quo quis Romae proprior sit, eo pejorem esse Christianum. Item, in nomine Dei (id
diplomatum Papalium exordium) incipere omne malum. Similiter: Qui semel it Romam, videre scelestum: qui
secundo, recognoscere: qui tertio, in patriam referre. Non defuerunt divinae veritatis praecones, Joannes de
Vesalia Vormatiae, Joannes Wesselus Groningensis, Gocchius Mechliniensis, Andreas Archiepiscopus Carniae,
Nicolaus Rus Rostochii, Paulus Scriptoris Tubingae, Andreas Proles Lipsiae, et alii graviori censurae praenuncii.
Interim seculi istius anno secundo Ludovicus XII, ex foedere clam cum Ferdinando icto, maximas in Fridericum
Neapolitanum mittit copias, Ferdinandus Consalvus Cordubensis exercitum Hispaniensem Siciliae applicat,
praetendens se auxilio venire Friderico. Sic Fridericus, eodem tempore a duobus potentissimis regibus
circumventus, facile opprimitur. Oppressus maluit aperto se hosti Ludovico, quam fucato consanguineo
Ferdinando credere. Nec falsus opinione, pro regia majestate a Francis humanissime habetur. Hic imperii
Aragonensium, quod LXXIX annis duraverat, in Italia finis, novique dominatus primordium.
Neque enim diu inter victores reges mansit in societate concordia. Exorta inter eos de finibus contentione, magno
se ambo judice tuentes, ad arma devenerunt. Consalvus Baroli obsessus, collectitia manu majores Gallorum
copias fudit. Variis deinde praeliis superior, oppidatim cuncta subegit, ac Neapoli demum recepta, munitissimam
illam arcem solertia expugnavit. Summa denique belli ad Cajetam redacta, quo se Gallorum reliquiae ad octo
millia ex fuga receperant, clausisque obsidione, supplementum post annum, armatorum fere decem millia,
supervenere. At
578

Consalvus maluit Fabianis artibus bellum ducere, quam fortunam periclitando, ac militum sanguine abutendo,
repentina hostem acie debellare. Itaque ad ultimam redactifamem Galli, deditionem tandem fecere, postque eos
civitas ipsa anno MDIV> Hispanus regno potitus, Alexandro album equum pro tributo misit: reliquum Pontifex
condonaverat.
At ille, cum animo adhuc majora de filio conciperet coenamque venenatam Adriano Cardinali, aliisque
Senatoribus 9nstruxisset, fatali ministri errore, e lagena infecta potus, suamet fraude interiit. Borgia filius insutus
ventri mulae, recens exenteratae, vim quidem veneni discussit, at gravi valetudine affectus, ausis plerisque
excidit. Consumptus Alexander anno pontificatus XI, seculi istius tertio. Thesaurum Borgia omnem corripuit,
Vaticanum, XII armatorum millibus insedit, ut Cardinales, successorem dicturos, in sua vota compelleret. Mox
populus, velut capta urbe ad arma discurrit. Borgias aeger adhuc, Nepet se deferri lectica jubet, Patres militem
scribunt. Tandem Pius III legitur, Piccolomineus antea, qui tricesimo post creationem die periit, haud sine veneni
suspicione, Borgiam in mole Adriani detinet. Sequitur Julianus Cardinalis, armiger magis quam claviger, qui
Julii II nomen sumsit. Borgiam mille neces meritum, copiis urbibusque, ac omni dignitate exutum, ea dimisit
conditione, ut Caesenae et Forolivii arces, ejus praesidio munitas, reciperet. Ille libertate impetrata, Neapolin
proficicitur, ubi a Consalvo captus, transmittitur in Hispaniam. Inde cum ex custodia ad Joannem Navarrae
regem profugisset, ignobili quodam in praelio a Cantabris occiditur e Caesare nihil factus.
362

