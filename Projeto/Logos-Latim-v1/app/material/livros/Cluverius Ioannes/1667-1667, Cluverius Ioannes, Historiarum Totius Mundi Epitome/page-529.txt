acriorem defensionem pararet. Nec dictis facta defuerunt. Sultanus enim Ibr ahim Arabiae praepositus Bassa, qui
literas ad dictum Rihlmannum dederat, viginti
848

Arabum et Turcarum millibus eundem ad Zaram arripuit. Sed sorte Christianis favente Turcae in fugam
compelluntur. Selim praetorianorum Imperatoris Aga sive praefectus, duoque alii proceres capiuntur, magnus
occisorum numerus praelii campum straverat. Nec incruenta victoria Christianis fuit, Malezio, strenuo milite, et
Palavicino, forti viro, aliisque haud paucis amissis. Caeterum hoc infortunio Turcarum insolentia, non
usquequaque imbellis experta, haud parum imminuta est. Sub hoc tempus cometa terribilis, longa, sed aliter aliis
partibus visa cauda minax, alicubi rubra et sanguinea, alicubi fulgente, nostris partibus subalba, apparuit. De ejus
via, moraque, ut etiam de duabus insecutis aut ejusdem aut alius apparitionibus, plura dicere non est nostri
instituti, edita de eo schemata, et ab Astronomiae Magistris factas demonstrationes, curiosi consulant, auctor
sum. Quid denique hoc portentum insecutum, quae ella, quae pestes, quaeque ruinae hoc coelitus datum fignum
exceperint, ex sequentibus videre est. Certe in Bulgaria, ingens terrarum tractus eodem tempore, subsidit, et in
profundissimam paludem conversus est. Hongarici interea agrestes, in Zaboltzano et Bichoriensi comitatu, ne
primus in se impetus fieret, metuentes, auxilium ab Imperatore, contra Turcas postulari, audientes, priores arma
arripiunt, et ad sex millia congregati, ipsi Christianos capiunt, et Varadinum ad Turcas venundandos abducunt.
Interim Barckzeus et Kimen Janos, de Transsilvaniae imperio, decertabant, et alter alteri maximum negotium
facessebat. Romae ex duodecim Apostolis, Borrium quendam, novum Christum se ferentem, secutis, quatuor
custodiae traduntur, si imaginem ejusdum Borrii abjurare coacti, partim ad remigium partim ad perpetuam
custodiam damnantur. Haec autem imago, qualiscunque fuerit, carro impositae, et per omnes urbis vias,
rircumlata, tandem, ad Florae campum deducitur, et ibi per carnificem comburitur. Ipse autem cum octo reliquis
suis asseclis solum vertere necesse habebat, et per Germaniam in Hollandiam perlatus, Amstelodami per aliquot
tempus, propter splendorem, in quo vivebat, et exqusitam medendi artem in summo pretio habitus est. Sed
postea, non sine artificii sui testimonio, et hinc disparuit. In Polonia in Comitiis, de duce Anguinio, ejus Regni
successore declarando, agitur, sed iis qui rem maxime urgebant, justa potentia destitutis, res etiamnum effectu
destituebatur. In Orientali Frisia, Februario mense, inter urbis Embdae praesidiarios, et Comitis copias, dissidia
oriuntur, adeo ut jam utrimque ad arma veniretur, et quisque pro se agrestes armare niteretur, sed ad Comitis
querelas, ordinibus, Belgarum cum ejus, et urbis Legatis, de re cognoscentibus, dissidium hoc haud difficulter
compositum est. Eodem mense, Cromvelii, Iretoni, et Bradshavy cadavera suis eruuntur sepulchris, et cratibus
imposita, ad supplicii locum, inter populi acclamationes trahuntur, ubi per aliquot temporis spatium suspensa,
mox, ablata, et ut proditores solent, pectora, dempto prius capite, aperiuntur deinde scelerata ossa pedibus
calcata, subter patibulo in scrobem ignominiose conjiciuntur. Capita eorum West-monasterii aulae ostentui
imponuntur. Usque adeo incerta rerum humanarum vicissitudo est, ut quem paulo ante rerum summam pro libitu
versare vidimus, jam omnium contumeliis expositus, quod dum vive ret supplicium effugerat, jam post fa ta, si
non sentire, saltem, ludere deberet. Contra Derbeus Comes, cujus pater, Cromvelio, dum rerum potiretur,
interfectus est, jam a Rege Carolo secundo, dignitati suae restituitur. Hoc quoque tempore inter ipsum Regem et
Daniae Coronam, mediante Frederico Alefeldio, Daniae Regis, extraordinem legato, foedus icitur. At Lutetiae
dum choceis et estiusmodi aliis voluptatibus indulgetur,
849

orto ex relictis artifi cialibus ignibus incendio, pars magna et facile pulcherrima regii palatii corripitur, et
deformatur. Sed mutato subito vento, non ulterius malum saeviit. An ex hujus incendii periculo, an, gravescente
valetudine, incertum Cardinalis Mazarinus sane vitae finem sibi instare praesagiit. Rebusque itaque suis
disposititis, scriptis que fortunarum suarum, quae quadraginta milliones excedere credebantur, tam primis quam
secundis tabulis, haeredibus, quos inter Rex, Regina mater, aliique familiares, nono martis die, in suo Silvae
Vicennensi Castello, supremum clausit diem, Vir, prudentia et virtute, inter ingeniorum miracula positus, quique
inter tot, quot toleraverat procellas, ratem suam gnaviter servare, et in quietum portum deducere potuisset.
Immensarum divitiarum invidiosus possessor, oculatioribus politicis scrupulum reliquit, unde homini paulo ante
non adeo diviti tantae opes suppetere possent. Hoc tempore Collartus, Piratarum antesignanus, duobus
Capitaneis, Mangelario et Cornelio Everhartio, nebulis deceptus, capitur, et Vlissingam cum nave sua deducitur.
Barbari piratae, contra, plures quam quindecim tam Hollandicas, quam Anglicas naves, intercepere, et Algeriam
abduxere, pluribus quam quingentis Christianis servitudini addictis.
Civatellae ditio hoc mense, vehementi terraemotu concutitur, uti et alia Italiae rerritoria; sed illic plures quam
mille et trecenti cives obruti sunt, quos inter ludimagister, una cum centum discipulis suis ruina domus extinctus.
Savinianum, divi Erometi fanum, Roccafrigida, Ciazola, aliaeque in Romaniola urbes, penitus eversae sunt, et
Rupes per medium discissa. Cesenae turris, cum rpaestantissimo Horologio, prostrata, quin etiam in Roverelli
ditione pulchrum palatitum. Foro Julii trapezitarum domus, et Caenobium Cordelariorum eversa, quin et alia tam
publica quam privata aedificia. Sarcina urbs pene tota eversa est. Et sic alia aliis locis infortunia universam pene
per Italiam et jacturam et ex ea miserationem effecere. Scoti ut, qua petebantur, invidiam a se amolirentur, rebus
tempori accommodatis, acta, mense Februario, anno 1647. ex quibus Regem Carolum primum, in Scotiam
529

