631

praegressos Lincopiam regios insectatur, victisque ad ripam amnis suis praecursoribus, robur exercitus opponit
hosti, qui recedens ruptis pontibus, postremum agmen caedi Suecorum exposuit. Caesis bis mille, victor Carolus
colloquium poscit regis, pacem offert, exules belli faces dedi ad judcium flagitat. Naves suas attribuit,
Stockholmiam pervehendo, Steckburgum ei et ablata omnia bona fide reddit: Ergo traduntur Ericus Sparre
Cancellarius, Turo Bielkius, Gustavus et Steno Bannerii, Georgius Posenus, viri clarissimi, qui a Carolo
proditionis increpati in custodiam mittuntur. Confestim subeunte jam deditienis poenitentia regem, novus
accessit error. Fugam capessit, quassatisque aut mersis navibus, Gedanum ejicitur magis quam exponitur, Carolo
Frustra revocante, cujus in fidem mox Stockholmia reversa est. Calmaria demum post semestrem obsidionem
dedita. Joanne Sparre, et aliis praesidiariorum antesignanis capite punitis. Inde Sigismundo dies dicitur, intra
quem in Suecia se sistat, aut Vladislaum, ex Anna Austriaca, recens expuerperio mortua, filium sexennem mittat,
Suecorum ritu et moribus imbuendum. Neutro comparente, in suffragia itum. Ordines eadem spe metuve, quo
Carolus, animati, Sigismundo abrogant regnum, Vladislao id iterum, si intra praestitutum tempus adsit, deferunt.
Inde Aboiam pergitur. Finnones subjugantur. Narva Livonica praesidium accepit Caroli. De exulibus a
Sigismundo deditis mortis poena sumitur.
Dum inter Suecos Polonosque ardescit bellum, a Gallis Hispanisque deponitur. Mercurianus dux, qui Britoniam
hactenus pro Hispaniensi factione turbasset, praeveniendum fortunae ictum matura cum Henrico reconciliatione
consuit. Additum pignus resartae gratiae; Mercuriani filia Caesari Vendocino; regis e Gabrielide Estraea filio,
desponsata. Mox Philippus Ardeam, Caletum, Dorlanium, Capellam, Castellum, Blavetum Francis:Henricus
Carolotensem principatum Hispanis restituit. Lites avitae inter reges ad amicam sequestrantur compositionem. lis
legibus ferale bellum conquievit, Sabaudo neutris exinde partibus implicando. Sed quum de Saluciano principatu
lis integra inter Francum Sabaudumque maneret, arbitrio decidenda Pontificis, bellum biennio post renatum est.
In quo ditione Cisalpina exutus Sabaudus, destructaque ejus San-Catharina munitione, Genevae imminente,
ceffit regi, quicquid est a Geneva intra Rhodanum, et trans flumen oppidis aliquot. Rex facto divortio cum
Margareta regina, Henrici III sorore; Mariam duxit Francisco genitam, Thusciae Exarcho, e qua Ludovicum
progenuit, nunc Francis imperantem. Cum ea Aurelianum progressus anno propitiatorio, quem Jubilaeum vocant,
rescivit ultra decies mille homines crimen falsi confessos sacerdotibus, ingenti publicae levitatis argumento.
At Philippus facta pace, dira morborum correptus confluge, verminante semper per totum corpus pediculorum
eluvie, tristem animam, quaeinnumeris exitio fuerat, LXXII vitae anno exlialavit, Philippo III successore, qui
Margaritam, Caroli Archiducis filiam duxit.
Sub idm tempus vitam clausit Theodorus Russorumprinceps, in quo stemma Basilidarum defecit. Boris
Federovitzius, reginae Russorum frater, ex testamento sororiinon ausus arripere clavum, exquisitis artibus,
profundaque dissimulatione perivicit apud populum, ut praeteritis nobilioribus familiis sibi deferretur sceptrum,
quod felici in Tartaros expeditione confirmatum, crudeliter postea et invidiose gessit.
Nec fortunatior Tartarorum in Pannonia grassatio. Barnesteinius enim et Palfius, Caesariani duces, Totisa et
Pappa captis, ad Javarinum locarunt castra, Tartarosque magna strage repulerunt.
632

Verum Turcis supervenientibus, variavit fortuna. Soluta Javarini obsidio, Totisa Barbaro recepta est. Et
Pontificias ad Turcicum bellum collatas vires, in Italiam fere divertit Caesar Atestinus, Alfonsi Ferrariensis e
vilis foeminae contubernio nepos. Hic enim avitos Ferrariensis ducatus titulos ferro sibi defensurus, quanquam
anathemate notatus Clementis, primo conflictu Romanenses male multaverat. Caeterum frigescente agnatorum
studio, Regio Lepidi, Mutina et Carpis (ea imperialis jurisdictionis oppida sunt) contentus, Ferrariam Pontifici
resignavit. Sic continuato adversum Turcas bello, Adolfus Suartzemburgicus Javarinum astu intercepit, ocuis
intra urbem mille sexcentis Turcis.
Sigismundus Batorius, metu Turcarum, Daciam transcripsit Caesari, compensationem traditae dignitatis pactus.
Verum Cardinale Andrea ejus gentili renitente, cum et delusum se sentiret de pensione auri Sigismundus, retro in
patriam revolat, Andreae semet obligat, rescissoque cum Caesare contractu, Transylvaniam isti donat. Unde
hostiliter inter eum et Maximilianum Caesaris fratrem agi coeptum, quaeres Turcis animos fecit. Omar
purpuratus LX bellatorum millibus Varadinum cinxit, repulsus saepius a nostris, quum ornnia summa tentasset,
irritus consilii abscessit. Tantundem cum nostri ad Budam Pestumque proficerent, Georgius Basta Cassoviam
ducit, sollicitato et Michaele Valacho, ut Batorios Transylvania deijceret. A Valacho capta Stephanopolis, Ciculi
in consortium allecti. Andreas Batorius post obstinatum certamen profugus, ab Austriacis trucidatur. Alba Julia,
aliaeque urbes in victorum redactae potestatem.
Nec minus ad Rhenum tumultuatum, ad Francisci Mendozae irruptiones. Hic rector Hispanis datus, Alberto
nuptias celebrante, Orsojum Cliviae subita invasione oppresserat, Valsomoque ex adverso munito, utrique Rheni
fl. ripae fraena injectabat. Alpenam et Meursinam ditionem cum Rhenoberca subegerat Hispanis.
Ea vis Germanorum animos acri perfodit stimulo; Caesari expostulatorias ad Mendozam literas extorsit.
Lippensis et Hohenlous Comites, scripti a Rhenanis et Westphalicis militis duces, adversus cautum hostem
parum effecerc. At Mauritio Nassovio se pariter opponente, Orsojum et alia pleraque loca ab Hispanis, deducto
396

