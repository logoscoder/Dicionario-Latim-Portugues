fautores cadunt. Ipse Isenacum deportatus, maestissimam paulo post animam exhalat, anno ejus seculi septimo et
quadragesimo.
Tanta ictus calamitate Innocentius, quatuor Oratores in Alemanniam, Italiam, Hispaniam, Norvegiam legat,
pollicitus per eos peccatorum regibus veniam, si unanimes in Fridericum insurgant, deploratamve ex inopia
curiam liberalitate juvent. Fridericus Apuliae Siciliaeque praeposito filio Henrico, quem ex Isabella Anglica
genuerat, captoque per Hensium nothum Sardiniae Regem, praecipuo Innocentii agnato, cum comperisset se
filiumque Conradum atrocissimis denuo perstrictum diris, Sic fecerunt, inquit, qui christum crucifixum
mortuumque lancea perfoderunt. Exinde submissos a Papa Guilelmo Hollando, ad sumendum contra se
imperium, thesauros, per Comitem Sabaudum intercepit. Sed legatus in Germaniam destinatus ab Innocentio,
Conradum Coloniensem, aliosque praesules sibi devinxit; extortaque variis artibus infinita pecunia, validas
armavit copias, quibus firmior jam Guilelmus, Conradum regem Germania exegit, piscantibus non homines, sed
nummos Franciscanis Dominicanisque, quos dudum Pontifices cursores dromedariosque, et publicanos passim
ordinarant.
Quare in Burgundiam cogitabat Fridericus, Lugdunum Pontifici ea parte infestum facturus. Iter ei habenti, Parma
largitionibus corrupta Innocentianis, portas clausit. Ibi haesit, statuens non prius ultra progredi, quam ea
expugnata
478

deletaque, caeteris terrorem hoc exemplo injiceret. Plus annum ea obsidio tenuit. Ibi novae urbis condendae
spacium mensus, Victoriam eam appellat, nummum Victoriarum. Sultanorum Orientis, simul Africae regum
socius, missis ad se elephantis ferisque, spectacula edidit; Caesarum veterum magnificentiam, aut potius
vanitatem, alieno tempore aequare conatus, ad penuriam pecuniae recidit. Victoriatos ex aureis scorteos cudi
fecit, fiscum suum aureis eos commutaturum pollicitus. Parmensibus deditionem offerentibus, in superbiam
elatus et truculentiam, respondit: parce ac prudenter annona sua uterentur, quia vivente Friderico, nihil ultra
quam nunc haberent, manderent. Ea austeritas a Thaddaeo ut emanavit, ita in ejus caput vertit. Aberat forte ab
exercitu Caesar, valetudinis se causa recreaturus, magnamque partem militum secum abduxerat, proposito castris
Thaddaeo. Ista occasione usi Parmenses, et repentina et fortissima, qualis esse desperatorum solet, eruptione in
fugam agunt Caesarianos, castris et impedimentis exuunt, praeter aliam opulentiam, XV jumentorum millia
capiunt, ipsumque Thaddaeum concidunt in frusta. Victoria urbs, ante victa eversaque, quam plane in basi
consisteret.
Ea res prostravit partes Caesaris, Pontificias erexit. In Germania similiter fervebat bellum. Guilelmus
consecrationis cupidus Aquisgranum obsidebat. Dux Saxoniae et Bavarus, cujus filiam duxerat Conradus, haud
assentiebantur Guilelmi electioni: Coloniensis, Clericique ditiores eam armis dirisque urgebant. Victa tandem
urbs aquarum inundationibus, admisit Guilelmum; Conradus a cruce signatis repulsus est cum clade.
Pio magis bello Ferdinandus Castellanus Hispalin, quae et Sivilia, edomuit eodem anno XLVIII, centumque
Maurorum millia expulit urbe. Eadem mente Ludovicus IX, relicta matri Blancae administratione Franciae, in
Palaestinam susceperat iter, quem prope fame confectum in Cypro, Imperator commeatu largiter misso
refocillavit. Quo nomine monitus a Ludov. et Blanca Innocentius, rancorem in Fridericum conceptum
demitigare, tantum abfuit, ut morem eis gereret, ut multo acrius Imperatorem oppugnaret. Patuitque eodem
tempore horrenda proditio Petri de Vinea, qui depravatus, ut fama erat, ab Innocentio, per Medicum tollere
veneno voluerat Fridericum. Detecto autem scelere, quum instaret aegro Imperatori, potionemque suaderet
sumere toxicatam, praegustare eam jussus Medicus, effudit in terram medicamen. Petrus effossis ob id oculis
circumductus, ne Pisanorum moreretur arbitrio, allisum columnae cerebrum excussit.
Innocentius ad Imperatorem Tartarorum quatuor Monachos miserat, e Praedicatorum coetu, si gens, horrido coeli
cardine profecta, beatioresque quaerentes regiones, imbui Christianismo posset, ac ab insita feritate mansuefieri,
ne vastitatem orbi terrarum inferret. Et percrebuit, susceptum a Tartarorum rege baptismum, ac missos ad
Ludovicum Oratores, animantes eum premere fortiter Damiatam, Tartarum interim superiora Asiae invasurum.
Literae Arabicis erant literis scriptae, quas a Mahumeticae superstitionis antesignanis addidicerant Scythae; Sed
inspectis Christianorum vitiis, moribusque corruptissimis, obfuit magis legatio novae religionis rudimento, quam
profuit.
Ab Chorasmiis, qui Palaestinam caedibus impleverant, periculum amplius non erat. Excitata enim adversus
Sultanum rebellione, jam internecione erant deleti. Itaque Ludovicus Francus, comitatus principibus et copiis,
quas pestilentia ei variique casus reliquas fecerant, Damiatam ab Aegyptiis desertam, incensamque occupavit.
Inde promotis Cairum versus copiis, duobus fluviis clauditur. Hostes ex adversa ripa tormentis
479

tela ingerebant. Nulla evadendi patebat via. Plurimi tunc occidentalium ad Barbaros defecere, multi Christum,
pro quo se militare putabant, subsannantes, Mahometi acceperunt legem. Monstrato tandem, transfuga indice,
vado, pervenitur ad castra hostium, Robertus Atrebas cadit, variis praeliis certatur, quibus nobilissimi
Barbarorum duces desiderati. Calipha Meledinus, cladis nuncio perculsus, animam exhalavit. Ejus filius
Melexala, multo vicinis omnibus acceptior, Babylonicis Arabicisque stipatus auxiliis, advolavit in Aegyptum;
300

