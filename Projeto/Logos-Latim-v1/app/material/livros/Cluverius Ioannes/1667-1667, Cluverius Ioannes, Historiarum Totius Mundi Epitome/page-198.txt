Rhodanum. fl. occisum tradit, item Orosius, et alii. Hoc tempore Audaeus in Syria Deum finxit forma praeditum
humana, non ignis, nec renebrarum opificem. Cujus sectatores Audaeani, et Anthropomorphitae, arrogantiae
pleni pharisaicae, usurisque interim ac mulieribus addicti, communione sanctorum excidere. Quibus suppares
erant Messaliani, qui et Euchetae vel Enthusiastae, vim daemonis cujusdam admittentes intra animum, quam
Spiritum sanctum esse somniabant, quietis captatores, laboresque manuum adversantes. Quibus haud dissimilis
fertur in Hispania Priscillianus, praedives opibus, nobilis, profanarum inflatus literarum scientia, Gnosticorum
recudens haeresin. In hunc Caesar Augustana Synodo damnatum, Idaicus atque Ithacius Episcopi elicuerunt a
Gratiano rescriptum, quo cum sectatoribus extra omnes terras propellebatur. Qui vagantes per Gallias, data
Macedonio officiorum magistro pecunia, imperiali autoritate sunt restituti. Hinc ad tribunal Clementis Maximi
jam Principis, novo exemplo ducti sunt, obnitente admodum Martino Turonensi,
314

adeo ut sponsionem eliceret a Maximo, nihil cruentum in eos constituendum. At Maximus a mitioribus deflexus
consiliis, convictos maleficii, nocturnorumque congressuum haereticos, supplicio affecit, luce quidem indignos,
sed exemplo cordatioribus haud tolerando. Itaque Nardacius, accusatorum suffraganeus, Episcopatu excidit,
perpetuumque inter Episcopos discordiarum bellum exarsit, cum inter haec plebs Dei et optimus quisque probro
atque ludibrio haberetur. Inhiabant possessionibus, teste Sulpitio Severo, qui tum vixit, excolebant praedia, auro
incubabant, emebant vendebantque, quaestui studebant per omnia. Ac si qui melioris propositi videbantur, neque
possidentes, neque negotiantes, quod erat multo turpius, sedentes exspectabant munera, atque omne vitae decus
mercede corruptum habebant, quasi venalem praeferentes sanctitatem. Interim et Theodosius convocata CL
patrum Synodo apud Constantinopolin, laboranti Ecclesiae opem tulit, firmatamque ibi de Spiritus
sanctidivinitate sententiam, Damasus et reliqui Occidentis Episcopi comprobarunt. Repertus tunc novus
Episcoporum titulus, ut qui primariis praeerant civitatibus, Patriarchae dicerentur, quorum primus Romanus,
alter Constantinopolitanus esset, ambo regiis urbibus praesidentes.
VALENTINAIANUS II. Et THEODOSIUS.
THeodosius propagator Reipublicae atque defensor acerrimus, Valentinianum Gratiani fratrem, sed non
uterinum (erat enim Justina matre Valentinianus) in occidente collegam habuit, puerum adhuc, gerendoque
imperio ineptum. Igitur pro eo Justina, mater ejus, corporis multo pulcrioris quam animi faemina, Ariana tabe
infecta, imperium moderabatur. Theodosius, subactis jam Gothis, et Prothingis seu Gruthungis, natione Scythica,
Promoti ducis calliditate, Istro fl. demersis, conventum egit sectarum in urbe regia. Aderant Orthodoxi,
Macedoniani, Ariani, Eunomiani, inter quos cum nec disputando, nec veterum proferendo libros, convenire
posset, Imperator exhibitas sibi a singulis confessiones divino subjecit judicio, precatus, ut aeternum Dei Numen,
ad eliciendam veritatem, opem sibi ferret. Ita discussis singulorum sententiis, cum reliquis omnibus dissolvi
unitatem Dei, a Nicaenae autem fidei assertoribus constabiliri perspiceret, veritatem agnitam laudavit, haereticos
in suburbia removit.
Comperto deinde, Maximum tenere cum Britannia Germaniaque Gallias, voluit parcere sanguini humano, et
occupatas ei regiones relinquere, praesertim quod Valentinianum, sequiora in Christianismo sapientem, minus
adjuvandum censeret. Cui et rescripsisse fertur, non essemirandum, si a servo seditioso vinceretur Valentinianus,
qui Dominum suum servum esse crederet. Idcirco Valentinianus per Dominum legatum Italiam sibi pactus et
Africam, cum Illyrico, Transalpinas gentes Maximo addixit. At Maximus, fraudulento ingenio, in hoc tantum
pacis conditiones admiserat, ut securum, incautumque Valentinianum inopinatus opprimeret. Quare nudatas
praesidiis Alpes transgressus, Valentinianum facile regno expulit, et ad Theodosium profugere coegit.
Theodosius, exstincta priore conjuge Placilla, e qua Arcadium, jam creatum Augustum, et Honorium filios
habebat, Gallam Valentiniani senioris et Justinae filiam, pulcritudine ejus captus, toro suo adjunxit, justisque et
necessariis causis ad belum civile permotus, quod ultionem et Gratiani sanguis exigeret, et restitutionem
exulantis Valentiniani miseria, novaque affinitas posceret, posuit in Deo spem suam, solaque fide major, Maximi
copias insecutus est. Is tunc Aquileiae victoriar
315

suae spectator insederat: Andragathius comes ejus summam ministrabat belli, qui cum magnarum copiarum
fortitudine, praecellente consilio, omnes Alpium ac fluminum aditus communisset, ineffabili judicio Dei, navali
expeditione, dum incatum hostem praevenire et obruere parat, sponte sua, eadem quae obstruxerat, claustra
deseruit. Ita Theodosius vacuatas transinisit Alpes, atque Aquileiam improvisus adveniens, hostem illum
magnum Maximum, trucem, et ab immanissimis quoque Germanorum gentibus, tributa ac stipendia, solo terrore
nominis exigentem, sine dolo et controversia clausit, cepit et occidit. Valentinianus recepta Italia, potitus imperio
est, Theodosio suasore Catholicam amplexus fidem, Gratianique imitatus in detestatione idolorum constantiam.
Andragathius cognita Maximi nece, praecipitem sese e navi in undas dedit, suaque desperatione periit.
Theodosius incruentam victoriam, Deo procurante adeptus, laudatori Maximi Symmacho, majestatis reo ignovit,
non victoria, quam clementia clarior.
Valentinianus exstincto etiam Victore filio Maximi, quem Imperatorem Gallis reliquerat, in Gallias ipse transivit:
Ubi cum tranquilla Rep. in pace ageret, apud Viennam dolo Arbogastis Franci, comitis sui, ut ferunt,
198

