successor ejus M. Aquilius Cos. ad eripiendum Aristonicum Perpennae, veluti sui potius triumphi munus esse
deberet, celerata velocitate contendit. Sed contentionem consulum mors Perpennae diremit. Aquilius belli
Asiatici reliquias confecit, mixtis (nefas) veneno fontibus ad quarundam urbium deditionem. Quae res ut
maturam, ita insamem victoriam fecit. Aristonicus Romae in carcere strangulatus. Sic Asia Romanorum facta,
cum opibus suis vitia quoque Romam transmisit.
Ecce enim Q. Metellum Macedonicum, de cujus felicitate diximus, C. Atinius Labeo, Trib. plebis, qui ab eo in
senatu legendo praeteritus erat, de saxo dejici juslit. Facinus aegre a reliquis prohibitum Tribunis. Idem Metellus
Cenfor censuit, ut ducere uxores omnes omnino cogerentur, liberorum creandorum causa. Ejus orationem postea
Augustus Caesar, cum de maritandis ordinibus
171

ageret, velut suo tempore scriptam in senatu recitavit. Alius Tribunus pl. Carbo rogationem tulit, ut eundem
Tribunum plebis, quoties quidem vellet, creari liceret: Sed non pertulit eam, Africano obnitente. Mox idem
graviori seditioni cum Caio Graccho et Fulvio Flacco ducem se praebuit. Quibus cum iterum adversaretur
Scipio, fortis pridie ac validus, sequenti mane in lectulo repertus est mortuus, ita ut quaedam elisarum fauicum in
cervice reperirentur notae. Suspecta caedis fuit Sempronia uxor: hinc maxime, quod soror esset Gracchorum,
cum quibus simultas Africano fuerat. De tanti tamen viri morte nulla quaestio acta: seditiones triumvirales acrius
exarserunt, C. Sempronio interim Japidas Illyrios, Aurelio Oreste Sardos, Fulvio Flacco transalpinos Ligures, L.
Opimio Fregellanos subigentibus, Baleares Q. Metello, Q. Fabio M. Allobroges, Caius Gracchus decem annis
post fratrem, ejusdem exempli tribunatum, majori etiam eloquentia ingressus, acriora et turbulentiora consilia
protulit. Dabat civitatem omnibus Italicis, dividebat agros, vetabat quenquam civem plus D. jugeribus habere,
quod aliquando lege Licinia cautum erat. Nova constituebat portoria, novis colonis replebat provincias: judicia a
senatu transferebat ad equites: frumentum plebi semisse et triente dabat, alterum continuabat tribunatum.
Coloniam in solo dirutae Carthaginis ipse duxit. Reversus cum Fulvio Flacco Capitolium, ubi L. Opimius Cos.
concilium plebis habebat, adscendit: Excitato tumultu, quidam praeco a Gracchanis interfectus, velut signum
belli fuit. Opimius extorto senatusconsulto, quod eimandabatur, videret, ne quid Resp. detrimenti caperet, nihil
flexus missione Gracchanorum ad pacem, vocato ad arma populo, Flaccum in Aventino, armatos ad pugnam
cientem, cum majore filio jugulavit. Gracchus profugiens, amicis pro eo pugnantibus et pereunitubs, cervicem
servo suo praebuit. Opimius caput ejus auro repensurum proposuit, et allatum est; Corpus ad Corneliam matrem,
Africani majoris filiam, devectum. Bonis Gracchi publicatis, crudelibus consulis in amicos ejus clientesque
quaestionibus, plus quam tria civium millia periere, nec dicta quidem causa plurimi. Igitur damnatum postea
proditionis Opimium, nulla civilis miseriocordia est prosecuta.
Plautio Hypsaeo et Fulvio Coss. post horrendas locustarum populationes, tanta Africam lues pervasit, ut in sola
Numidia, quam Micipsa Rex tenebat, octingenta millia hominum, circa maritimam oram ducenta millia, apud
Uticam triginta militum millia consumta tradantur, ex porta Uticensi una die MD cadavera elata.
Dissimili ex causa Galli perierunt ingenti numero, Bituitus Arvernorum rex, Allobrogibus opem ferebat, maximo
instructu. Conserta pugna, et diu graviter agitata, Q. Fabius Maximus, P. Aemylii nepos, Gallos in fugam egit.
Coacervatis inconsulto agminibus, dum quisque sibi timet, praepropero transitu pontis vincula, quem Rhodano e
lintribus instauraverant, rumpuntur. Centum viginti millia Gallorum vel caesa, vel mersa sunt. Bituitus ad
satisfaciendum senatui Romam profectus, Albae custodiendus datus est, de filio ejus Congentiato idem
decretum.
Inter hosce orbis tumultus mire effloruerunt res Judaeorum, qui primi ex Orientalibus, depulso Graecorum jugo,
libertatem receperunt, facile etiam tunc Romanis de alieno largientibus. Sed forinsecus securi, intestinis
coeperunt sectis dissidere. Pharisaeos se aliqui, hoc est, expositores nominabant, recte quaedam absoluto Dei
decreto, quaedam humana ipsorum hominum libero arbitrio attribuentes: sed perperam suas divinis legibus
admiscentes traditiones. Esseni alii fato omnai, Sadducaei contra nihi fato, omnia humano arbitrio subjiciebant.
Inter hos Ethnarcha Hyrcanus, Pharisaeis
172

faventior, divino spiritu polluisse creditur Josepho, quem narrat Pharisaei cujusdam maledicentia commotum,
traditiones eorum non scriptas reprobasse, et ad Sadducaeos transisse, nihil nisi divinis literis consignatum pro
divino acceptantes.
Apud Romanos C. Julius senator Graece res Romanas scripsit, L. Accius Tragoedias Latine, Lucilius Satyras: C.
Cornelius Hispallus praetor Chaldaeos, fallaci siderum interpretatione quaestuosam mendaciis suis caliginem
injicientes, urbe atque Italia expulit: Jovis Sabazii (credo ipsius Dei exercituum) cultum inhibuit, ut Romae
peregrinum.
173

Sub haec moritur Johannes Hyrcanus, Palaestinae dominatus 31 annos. Cijus filius Aristobulus principatum in
regni formam vertit, primusque Judaeorum post exilium Babylonicum diadema sibi imposuit. Novum regnum
mox sanguine dedicatum. A regina deceptus Aristobulus fratrem Antigonum, tanquam regno insidiantem, aeger
ipse interemit, itemque matrem: quibus paulo post conscientia graviter ictus, sanguinem continue vomens,
109

