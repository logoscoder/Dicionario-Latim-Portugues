tenuissima sindone obtegebantur, cujus viginti admodum ulnae Regimissae, et a curiosis tractatae sunt. In
Pinnebergensi Comitatu, agrestis quidam sponsam suam in via interemit, relicto feris et canibus cadavere, quo
paulo post invento, et sepulto, perfidus homicida sponte facinus, cum nullibi quietem invenire posset, confessus,
et suspendio punitus est. In Hollandiam aliquot ex Indiis reduces naves, duabus ab Anglis interceptis, post
ferocem apud Bergas Norvegiae pugnam (de qua postea in Anglici Belli narratione, quam integram sub finem
operis, lectori reservamus) appulerunt. In Angliam eodem mense, quoque octo, ex iisdem partibus naves
appellunt. Eodem tempore, supra Glocestriam, terribilis Cometa apparuit, tribus caudis, et ignito circulo,
quatuordecim per dies conspicuus. Interim, iisdem partibus, quintae Monarchiae Doctores, Cromvelianis
permisti, res novas moliebantur, sed detectis insidiis, in Scotia, major Generalis Mongommerius, Holbornius,
Spencerus, Walleus, aliique in vincula conjiciuntur. Tribunus Danversius strenuus miles Londini capitur, sed ille
in via, qua in arcem ducebatur, semet, ductorum altero occiso, altero male multato, captivitate liberavit.
Imperator Romanorum hoc tempore haud contemnendo periculo defungitur; cum enim a matre sua, Viennae
commeatum peteret, et sub vesperam pilento conscenso, proficisci pararet, equi, neglecto regimine, in cursum
effusi, nobilem puerum, lora conscindere nitentem, calcitrando ad mortem multarunt. Sed loris inter sese
intricatis, et furiosos equos nonnihil impedientibus, imperatori ex curru prosiliendi copia dabatur. Inter
Palatinum et Moguntiae septemviros orta, ut superius diximus, controversia, hoc tempore componitur; Palatino
Ladenburgum cessit, sed ea conditione, ut Imperator, ante quam urbs ei traderetur, de lite cognosceret, suis
interea civibus urbe credita. In superiore Palatinatu, vehemens pestis inter pecora saeviit: Passim per pascua et
vias sternebantur. Si quis mortuarum bestiarum ex corpore fluentem saniem attingeret, ceu venenatarum
viperarum morsu icti, tumescebant: culicibus, qui hisce cadaveribus inhaeserant, icti, extemplo moriebantur,
nihil auxilii antidotis adferentibus. Embdae pestis quoque vehementer grassabatur, uti
878

etiam Groningae, et per totam Transisulaniam. Episcopus Monasteriensis hoc tempore, tantum non bellum
Ordinibus indicebat. Sed quia hoc bellum, ut constat, Regis Angliae causae implicitum et immixtum erat, hoc
quoque integrum reser vabimus et una cum Anglicano memoriae trademus. Poloni interea, Vartam amnem
trajicientes, a Lubomirzcio caeduntur. Hic copias suas vicinis in saltibus, in insidiis, posuerat, quas in Trajectos
Polonos, cum tempus videbatur effudit. Poloni partim trucidabantur partim captivi abducebantur, sed humaniter
a victore habebantur. Hispaniarum Rex, Philippus Quartus hoc mense Septembri quoque vita defungitur. Dum
mente integer esset, praesente Regina, filio suo filiaeque benedictionem suam impertiebat. Multae pro sanitate
ejus supplicationes habitae sunt, sed incassum. Defuncti cadaver postera die, vestitum omnibus videndum
exponitur, quo aperto in renum altero lapis ingens inventus est, alio adhucappendice. Secundo post mortem die
sine extraordinaria pompa sepulchro traditur. Princeps, parente mortuo paulo post, avito Regno inauguratur,
quarto aetatis anno. In Anglia mons, ad Grenovicum Tamesi imminens, fulmine tactus, densum fumum
emittebat, tantumque metum accolis incutiebat, ut passim correptis quae in promptu erant, montis casum
metuentes aufugerent. Mense Octobri Fredericus Nassavius Ryngravii filius, non pridem equitum
turmaepraefectus, magnaeque spei juvenis, cum Longeracii Barone duellum aggreditur. Cumque ut creditur
prospere pugnaret, Baronis tubicen domino suppetias iturus, Nassavium duabus glandibus trajecit. Sed post
facinus captus, supremo supplicio affectus est. Baro aufugiens, exilio mortem praevenit, nec tamen tanti filii
desiderium, in patre jam orbo, sedatur. Sequenti mense Poloniae Rex Thornam urbem sui juris fecit,
ecclesiasticis rem multum Juvantibus, cuioppido Tribunum Brionem Gallum praefecit, non sine Polonorum
invidia, Dantiscani hoc exemplo moniti, jam diligentius moenia sua servabant, et cum proditio et insidiae
metuerentur, totam urbem, et praecipue Coenobia perscrutabantur, inventaque sunt, pro mille et trecentis viris
arma. Mense Decembri, sequentibus rebus omini, per tota Hollandiae litora, talis undarum elevatio (Moerzee
vocant Maritimi) facta est, qualem Cromvelii tempore visam aiunt, hanc sequebatur horrenda tempestas, et
aquarum exundatio, talis, qualis per plurima secula non erat visa. Anglia terraemotu concutiebatur, et aquis
diversis partibus stagnabatur. Neque Gallia hujus procellae expers erat, diversis suppressis navibus; ad Ostendam
tria navigia submersa; in Zelandia diversi agri aquis tegebantur. Vlissingae promontorium undis abreptum; per
totam Hollandiam infinita damna edebantur, et diversi tractus stagnabantur. Nec minor in Scotia terror,
fugientibus aquarum metu, in montes incolis, et multis naufragarum navium membris litoribus appulsis. Dantisci
mense Januario, contracto ex itineris incommodis morbo, defunctus est, Ordinum ad Caesaream majestatem
legatus de Bie, inibique omni remota pompa, in protestantium Templo sepultus est. Sequente mense Comes
Richelius Venetiis, nimiacrapula, ut volunt, extinctus est, et in Hollandia Dominus de Beverweert, vir militiae
optimus, et in Reipublicae consiliis probatae fidei et experientiae; praefectura ipsius Silvae ducis, Tarentino
Principi cessit. In Polonia Czarnetscius, Polonorum Dux acerrimus et fidelissimus, summa senectute, et multis
stipendiis perfunctus, obiit. Et in Germania Christianus Ludovicus Brunsvici et Luneburgi Dux, cujus obitu inter
duos ejus fratres, Joannem Fredericum, et Georgium Guilielmum, de haereditate, magnae oriuntur controversiae,
et parum abfuit quin ad arma perventum fuisset. Mense Junio Frisiae Orientalis Comes supremum
879

547

