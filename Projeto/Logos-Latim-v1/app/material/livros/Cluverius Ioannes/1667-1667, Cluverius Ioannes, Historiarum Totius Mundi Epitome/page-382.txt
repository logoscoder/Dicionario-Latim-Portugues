provinciam, ingens belli tempestas a Joanne Basilide, Moscorum duce, incubuit. Livoni paulo ante intestino
attriti bello, quod Wilhelmus Rigensis Archiepiscopus Christophorum Megapolitanum coadjutorem sibi insciis
ordinibus adscivisset, quum pactum Moscho tributum tardius exsolverent, immensis barbarorum copiis oppressi
sunt. Persoluto tandem auro, sed expugnata jam a Russis Narva, nequicquam tentarunt placare tyrannum, qui
mox pervastata Derbatensi ditione, Derbatum ipsum subegit, totique Livoniae extrema est quaeque comminatus.
Revalienses Christiano III Danorum regi per legatos semet subjecere, defendi a se Russicam orantes servitutem.
Estonia enim antiquitus Daniae parebat, atque Christianus pietate et armis undiquaque celeberrimus. Sed ille non
minori prudentia, quam moderatione, delatum imperium detrectavit, plus sibi ditionum esse professus, quam per
humanam imbecillitatem decenter gubernare posset. Auro tamen, commeatu et armis adjutis Livonis, initio
sequentis anni LIX piam vitam beato fine conclusit. Sacrum codicem Danice versum ediderat anno L.
Episcopatum Slesvicensem Danis adjudicari curaverat. Hamburgenses
609

jus sibi in Albi flumine asserentes, quo annonam sua in urbe distrahere cogerentur Holsati et vicini Saxo nes,
lenta licet apud tribunal Caesareum lite, quam armis persequi maluit, princeps pacis publicae studiosissimus.
Cum quotidie flexis genibus Deo supplicaret, sanctiorisque doctrinae ministros, per universam Daniam, et
septentrionem, primus instituisset, Coldingae anno regni XXIV, vitae LVI decessit, testatus aliquot ante obitum
diebus, apparuisse sibi quendam in somnis, omnisque miseriae finem ad Kal. Januar. pollicitum, haud dubie
angelum suum. Quare eo die laetus e mundo migravit, gaudii caelestis primitias mortali in corpore expertus.
Praecesserat christianum Maria, Anglorum regina, multis innocentium suppliciis cruenta, amisso Calesio, quod
ducentis et undecim annis Angli tenuerant. Post cujus interitum, Elisabeta soror ejus, regni habenas suscepit, e
carcere ad solium evecta, eaque duce, purior Dei cultus per Angliam refloruit; Pontificis Rom majestas
conculcata.
Sequutus est patruelis sui mortem Christiernus II, fatalesque aerumnas anno aetatis LXXVIII, dejectionis XXVII
finivit. Dixeris annum hunc plurimis principum emortualem. Nam et Henricus Galliarum rex, dum nuptias
instruit filiae, Philippo Hispano jungendae, hastiludio congressus cum Mongomerio, dextrum perfoditur oculum,
similibusque perit tormentis, qualibus affecerat Lutheranos. Ita a Pontificiis nominatur ii, qui romanae Ecclesiae
errores denudant. Julio mense Henricus, Angusto Laurentius Priulius, Venetorum dux, exstinguitur, Octobri
Paulus IV Pontifex, inquisitioni et poenis intentus Lutheranorum.
Quam gratus is Romanis esset, tumultus sub mortem ejus excitatus ostendit. Populus enim effracto inquisitionis
carcere dimisit, quos ibi alter Herodes incluserat, captivos, domumque ipsam exussit. Statuam Pontificis
marmoream triduo habuit ludibrio, capite manuque praecisis; omnia Caraffarum familiae insignia decreto ex
urbe sustulit. Apud Rhenanos, meliori fama denatus Palatinus Septemvir Otho-Henricus, Fridericum decimo
gradu agnatum successorem habuit.
Eodem anno Dithmarsorum libertas, quam multis seculis usurparant, occidit. Adolfus enim Holsatus, cui in aula
Caesaris saepiuscule exprobratae essent clades, quas majores ejus a Dithmarsis accepissent, vindictam dudum
animo conceptam, sed superstite Christiano III dilatam, eo mortuo exercere destinabat. Tractus in societatem
belli Fridericus II, Christiani III filius, eo inprimis argumento, quod si vincerent Dithmarsi Adolfum, ignomima
omnino ad regiam domum redundaret; sin vincerentur, gloria solius Adolfi foret. Itum ergo in Dithmarsos, trium
principum, regis Friderici, Joannis et Adolfi ducum auspiciis, quibus Antonius Oldenburgicus quindecim
cohortes adjunxit, adeo ut equitum millia quatuor, peditum signa quinquaginta essent, imperatore Joanne
Rantzovio. Meldorpium, Dithmarsiae caput, Tilebrugga, et Hamma, uno tempore oppugnatae. Sed eo consilio, ut
dubii, cui loco primum subsidio convolarent Dithmarsi, in diversa distraherentur. Idque accidit. Meldorpium
totis viribus tripartito exercitu adortus Rantzovius, haud sine suorum sanguine expugnavit, viam per paludes
monstrante Bertoldo Petri transfuga, atque occisis plerisque propugnatorum. Tertio post die Brunsbuttelium pars
copiarum ducitur, ubi rivulum quendam communierant agrestes: qui circumdati legionibus, victas manus dedere,
praesentique exitio Joannis Rantzovii commiseratione sunt subtracti. Idibus deinde Junii simulato ad
Hemmingstadium vicum itinere, Tilebruggam deflectunt principes, eamque fere nudatam propugnatoribus
occupant. Confestim Heidam itur, e qua elicitas ad
610

Pugnam cohortes quatuor intercipiunt occiduntque, Haud sane inultas. Etenim dum fugientibus insistunt victores,
novem signa producunt Heidani, acrique inito conflictu, Adolfum ducem vulnerant, praetorianorum multos
prosternunt. At Rantzovius, distinentibus praelium equitibus, Heidam injectis facibus incensam invadit, eaque
cremata, reducit ad tormenta militem, dimicando jam fatigatum, tribus hostium millibus peremptis. Ea clade
fracti Dithmarsi, mittunt cum niveis baculis sacerdotes, pacemque exorant. Data illis legibus, ut deprecati
contumaciam, qui supererant, ad quatuor juvenum millia, instrumentum omne bellicum traderent, in singula agri
jugera florenum penderent annuum, praefectis principum parerent. Ita gens libertate elatior, miti Holsatorum
principum regimine mansuefacta, hactenus conquievit. Menstruum fuit hocce bellum; quo confecto Fridericus
Hafniae diadema sumsit, uti et Franciscus II, Henrici F. Rhemis Gallorum. At Livonos diuturna miseria coegit ad
Sigismundum Polonum confugere, qui Gothardum, militiae magistrum, Curlandiae nuncupavit ducem, cum ordo
382

