Fuit omniuo hic annus Illustribus luctuosus familiis. Nam praeter Regem Suecum, t Fridericum Palatinum,
Sigismundum quoque Augustum, Poloniae Regem Aprili mense, actis potentiae annis 45 abstulit. Adde, si
publicatis relationibus fides, Leopoldum Archiducem, Septembri: Franciscum Lotharingum, Octobri: Henricum
Scombergium, Franciae Marescallum apoplexia mense Novembri mortuum. Quibus et praecocia nimis fata
sociarunt Franciscum Rantzovium, regni Daniae supremum Aulae-Magistrm.
Nam indignari judico coelos ad nefandissima hominum facinora, floremque humani generis ad se raptare,
stipulas et arentes culmos terris relinquere.
At vos, o terrigenae, qui ad Spiritus divini vocem non resipiscitis, e prodigiis saltem et portentis sapite. Exhibuit
nobis coelum hoc anno fere jugem vultus sui torvitatem, imbres, ventos, indeque enascentes morbos
intolerabiles. Terra passim sanguineis conspersa est guttis, stagna tota in cruorem versa apud Saxones,
accepimus. Apud Dithmarsos homo biceps Eddellacae genitus, ventre uno; bos biceps Sarzebuttelae, aliique
monstrosi partus alibi visi. Sanguis in panibus, ocreis, pavimentis, arborum foliis repertus. Naturam, credite,
vanitati obnoxiam, congemiscere sanguinolentis machinationibus, suique liberationem parturire.
Ecce vero mihi, qui homines degenrasse in feras, diffiteris, evidentissimum tremendi judicis testimonium. In
finibus Muscoviae Martio hujus anni mense vivebat vir nobilis genere, dignitate quaestor, nomine Albertus
Pericofcius. Hic miseram plebem, si tributa tardius exsolveret. pecoribus et jumentis spoliaresuetus, cum domo
forte abesset, unica nocte omnem injuste quaesitum gregem amisit. Exstinctum subitanea internecione jacuit,
quicquid rapuerat, quicquid coemerat homo improbus. Revertenti peregre nunciat servus, inde uxor,
707

cladem divinitus immissam. Ad hoc frendere homo blasphemus, sclopetum in coelum explodere, nefandas
eructare voces: Qui interfecit, devoret. Si noluisti me edere, tute edas. Ad furiosos in Deum latratus, guttae
destillarunt sanguinis. Homo confestim in canem versus nigrum, ululando invasit pecudes morticinas, iisque
pasci coepit, ac forsan hodieque pascitur. Mulier gravida, aliquandiu viri casui superstes, tanti horrore judicii
exanimata est. Non ab auritis tantum, sed ab oculatis accepi testibus, quod narro.
Sed age perstringamus cursim, quid primi hujus anni XXXIII, quo haec scribimus, menses tulerint. Haec enim
ineunte Julio meditamur: neque plura quisquam dehinc a nobis exspectet. Aggressi sumus totius mundi acta,
eaque in Epitomen arctavimus: multum temoris, valetudinis, virium, sumptuum, hausit iste Iabor: Officium
nostrum, aetas, status, studium, aliud agere postulant. Epitomatoris historiarum publico bono sumpsimus
provinciam; ea mantissae loco publico bono decedimus. Accipe saltem, Lector amice, quae de hujus anni initiis
nobis comperta sunt.
Ea nobilitarunt tum Regis Poloni coronatio, tum nova Georgii, Lunaeburgici Ducis, expeditio, tum continuatae
Euangelicorum per Germaniam victoriae.
In Polonia, sub exitum Septembris insigni omnium Ordinum consensu successor Regi Sigisinundo lectus erat
filiorum ejus vetustissimus, fortissimis factis regiisque dotibus pridem celeberrimus Vladislaus IV, qui curatis
rite parentis utriusque exequiis, Cracoviae ad diem XXVII Januarii Polono Diademate exornatus ext. Fratrem
Regis Joannem Albertum, Episcopum Cracoviensem, galero Cardinalitio muneratus est Pontifex, Urbanus VIII.
Reliqui fratres, Joannes Casimirus, Carolus Ferdinandus, Carolus Alexander solennitatem hilares condecorarunt.
Dux vero Lunaeburgicus e superiori Saxonia XVI ar matorum millia ad Visurgim deduxit, legato Dodone
Kniphusio. Hi transmeato flumine mense Februario, Wilshausam, Fechtam, Quakenburgam, Furstenaviam,
Hervordiam, Bilefeldiam, Lemgoviam, aliaque Westphaliae oppida vel arces suarum partium fecere, cum
Guilelmus Landgravius Tremoniam, Dorsenam, Cosveldiam, confiniaque loca in sua verba adigeret. Tandem et
ipsa Paderborna contributarium suscepit jugum.
Etenim Baudis, translatis in Coloniense territorium armis, effecerat, ut Gronsfeldius ex oris Saxonicis,
Teubiscum juvandis Coloniensibus excurreret. Laborabantque Praesules, Coloniensis, Moguntinus,
Herbipolensis, et Dux Neoburgicus, ut deduceretur iis finibus omnis miles extraneus. Nec abnuit Baudis
inducias, donec superiorum vota perquisivisset, illico autem finibus demigrare, minime e re Euangelica censut.
Interim Gronsfeldius ad suas revolat in inferiore Saxonia copias, ut Dodonem Kniphusium in Brunsvigiam, et
Schavenburgiam transitu arceat. Nam Kniphusius Rintloniae propinquabat, ejusque potitus oppidi, Visurgim
transgredi cogitabat. Opponuntur ei aliquot agmina bellatorum, et machinae, qui ripas tueantur. Paulo post
Lunaeburgicus firmiores trahens copias, monstrato per colonum quemdam vado, nocturnus traducit equitatum,
Caesarianos adoritur de improviso, quadringentos eorum capit, reliquos supra mille in fugam agit, quos Mindam
aut Hameliam usque strenue insectati Sueci et Saxones, compluribus prostratis, opima spolia retulerunt.
At in Ubiorum Dioecesi, cum parum placerent Praesulibus Baudisiana responsa, Sanftenburgum illi occupant per
Hispanos milites, Gronsfeldianis junctos, Andernacum per Comitem Isenburgicum valide oppugnant. Mascule
autem illis restitit Josias Rantzovius, praesidii rector Holsatus. Trina eruptione
708

unico die haud modicam obsidentibus stragem intulit. Cumque interea per Palatinum Birckenfeldium et
Vitzthumium supplementum veniret Euangelicis, Baudis obsidionem solvere adegit Pontificios, jam per moenia
jugi tormentorum verberatione rupta, irruere in urbem molientes. Andernaci munitiones ab ipso deinde
443

