Galli sapientia prope divina videri. Macedonas, ut triste prodigium, occasum regni perniciemque gentis
portendens, movit. Neutro imperatorum volente, fortuna, que plus consilii humanis pollet, contraxit certamen,
obortum jumento manibus curantium forte elapso, de quo Threaces praesidiarii Romanique ad ripas dimicabant.
Cum enim multa passim praelia orirentur, Romani fluctuantem primo turbarunt, deinde disjecerunt Macedonum
phalangem, equitatus prope integer pugna excessit. Principe fugae ipso rege. Caesa ad XX millia hominum sunt,
ad sex M, qui Pydnam ex acie perfugerant, vivi in potestatem Aemylii pervenerunt, et vagi e fuga VM capti. Ex
victoribus ceciderunt non plus centum, vulnerati aliquanto plures sunt. Rex a plerisque desertus, Amphipolin
pervenit. Aemylio Beroea primum monitu principum, deinde Thessalonica et Pella, et deinceps omnis ferme
Macedonia intra biduum dedita. Secuta tandem reliquarum urbium exempla etiam Pydna est. Amphipoli pro rege
loquentibus succlamatum: Abite hinc, ne qui pauci supersumus, propter vos pereamus. Perseus Samothracem,
religionis opinione inviolabilem insulam pergit, advectis secum duobus millibus talentorum. Sed cruentum
animum nec pecunia, nec sacri parietes poterant tuieri. Cum Evandrum Cretensem, Persei amicorum
constantissimum, templo excedere cogerent Samothraces, eo quod Eumenem regem prope Delphos occidere
voluerat, veritus conscientiam ejus Perseus, occidi virum, tot sibi casibus expertum, imperavit, eoque in amicum
facinore omnium a se animos alienavit. Deditus ergo praetori Octavio, cum in conspectum Aemylii victoris
venisset, consurrexit consul, et humaniter habitum conviviis adhibuit, liberosque admonuit suos, et quotquot
erant juvenes, in secundis rebus nihil in quemquam superbe ac violenter consulendum, nec praesenti credendum
fortunae, cum quid serus vesper vehat, incertum sit. Hunc demum virum esse, cujus animum nec prospera flatu
suo effert, nec adver sa infringit. Hic finis belli inter Romanos ac Persea, idemque finis inclyti Macedonum regni
fuit, quod a summo culmine fortunae ad ultimum sinem centum quinquaginta annos stetit, a Carano usque ad
Perseum XXX reges habuit, annos 923. a Philippo usque ad casum Persei 190 annis floruit. Macedonibus
dimidium tributi, quod regibus ferre soliti erant, impositum. IN quatuor regiones distracti, sublatis commerciis,
lacerum corpus effecti sunt. Similia his et in Illyricum mandata. Omnes, qui in adliquibus ministeriis regiis,
etiam qui in minimis legationibus fuerant, jussi Macedonia excedere, atque in Italiam ire: qui non paruisset
imperio, mors denunciata. Epiri oppida ferme LXX, omnia uno die direpta, CL millia capitum humanorum
abducta, quod ad Persea defecissent. Aetoli deinde citati, qui per intestinas dissensiones mutuis se caedibus
absumserant. In ea cognitione magis utra pars Romanis, utra regi favisset, quaesitum est, quam utri fecissent
injuriam, aut accepissent. Noxa liberati interfectores, exilium pulsis aeque ratum fuit, ac mors interfectis. Hic
eventus omnium, qui partis Romanorum fuerant per Graeciam, inflavit ad intolerabilem
154

superbiam animos, et obnoxios pedibus eorum subjecit, quos aliqua parte suspicio favoris in regem contigerat. E
sola Achaia, supra mille viri primarii, decreto X Legatorum evocati sunt ad causam perduellionis Romae
dicendam, interque eos Polybius, Lycortae praetoris Achaeorum filius, qui victo er uditione infortunio per eam
sibi Romae amicos peperit. Reliqui XVII annis in custodiis fuere donec magna eorum parte suppliciis absumpta
vel morte, trecentos ferme reliquos, satis jam poenarum diuturna carceris perpessione dedisse rati, domum
dimisere.
Aemylius Paulus reportato Romam exercitu, ob praedam regiam pro republ. intrceptam (bis millies, centies H S.
erat) habitosque asperius milites, contradicente pro exercitu Sulpitio Galba, tandem triumphavit, et Perseum cum
tribus filiis ante currum duxit. Cujus triumphi laetitia ne solida ei contingerer, duorum filiorum mortibus
insignita est: quorum alterius funus praecessit, alterius sequebatur triumphum. Perseus in carcere foedissimo
septem dies habitus, Aemylio senatus crudelitatem castigante, mitiorem nactus est custodiam, in qua post biennii
miserias, somno prohibitus, vivere tandem desiit. Mortui postmodum Aemylii Pauli tanta appartuit abstinentia, ut
cum ex Hispanis et Macedonia maximas opes retulisset, vix ex auctione bonorum ejus redactum sit, unde dos
uxori ejus redderetur.
Caeterum per eos dies, quibus ista per Macedoniam et Graeciam agebantur, magni etiam in Aegypto et Syria
motus exstitere. Antiochus versatili in omnia ingenio et subdolo, per honestam speciem majoris Ptolemaei
reducendi in regnum, bellum cum minore ejus fratre (Physconem hunc Graeci, ob ventris ingluviem tumoremque
cognominat) Alexandriam tunc tenente gerebat: adque Pelusium navali praelio victor, ponte per Nilum facto
transgressus cum exercitu, obsidione ipsam Alexandriam premebat: nec procul abesse, quin potiretur regno
amplissimo, videbatur. Ptolemaeus PHyscon et Cleopatra legatos Romam mittunt, qui cum ramis oleae ingressi
curiam, sordidati opem regno regibusque amicis petiere. Senatus extemplo C. Popilium Lenatem et C. Decimium
et C. Hostilium legatos, prius Antiochum, dein Ptolemaeum adire jubet, et nuntiare, ni absistatur bello, per utrum
stetisset, eum non pro amico, nec pro socio habituros esse. Iidem Rhodiorum ingressi concionem, decretum
obtinent, ut qui pro Perseo adversus Romanos dixisse quid, aut fecisse convinceretur, capite poenas darent. Dum
in itinere sunt, Antiochus frustra tentatis moenibus Alexandriae, abscesserat. Caeteraque Aegypto potitus, relicto
Memphi majore Ptolemaeo, cui regnum quaeri suis viribus simulabat, ut victorem mox aggrederetur, in Syriam
abduxerat exercitum. In transitu Palaestinae, Jerosolymam templumque Dei sacerrimum nefariis manibus
spoliarat. Interim Ptolemaeus Philometor, animadvertens claustra Aegypti haud nudari praesidiis Antiochi, ut

98

