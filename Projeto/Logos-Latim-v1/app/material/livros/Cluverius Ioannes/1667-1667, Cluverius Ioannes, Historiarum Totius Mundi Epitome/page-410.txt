pecudibus. turrensis Novembri in Austriam excurrit. Protestantibus eorum locorum minus aequis Caesari, quod
ipsis inconsultis id bellum praeporpere sumsisset. Inter foedos hosce tumultus, cum Elector Saxonicus inducias
urgeret, quibus durantibus Egrae de pace ageretur, nec eas fideliter a Caesarianis servari praetexerent Bohemi;
cumque Viennae Carolus Gonzaga Nivernius, Razivilius, Lavenburgicus, Althemius aliique duces, in novum
conjurarent ordinem militiae daversum haereticos exercendae, Caesar Mathias, proscripto Mansfeldio, continua
aegritudine conficitur mense Martio, vixerat annos LXII, imperaverat septem, amplioris spei quam gloriae
Augustus. Octo ante mensibus, Melchior Cleselius, a Ferdinando rege et Maximiliano male gestae Reipublicae
insimulatus, Ereburgum erat deportatus; actumque mox Maximiliani fatum excepit.
Eodem tempore Tuci, ulciscendis Cosaccorum injuriis, infusi in Podoliam, praefectum istius provinciae cum
tribus militum millibus fuderunt. In Aisa cum Persis atrocissimo congressi praelio, ingentem pertulerunt stragem,
sed adeo ipsis cruentam victoribus, ut exinde Parthus Turcicam pacem pensionibus sericarum vestium annuis
redemerit. Coepit et Rhetia, post dirum illud montifragium, intestinis agitari motibus, dum Democratici status
eversores proscriptione aut suppliciss multat; exules potentum implorant vindicias, et peregrinis copiis viam
sternunt. Veneti quoque suae proditores urbis magno numero deprehensos, singulari fehlicitate oppresserunt.
Chymicus Italus, qui fraude an incuria Vinariensem arcem incenderat, insigni damno dato aufugit.
Caeterum decimo quarto hujus seculi anno, Respub. literaris Groningensi Academia aucta est, diminuta autem,
regnante Matthia, permultis magnae eruditionis viris. Vidimus anno decimo tertio Helmaestadii tumulari
Joannem Caselium, literatorem praecellentem. Ad Fridericum Taubmannum, dum ferremus ab amicissimo
nostro Joanne Kirchmanno commendatitias, mortuum reperimus Vittebergae. Eodemque anno Conradum
Rittershusium Altorfi reliquimus, animam agentem. Heidelbergae invisimus Janum Gruterum, Dionysium
Gothofredum, Henricum Smetium, sed Joannem Jacobum Christmanum mors rapuerat, quem mox XIV.
Marquardus Freherus et Smetius secuti. Tubingae ab Andrea Osiandro, Matthia
654

Hafenreffero, Joanne Siguarto, magnis Theologis, amanter sumus habiti: giessae a Balthasare Menzero. Decimus
sextus Joanni Drusio, antiquitatis Hebraeae scientissimo, Scipioni Gentili Jurisonsulto, Christiano Frisio Daniae
Cancellario, emortualis fuit. Ei alius Christianus Frisius, pari virtute et eruditione, successor datus a Rege.
Georgius Lungius, literis armisque praecellens, Equitum magister, Albertus Schelius praefectus maris eodem
anno creati; Oliger Rosencrantzius, Senatorum sciptus numero. Cumque exstincto Joanne Adolfo Holsato,
feudum Sclesvicense conferretur ejus filio Friderico, praeclara mente atque eruditione principi, auratae Rex
militiae inauguravit, praeter jam dictos, Breidonem, Gerhardum, Dethelevum Rantzovios, Andream Bilkium,
Andream Senclarum, Janum Sparrum, Marquardum Pentzium, Ulricum Sondbergium, Georgium Schelium,
columina patriae, decore Septentrionis. Biennio post, fatali illo anno decimo et octavo hujus seculi, Ceilanem,
Indorum insulam, quique Danorum naves lustrarunt, et Philippus Sigismundus, Praesul Osnadrugensis et
Verdensis, Hafniae exceptus exquistissime, Friderico regis filio, successionem destinavit dioeceseos Verdanae.
Sequentem annum pestis, et eluviones foedarunt aquarum, quibus et sumptuosissimus agger, Oceano coeptus
obduci prope Breitsadlum Cimbriae, ruptus est. At Tychopolis Stormariae vallo et fossis communita interque
Christianum IV et Gustavum Adolfum reges, foedus intetratum.
In Gallia Jacobus Perronius, magnae eruditionis Cardinalis, cessit vita. Apud Venetos, post continuas fere ducum
Joannis Bembi et Nicolai Donati mortes, Antonius Priolus, antiquae prudentiae princeps, habenas Reipublicae
suscepit.
FERDINANDUS II, Imp. Rom. OTHMANNUS II, Sultani Ture. MUSTAPHA, Sultani Ture. AMURATHES
IV. Sultani Ture.
FErdinandus II, primi ex Carolo filio nepos, regnorum administationem, exstincto Matthia, inter flagrantissimas
turbas arripuit, jamque inter malleum et incudem dilatatus tenet. Bohemi proceres primum ejus diploma, quo
stabilitis regni privilegiis, magistratibus a Matthia constitutis, sed per proceres abdicatis, potestatem prorogabat,
de belli continuatione interpretati, quod et acrius simul a Bucquojo et Tampirio comitibus urgerentur, incolas
capere arma jussere. Bucquojus contra, crebris a Budveisa et Crumavia eruptionibus, terroris Bohemiam
implebat, annixus strenue, ne Budveisam proceres idonea obsidione vallarent. Mox Turrensis in Moraviam
irrumpit, eamque adigit cum Bohemis sentire, Alberto Wallensteinio cum manu valida versus Hungariam
tendente, ut auxilia inde Ferdinandicis compararet; at Cardinali Didrichstenio, Carolo Tsceretino, et
Lichtensteinio principe, nomen unioni vel invitis dantibus. Inde Turrensis pervagatus Austriam Viennae ostentat
arma, suburbium occupat, diesque aliquot, velut in conspectu regis, stativa habet. Sed dum Austrios Protestantes
Hungarosque in foedus sollicitat, Bucquojus interim, quotidiano militum ex Hungaria, Belgio, Italique
affluxuvalidior, Ernestum Mansfeldium, Bohemorum ductorem, ad Nadilitiam acri certamine profligat,
subsidiarias Hohenloi cohortes frustra implorantem. Victori Thenium, Wittingavia, Fromberga, Rosenberga,
aliaque loca munita dederunt manus, qui spoliis onustus, ingemiscentibus Bohemis, Budveisam ovans interat. Ea
causa Turrensi in Bohemiam celeriter revertendi fuit. Cujus recreati adventu Bohemi, praedatorias sane Valonum
et Heiduccorum copias, quibus nec vivis parcere
655

410

