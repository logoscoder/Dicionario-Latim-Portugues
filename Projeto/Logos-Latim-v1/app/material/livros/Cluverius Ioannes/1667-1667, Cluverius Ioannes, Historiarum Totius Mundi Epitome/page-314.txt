Carbaganda, haud diutius Christianam coluit fidem, quam mater ejus vixit. Ea defuncta, Mahumentanis se
adjunxit, quorum vires augeri perspiciebat indiex. Anno sexto hujus aevi Cyprii proceres (Templarii erant)
Henrico regi abrogarunt imperium, gubernatore de se constituto, qui velut relegato in Armeniam rege,
quadriennio post a quodam familiarium est interemptus. Percrebuitque eo tempore, Templarios ad Saracenos
defecisse. Quamobrem passim cremati sunt, qui comprehendi potuere: eorumque bona partim Rhodiis militibus,
(hi Hospitalarii erant) qui insulam paulo ante occupaverant, partim Papae et Pulchro regi, partim novis
religionibus cesserunt. Oborta et Fratricellorum haeresis, qua mares et foeminae in omnem provolvi libidinem
ferebantur, qui in Alpibus armis sunt Pontificiis oppressi.
Fuerat virgo quaedam Anglica, inauditae autor haereseos, quae Siritum Sanctum se esse asserebat, in salutem
mulierum incarnatam, baptizabatque foemineum
500

sexum in nomine Patris, et Filii, et suo. Haec cum vita exisset, Mediolanum deportata et combusta est.
Albertus sub haec Caesar, cum Rhenanis Praesulibus gerebat bellum, iniquas eis imputans vectigalium in Rheno
fl. exactiones. Moguntinus etiam Rodolfum Bavarum, qui fratrem possessionibus expellebat paternis, defendere
ausus frustra fuit. Caesar et Ducem Rodolfum in ordinem redegit, et expugnata Binga, Moguntinum aliosque
praesules, imperata facere compulit.
Per Hungariam, exstincto Andrea rege, Carolus, Claudi Siculi nepos, et Robertus Caroli patruus, et Venceslaus
Bohemus de regno contendebant. Magnates Othonem elegerunt Bavarum, qui a Transylvano captus, uxoris ejus
beneficio evasit ad suso. Albertus Carolum traduxit in regnum, qui pluribus procerum ejectis, aemulis suis
praevalut.
Cum Wenceslao II affine suo, super terris quibusdam dimicatio Alberto grandis fuerat. Wenceslaum paulo post
exstinctum, sequitur filius Wenceslaus III in cubili suo ob turpitudinem occisus, filioque Alberti Rodolfo regnum
Bohemicum traditur, cui vidua Wencesali II matrimonio copulatur. Barones designaverant Henricum
Carinthium, Caesare inconsulto. Ille, cum rodolfus sine prole periisset, regnum sibi iterum vindicabat. Albertus
contra suis id asserere molitus, inter apparatus hosce a Joanne, Rodolfi fratris sui filio, quod Kyburgum, aliaque
ejus bona diutius pro tutore teneret, prope Scafhusium intersicitur. Anno praecedenti MCCCVII, Dicemannus,
Marchio Misnensis, a sicario Lipsiae in templo erat confossus, quem ei Adolfi regis patruus Philippus immiserat.
Eoque tempore helvetii foederis sui initia ex Austracorum injuriis cepere.
Raimundus Lullius, ex mercatore Eremita, admirandas adinvenit artes, quas ut coelitus revelatas persuadere
conatus mortalibus, multis delirandi materiam praebuit, ut et Joannes Scotus nimiae subtilitatis.
In eadem tempora Nicephorus Callistus, Siffridus presbyter, Henricus Stero historici incidere.
Andronicus Graecorum Augustus, Caroli Valesiifiliam, Michaeli suo filio, quem Caesarem creaverat, oblatam
repudiavit, perque Theodorum Methochitem et Joannem Glycyn legatos, Armeniorum ei regis despondit
sororem. Joannem Sozopolitianum creavit Patriarcham Byzantii. Turcas tum primum Maeandrum flumen
transgressos, per Alexium Philanthropenum, et Lebadarium Ioniae rectorem repulit.
HENRICUS VII. LUCELBUR GIUS, ANDRONICUS PALAEOLOGUS.
TRucidato Alberto Caesare, Proceres Germani contrariis studiis scindebantur. Philippus Pulcher non tantum
aboleri Bonifacii VIII memoriam, sed et transferri Augustam potestatem a Germanis ad Gallos contendebat.
Clemens V ea de causa Avenionem, Provinciae urbem, quae Roberti Italiae regis erat avita possessio, se contulit,
ne in potestate Pulchri esset. Inde properatis epistolis maturari electionem, atque Henricum Lucelburgium creari
Caesarem curavit. Adjecta a Pontifice lex, ut intra primum biennium, ad motus Italiae compescendos, Romam
novus Caesar properaret. Civitates enim Cisalpinae, praefectos urbium suos in Dominos commutaverant. Verona
Scaligeros, Mantua Passerinos, Patavium Carrarienses. Veneti Ferrariam, Florentini Pistorium expugnaverant.
Henricus fratris sui Balduini, Trevirorum praesulis opera, Caesar lectus, Albertum et Adolfum, decessores suos,
uno die Spirae sepelivit.
Tenax majestatis quam gerebat, Argentinensibus legatis privilegia suae civitatis innovari petentibus, nihil
respondit,
501

quod dominorum suorum jussu se venisse dicerent. At cum mutatis verbis praefarentur: Cives vestri
Argentinenses hoc orant: benigno eos profecutus est responso. Eberhardum Comitem Wittenbegicum, non satis
facientem de contumacia in aliquot imperii subditos, cujus reus agebatur, ditione sua expulit. Percussores Alberti
Caesaris, lata sententia, capitis damnavit, quorum nonnulli lentis, aliqui subitis casibus interiere.
Frid. Marchioni, cui cum Adolfo et Alberto de Thuringia Misniaque certamen fuerat cruentum, avitas
confirmavit possessiones. Lusatiam regno abdixit Bohemico, idque filio suo Joanni per conjugium Elisabethae,
Wenceslai filiae, armis acquisivit, expulso Carinthio. Frid. Austriaco Austriam, ob quam quinque reges periisse
ferebantur, contulit pene invitus.
Vitupenasse fertur proximorum Caesarum ignaviam, qui Italiam intrare non ausi, decus ibi imperii corrupisset.
Quare exercitum ex duxit, sperans velut exule sede Romana, imperii majestatem sanctius omnes culturos. Sed
exitus docuit, Henrici spiritus Pontisici nimios visoso, qui statim cum novo Apuliae rege roberto, Claudi filio,
314

