Sed dum in Gallia abest Eduardus, Guilelmus Vallas, nobili, sed paupere ortus lare, manu hominum collecta,
quos par fortuna, aut similis patriae amor ei conciliaverat, primum castella aliquot expugnat. Inde Anglicanum
prosternit exercitum, brevique adeo bello fortunam circumegit, ut neminem Anglici generis, praeter captivos, in
Scotia reliquerit. Igitur Eduardus, compositis cum Pulchro rebus, subito in Scotiam advolat, atque invidia
nobiliorum, defertum in acie Vallam ingenti profligat clade, ceciderunt a Scotis supra X millia. Vallas livori
cessit, neque post eum diem pro imperio quicquam ausus. Joannes Cuminius Prorex a Scotis legitur, variisque
rex extracta praeliis est, donec necato etiam Valla, Robertus Brussius solium conscendit Scoticum, anno
interregni X.
Nec quietiores res in Polonia erant. Obierat sine prole Lescus. Boleslaus Masovius, Henricus Vratislaviensis, et
Ladislaus Locticus, Lesci frater, de principatu contendebant. Wenceslaus Bohemus Sendomiriam Cracoviamque,
velut legatas ab regina ditiones, invadebat.
Nec Tartarica deerant latrocinia. In istis turbis Vratislaviensis moritur; Primislaus a Polonis rex creatus, cum
septimo mense decessissset, Ladislaum habuit successorem. Sed ille difficillimis laboribus partum regnum, otio
ignaviaque amissit. Abrogatum ei a proceribus imperium, delatumque Venceslao Bohemo, anno ipso MCCC.
In graeco imperio, ob Michaelis cum Romana Ecclesia collusionem, eo exstincto nihil non turbatum. Patriarcha
Becus clam se subducit: rediit Josephus ad dignitatem, quam olim pro Arsenio acceperat. Ita scissa in tres
factiones Ecclesia, cum aliqui Beco, nonnulli Josepho, alii Arsenio mortuo adhaerecerent. Andronicus
497

natura mitis, ut tolleret scandala, Gregorium Cyprium provexit ad Cathedram: Sed eo consilio dissidia haud
conciderunt. Tandem Adramyttii Synodus acta, placuitque post multa verborum certamina, cujusque opinionem
libro consignatam in ignem mitti, divinumque de ea experiri judicium. Cujus charta incolumis transisset, ea pars
vinceret. At ignis chartas omnes subito redegit in cinerem, non sine derisu eorum qui Ecclesiam alieno tempore,
nullamque ob sufficientem causam turbarent. Itaque omnes Gregorio Cyprio assensi, interque se uniti, Becum et
reliquos Pontisiciarum partium, exilio aut dignitatum amissione damnarunt. Sed cum a contumeliis non
abstinerent, Gregoriusque imprimis in Becum exulem, scriptis detonaret, nec aurem praeberet mitiora
monentibus, conspiratione Chilae Ephesii, et Danielis Cyziceni, exutus honore est: qui Episcopi vicissim a suis
clericis sunt dejecti. Substitutus Gregorio Athanasius ererni sectator, Eiscopos ad suum quemque gregem
pascendum abire jussit, eoque rigore homines, urbanarum amantes voluptatum, adeo offendit, ut quarto post
anno eum repetere solitudines suas cogerent.
Im perator sub haec persuasus a quibussdam, rei privatae amantioribus, quam publicae, classem destruxerat, qua
hectenus imperium maris valide asseruerat Graecis, et adversus Francos, Graeciae insidiantes, littora defenderat.
Tunc Tarraconensibus junctus matrimonio, Siciliam obtinentibus, nullum esse amplius tanti apparatus usum
judicabat. classiarii partim Latinis locarunt suam operam, partim ad agros se colendos transtulerunt. Imperium
exinde Graecorum cuivis insultationi patuit. Accessit mox aliud malum. Cum enim delatores suspectam fecissent
Caesari, fratris ejus Constantini munificentiam et comitatem, transgressus in Asiam Andronicus, commorantem
apud Lydos germanum subito in carcerem detrusit, addito socio ei michaele Strategopulo, qui hactenus fortiter
cum Barbaris dimicarat.
ALBERTUS AUSTRIACUS. ANDRONICUS PALAEOLOGUS.
ALbertus ex veneno quondam altero captus coulo, principum suffragiis, et victoria de Adolfo parta firmavit
imperium. Philippo Pulchro affinitate est junctus, sorore ejus filio suo Friedrico desponsata. Carolus Valesii
Comes, Pulchri frater, quicquid Flandriae superiore bello occupatum non fuerat, Francis subegit: Pulcher a
Flandris apparatissime excipitur. Effulsam laetitiam amoremque major mox luctus odiumque secuta. Cum enim
regius praefectus nobilitatem colendo, plebem onerando, rebellioni fomitem subministraret, tanta infremuit
seditione vulgus Flandrorum Brugensium, ut quem quisque Francum hospitio acceperat, necaret. Pulchrum bello
ulcisci conantem facinus, soror Eduardo nupta, Flandrorum protectori, de insidiis domesticis admonuit, inhibuit
impetum, conatum disturbavit.
Bonifacius Papa Alberto erat infestus, quod se inconsulto imperii insignia sumsisset. Mortuo autem Jacobo
Aragone, cum Robertus, Caroli Claudi filius, in Siciliam trajecisset, Catanamque cepisset, tantum subito bellum
exortum est, ut tota fere Italia trepidaret. Nam Siculi Aragonensibus faventes, comparata classe, Philippum
roberti fratrem bello superant, captumque in carcerem conjiciunt. Fridericus non Siciliam modo, sed et
Calabriam recuperat armis. In Etruria vero adeo contra Pisanos Genuenses exarserant, ut et Liburnum caperent,
incendioque everterent, et naves onerarias demergerent in fluminis ostio, ne Pisanis navigare amplius liceret. Et
ne existimares, tum Deum cum hominibus pacem coluisse, tantus repente terrae motus exortus est, quantus
nunquam: quo quidem multis diebus, per intervalla durante, plurima aedificia corruere.
498

Instabat nimirum ferale seculum, quo solvendus e carere Statanas, sursum deorsum omnia volutare cogitabat.
Reati tum erat Pontifex, ubi rem divinam faciens, prae horrore defecit, casulamque ingressus delituit in ea
aliquandiu, hiatum terrae pertimescens. Apparuit et Cometes, usitatus calamitatum nuncius publicarum.
312

