praefiut copiis Atticis, primusque machinas bellicas, quas Arietes et Testudines vocant, adornavit, Artemonis
maxime Lacedaemonii adjutus ingenio. Mox etiam Thucydides Athenis missus adfuit, XL navibus instructus. Sic
devicta Samus, dirutis moenibus, Athenis coacta tributum solvere.
Post haec beelum Corinthiacum exarsit, majoris initium mali.
Epidamnii Adriatici maris accolae, ab exulibus suis et Illyriis bello vexati, Corcyraeorum opem postulaverant, et
ab illis spreti, Corinthiorum. Corinthii faciunt quod noluerant Corcyraei. Ea aemulatio bellum inter illos
accendit. Corcyraei jure potius quam armis experiundum, Corinthii re non amplius integra, colonis se suis juste
opitulari asserunt. Ergo infesta utrinque classe concurritur, Corcyraei vincunt: capiunt Epidamnum. Sequenti
anno reparato praelio, Athenienses associantur Corcyraeis, dubiaque acie disceditur. Hac clade irritati Corinthii,
Potidaeam in Pallenes Isthmo sitam, suam quidem coloniam, at Atheniensibus vectigalem, ad defectionem
sollicitant. Perdiccas quoque Macedonum Recx, infensus Atheniensibus, quod fratres ejus Philippum et Derdam
armis adjuvissent, Chalcidenfes et Bottiaeos in partes trahit, et destructis urbibus, Olynthum persuadet migrare,
agris de suo donatis. Hanc belli molem feliciter Athenienses propulsant, Corinthiorum subsidiarias profligant
copias, et Potidaeam profugientes arcta obsidione claudunt, Corinthios ad circumspicienda auxilia adigunt.
Igitur invisa multis Graeciae civitatibus Atheniensium potentia, qui Aeginetas navibus multassent, Megarenses
urbe et portu suo prohibuissent, sociis durius imperarent, Corinthiorum exercitum obsiderent Sthenelaidis
Ephorus rupta ab illis foedera, belloque persequendos decernit, Archidamo Spartanorum rege mitiora
nequicquam civibus suadente.
Ita suscipitur bellum, quod Peloponnesiacum appellatum, et viginti septem annis communi cum Graecorum
pernicie gestum est, L ferme annis postquam Xerxen communibus armis discedere e Graecia coegissent.
Ac initio quidem componi dissidia facile potuerant, ni utrinque ambitiosi consultores nihil paribus concedendum
disseruissent. Inter eos fuit Pericles, qui ne rationes aerarii male administrati redderet, patriam maluit bello
objectare, quam domi paupertatem colere. Is jubentibus Spartanis, Megarenses ad communionem fori et portus
Attici recipere, sic bellum nullum fore, respondendum suadet: Id tum demum Athenienses facturos si similiter
Lacedaemonii peregrinis suae civitatis usum permittant. Interim nihil illis in pares jurisdictionis competere, nec
re minima, quae quidem imperetur, Athenienses Spartanis obedituros. Ita flagrantibus dissidiis multi Graecorum
populi implicantur. Cum lacedaemoniis faciebat tota Peloponnesus, praeter Argivos et Achaeos. Extra
Peloponnesum Megarenses, Locri, Boeoti, Phocenses, Ambraciotae, Leucadii, Anactorii. Cum Atheniensibus
Chill, Lesbii, Plataeenses, Messenii, Acarnanes,
72

Corcyraei, Zacynthii, Cares maritimi, Dorienses, Iones, Hellespontus, Amphipolis Thraciae, insulae Cyclades,
exceptis Melo et Thera. Initium malorum a Thebanis fuit, quos intra moenia receptos Plataeensia, cives, cum se
proditos intelligerent, animosa audacia trucidarunt. Inde Archidamus in Atticos irrumpens agros, lates eos
populatur, hostes ad pugnam provocat. Sed Athenienses a Pericle moniti, supervacuam censebant pugnam, cum
ulcisci injuriam sine periculo possent.
Itaque vicissim classe excurrunt in Laconiam, et ex hostili agro plura quam amisterant, auferunt. Pericles agros
suos, quibus ad suspicionem ei proditionis acquirendam, Spartani pepercerant, dono dedit Reip. et pro infamia ab
hostibus intenta gloriam sibi peperit apud cives. Mox etiam Sitalces Thracum, et Perdiccas Macedonum reges
adjungunt se Atheniensibus, et Aeginetae insula expulsi, Spartam profugiunt, majoresque Atheniensium vires
videntur, quam ut iis pares esse Peloponnesii possint. Tum vero subito horribilis et contagiosus morbus
plerasque jam Africae atque Asiae regiones pervagatus, Atticae urbi incubuit, quo infestati cives militesque
confertim interibant, nec erat Deorum Graecorum quisquam, qui mederi posset malo, adeoque nec hominum qui
imbecilles Deos venerari amplius vellet. Ea numinis indignatione perculsi Athenienses, culpam moti belli in
Periclem conjiciunt, seque elaboratis orationibus defendentem multant pecunia, multatum, solita vulgi levitate,
iterum rei summae praeficiunt.
Erat enim Pericles prudentia animique magnitudine facile civitatis suae princeps, qui Athenienses bellum fortiter
cauteque doceret propulsare, viriumque distractionem, atque omnia plena periculi ausa, nisi certam fere et
exploratam ducerent utilitatem, damnaret. Verum is tertio belli anno obiit. Interim Potidaeatae, dira fame subacti,
se suaque dedunt Atheniensibus. Legati Peloponnesiorum, quos ad Artaxerxen expedierant, apud Hellespontum
intercepti, Athenis interficiuntur. Sitalces Thracum Rex, centum quinquaginta hominum millia in Macedoniam
trahit, vastatoque Perdiccae regno, quem violatae fidei insimulabat, cum Macedones intra munitiones se tenerent,
nec copiam facerent praelii, commeatu laborans retro refert pedem. Interjectis diebus, Peloponnesii navalibus
praeliis a Phormione Atheniensium duce superati, Salaminem clam adoriuntur, ut Athenis metum injiciant: sed
concursu civium territi, ipsi refugiunt Megaram. Agebatur tunc Olympias 88.
Paulo post Plataeenses, a Lacedaemoniis ad omnium rerum penuriam redacti, partim erumpentes nocturno
strategemate effugiunt, partim se fidei permittentes obsidentium, suppliciis pereunt indignis. Plataea funditus
excinditur. Idem pene evenisset Lesbiis, quibus Lacedaemonii, ad quos defecerant, seram opem ferebant. Paches
enim, Atheniensium Praefectus, celeritate Spartanos praeveniens, potestatis eos suae fecit, ac de sententia populi
Attici, defectionis autores, mille viros circiter, affecit suppliciis, cum Cleon praecipitis vir ingenii, Mytilenaeos
47

