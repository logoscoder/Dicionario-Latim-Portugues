diversas orbis in partes vela facturae, qua haustae, qua mutilatae, et aliae alio disjectae sunt. Mortui sunt hoc
anno Carolus Gustavus Sueciae Rex, de cujus obitu verba fecimus: etiam Aureliae dux, Blaesiis defunctus.
Melitensium equitum ordinis summus praefectus (Magnum Magistrum vocant) mortem quoque obiit, in cujus
locum, Lugduni Gallorum praetor, Clermontii Dominus eligitur. Enno Orientalis Frisiae Comes, inter venandum
equo excussus, et graviter saucius paulo post defunctus est, frater ejus successit. Legati Gallici, Domini de
burdegala, filius Parisiis quoque moritur. Quin etiam Anhaltinus dux ex paralysi. Brandeburgici electoris Mater
Berlini defungitur, et in Hollandia scriptis suis acceptissimis, et muneribus celeberrimus Jacobus Catzius, dum
viveret, Hollandiae et Frisiae occidentalis Syndicus, et magni Hollandiae sigilli custos. De Henrici Glocestriae
ducis Morte suo loco dictum est. Quin etiam de ejus sorore paucis post eum septimanis, ex eodem morbo
defuncta, defunctus quoque est. Gonzago, Hungarorum copiis, et Raab civitati praefectus. Sub finem mensis
Januarii duae naves, altera ad Mosam, altera Vlielandiae destinata, ab ignoto pirata capiuntur, qui captivis
interminabatur, ni piscatoriam aliquam navem, offenderet, se omnes in mare conjecturum. Forte fortuna in
piscatoriam incidunt, cui juxta atque alteri Galiotae, capti imponuntur. Hi videntes piraticam navem ineptam et
tardam esse, non modo fugam capessere, verum etiam, Piratae minis exacerbati, impetum in eam facere
decrevere. Secundo itaque vento usi, in piraticam suas agunt naves, tantoque impulsu, in eam invecti sunt, ut,
rimas ducens, et dissiliens cum omnibus piratis, duce prius, auxilium misere petente, serra veteri interfecto, mari
hauriretur. Illi re peracta, et altera navium, impulsu, fatiscente, omnes integram conscendunt, relicta tamen, prae
nimia festinatione, amissa praeda, quae ab impositis piratis Aberdenum Scotiae urbem abducta, a Scotis detenta,
et postea possessoribus restituta est: Anglia, recepto Regi, tranquillitatem sperans, a quibusdam exauctoratis
Militibus, in Regis et urbis Londini exitium conspir antibus, denuo nonnihil turbatur; sed Bajulo quodam, ex
conjuratoribus, inter crapulam nonnulla de conjuratione, effutiente, res detecta, et Machinatores, quos inter
Desburgius, Admirallius et Overtonus quondam Hullae urbi praefectus, capiuntur, et in extremum supplicium
servantur. De Matrimonio inter Jacobum Eboracensem ducem et magni Cancellarii Hydae filiam, quae jam duci
filium pepererat, dudum agebatur; Jamque res denuo urgebatur, et obnitentibus frustra Regina matre, ad eum
finem haud dubie in Angliam profecta, et sorore Maria
847

nunc defuncta, et generis inaequalitatem incassum objicientibus, a Rege suam orbitatem, et matrimonii
incertitudinem obtendente ad finem perducebatur. Superiori conjuratione vix suppressa, alia denuc resurgit, ab
iis qui Episcoporum introductionem, et Regiam auctoritatem aegre ferebant. Horum caput Thomas Venner vilis
conditionis vir, jam ad octingentos suae factionis, audaces homines, conflaverat, his stipatus urbem Londinum
invadere non dubitavit, sed obnitentibus Regiis quibusdam copiis (quibus Trainebend nomen est) ingens exoritur
pugna, quae ad undecimam noctis horam protracta pluribus civibus, et militibus, et adversae factionis
anabaptistis exitiosa fuit. Eboracensis Dux, et Monckius, jam equos conscenderant, ut Majoribus adductis copiis
suis suppetias irent, cum nuntiatur, perduelles alios alio dilapsos. Sed hi paulo post resurgentes, praetorianis
Regiis, commode occurfantibus, acriter et pertinaciter resistunt, donec Vennero duce accepto gravi vulnere,
capto, reliqui quoque aut caperaentur, aut fuga elaberentur. Cati omnes supremo supplicio affecti sunt.
Monasterii Episcopus, interea, urbem suam, arcta obsidione premebat, agrestibus ejus territorii, commeatum
gratis castris, inferre coactis, nequicquam frendentibus, et indecentem Episcopi militiam detestantibus, et
deponant jam seculares Principes arma, quando Ecclesiastici illa sumunt, libere jactantibu s. Ille autem, iteratis
literis, ordines Foederatarum Provinciarum, ne quod receperant, obsessis opitularentur, satis imperiose rogabat.
Hujus secutus exemplum Coloniae Archiepiscopus, Rhenoberckam, quam suae ditionis urbem censebat, eodem
modo repostulare, non dubitavit. Quam suam petitionem, exhibita per ministrum uum Ordinibus querela, ulterius
urgebat. Hisce exceptis motibus, Germanicum imperium, profunda tranquillitate fruebatur, sed Turcarum in
Transylvania prograessus, nonnihil invidiae, in viennae aula excitabant. Sed Imperator Turcis fidem derogare
certus, eos limitibus suis prohibere, quoad possibile esset, statuit, missis eo fine, ad Imperii Principes, Angliae,
Galliarumque, quin et Hispaniarum Reges, Belgarum ordines, Et Pontificem nunciis. Eo tempore divae Virginis
Fanum Berlini fulmine incenditur, sed civium opera, mature incendium extinctum est. Aliis locis Majora damna
eadem tempestas intulit. Contra apud Hamburgum Mastelandienses agri, exundantibus fluctibus stagnantur.
Multa aedificia, multique homines, improviso malo rapiuntur. Nec minus Vistula immodice propter continuos
imbres auctus, obicibus ruptis, vicina, Dantisco territoria aquis obtexit. Urbs ipsa gravissima detrimenta, tam in
aedificiis, quam in munimentis, hominibusque passa est. In Danico freto procellae quoque horrendum in modum
saeviebant, ingentes arbores radicibus avulsae, quin etiam tres naves, in anchoris ad Hafniam commorantes
evertuntur. Prodigia quoque supra Dantiscum in sole conspiciuntur, quin etiam septem ejusmodi lumina eodem
tempore, et diversis locis apparuere. Piscis quoque mirabilispecie, in Moldaviae flumine captus, portenti loco
habitus est. Turcae quoque miranda quaedam prodigia, in aere visa, quibus Ottomannicis victoria et Imperii
incrementum portenderetur, jactabant: qui interim ut solent, Varadini expugnatione in solescentes missa ad
equitem Rilhmannum, in Dalmatia Venetorum Reipublicae militantem epistola, omnibus, nisi Siebenicensem
transitum impedire desinerent, extremum exitium, certe perpetuam servitudinem, interminabantur. Haec ad
Venetorum Senatum missa epistola, tantum abfuit ut illustrem rempublicam terreret, ut scriptis majoribus copiis,
528

