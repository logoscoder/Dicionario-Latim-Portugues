commorantes naves, invaderent, sed, suppressis navigiis, via clausa et positis, ab utraque fluminis ripa, insinitis
tormentis infesta, re infecta redire necesse habuerunt. Mirum quanta Londinenses, ex eo trepidatio incesserit,
multi, quasi jam tergis haerente hoste, vasa conclamabant, et fugam circumspiciebant, imo hujus rei fama
Bredam perlata, aliam tractationi faciem imposuit: Angli antea bovinantes, nunc ocius Regiam auctoritatem, et
plenam agendi potentiam exhibere, actioni diligenter incumbere, urgree, festinare, adeo ut paucis post diebus, de
conditionibus conventum sit. Dato mensis spatio, ut interea a Carolo, aliisque rei immixtis Principibus et ab
Ordinibns, acta rata haberentur, et Ratificationis diplomata exhiberentur. Interea non cessabant Belgae, sed
comperto in harvici sinu complures alias naves stationem habere, eo ocius vela faciunt, cumque jam portus
orificio adpropinquassent, mille et quadringenti admodum milites terram conscendere jussi, in diversa agmina
divisi, castellum aggredi properant, sed cum illud fortius, quam relatum erat, inveniretur, et ultra mille militum
praesidio teneri comperiretur, rem non tentare visum est, post aliquam itaque inter Anglos Belgasque
velitationem, sub noctem, relicta terra, ad naves iterum se conferunt copiae, paucis, qui cecideratn, relictis, hoste
extremum (quod quidem militaris disciplinae est) agmen convellere non audente. Hisce itaque adeo peractis, sit
ad priorem stationem reditus, Belgis ibi adeo commorantibus, et flumen jam tertium mensem, plus minus
obsidentibus. Angli extrema tentare, quo cervici imminentem hostem abigerent, certi, ultra viginti incendiarias,
et aliquot celoces, hinc Harvico illinc Londino, Belgarum classi immittunt: hi viso periculo, incendiarias suas, et
Liburnicas aliquot militibus confertas, contra emittunt. Fit ingens inter incendiarias et celoces pugna, quae dum
se mutuo incessunt, et alternis ignibus consumunt, Belgarum classis incolumis permansit. Haud secus pueri
lusum pertaesi, chartas in ignem conjiciunt; nam interea ab omnibus partibus, ratificationes afferuntur, quae
demum vicesimo quarto Augusti die, Bredae in Arce, commutantur, qui dies omnibus festae laetitiae signis,
tormentorum tonitru, artificialibus ignibus ante curiam accensis, vinorum profusione, omniumque pari gaudio
celebratus est. Conditiones, illis, in quas inter Anglos et Belgas, anno millesimo sexagesimo secundo conventum
est, suppares sunt, sed unicuique bello parta cedunt; hostiendi licentia, pro terrarum aut climatum plus aut minus
remotorum, spatio, certis temporum terminis cohibetur; servatur suus Regi in suo pelago Honos et Deo ter
optimo maximo Gloria.

561

