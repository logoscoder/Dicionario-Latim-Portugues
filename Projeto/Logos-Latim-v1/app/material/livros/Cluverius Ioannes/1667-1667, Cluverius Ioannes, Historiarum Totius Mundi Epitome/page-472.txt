corbes vimineos assistit, minori machina (quas falconettas vocant) petitus, brachium amittit. Quo ex vulnere post
paucos dies in capto oppido victor vivere desiit. Mottem ducis inopinata exercitus clades secuta est. Etenim capta
Rotweila dum hostium securi in propinqua oppida Legiones distribuunt, repente supervenientibus Caesareanis
Bavaricisque et Lotharingicis copiis, quae se summo silentio, et magna celeritate conjunxerant, sine ullo praelio
oppressi atque intercepti sunt. Dutlingae juxta Danubium primaria erat statio Vinariensium. Haud procul inde
tormenta et bellicum omne instrumentum deposuerant, appositis qui praesidio essent. His omnibus exploratis
Caesarenai
754

praemisso Joanne Verdano, Dutlingam cum maxima exercitus parte subito circumveniunt, tanto silentio, atque
hostium ignoratione, ut jam cum omnibus copiis ante urbem consisterent, priusquam de adventu eorum hostes
quicquam rescivissent. Pars exercitus Danubium vado transgressa, (nam Dutlinga haud multum abest a fontibus
Danubii) occurrentem cum aliquot Legionibus Rosam, qui hostium adventum ex propinqua statione audiverat,
primo impetu absterret, atque in fugam conjicit. Ita facile potiti Dutlinga, reliquas hostium stationes, ut inter se
composuerant, aggressi, divisos ad deditionem compellunt. Pauci cum Rosa supremo Quitum Praefecto fuga
evasere. Reliqui omnes summi infirmique, ad haec pecuniae et apparatus bellici magna vis, sine ullo sanguine in
potestatem victorum pervenere. Rotweila dein paulo ante a Vinariensibus capta, per Mercium Bavaricum Ducem
recuperata est.
Caeterum in Belgio duplici clade hic annus infaustus Hispanis extitit. Rocroam cum valido exercitu obsidebat
Franciscus Melo, jamque obsessos ad extrema perduxerat, adeo ut deditio in singulas horas expectaretur. Cum
ecce Ludovicus Dux Anguiensis, necessitatis fuorum admonitus, contractis omnibus copiis laboranti oppido in
auxilium occurrit. Inclinante jam in vesperam die in conspectum amicae urbis atque hostilium castrorum venit.
Quanquam autem nox immineret, exercitusque ab itinere fessus esset, tamen liberandae urbis cupidine castra
Hispanica aggreditur. Sed immodica cupiditas gravi clade expiata est. Repulsus igitur modicum ocium curandis
corporibus concessit. Postridie vix dum albescente auora, confirmatis copiis multo majore impetu Hispanos
aggreditur. Neque tunc audentem fortuna destitutit. Fusi fugatique Hispani memorabili clade. Comes Fontanus
oblatam ab hostibus vitae gratiam constanter repudians cladi suae immori maluit. Comes Joannes Ritbergicus
septem vulneribus saucius in potenstatem hostium pervenit. Capta impedimenta, et militare instrumentum omne.
Equitatus maxima pars cum Duce Albuquercio, qui iis praeerat, maturata fuga insequentes evasit. Hac victoria
potitus Anguiensis Theonis villam in agro Lucemburgensi munitissimum oppidum cum victrice exercitu
circumsedit, et secundo postquam obsederat mense, magna suorum strage ad deditionem compellit. Sexenti
praesidiarii qui ex mille et quadringentis superfuerant liberi Lucemburgum dimissi sunt. Anuiensis quinque
Legiones Gallorum, et quatuor centurias Helvetiroum praesidio imposuit.
Paulo ante quam haec in Belgio gererenturm, novum repente bellum exortum est in Italia, inter Pontificem
Urbaum VIII. et Odoardum Farnesium Ducem Parmensem. Ejus hoc initium fuit. Parmensis Ducatum Castri
quem a sede Apostolica jure fiduciario obtinet, multo aere alieno contra leges fiduciae suae obligaverat. Id
improbavit Pontifex, mandavitque Parmenfi ut ditionem illam omni d bito liberaret. Quod cum hic negligeret.
Pontifex ditionem Castri, aliasque possessiones ejusdem Ducis quae Romae in Potestate Pontifciis erant,
aestimari, atque ex iis aes alienum exsolvi jubet, Hanc injuriam uti censebat Parmensis, armis ulciscistatuit.
Itaque composito foedere cum nonnullis Italiae Principibus, cum infesto exercitu ditiones pontificias ingressus
bellum molitur, quod multis ultro citroque cladibus biennio fere gestum, paulo ante mortem Pontificis
componitur. Parmensii Ducatus Castri quaeque alia edicto Pontificio ablata fuerant, reddita.
Anno insequente quadragesimo quarto, moritur Pontifex Urbanus VIII, mense Julio, Pontificatus sui anno primo
supra vigesimum, aetatis septuagesimo septimo, Vir omniliterarum genere, et humaniorum maxime artium
excultissimus.
755

Vacavit sedes dies quadraginta octo, intra quos Joannes Baptista Cardinalis Pamphilius, Romanus, suffragiis
Cardinalium sublatus Innocentii X. nomen accepit. Is summis antea muneribus, et diversis in Hispaniam
Legationibus egregie perfunctus, etiamnum Ecclesiae Catholicae summa cum laude, et longo omnium desiderio
praesidet.
Sub finem anni superioris Suedici exercirtns Dux Leonardus Dorstensohnius nihil minus exspectantibus Danis,
neuqe denunciato ante bello. repente conversls e Germania armis in Daniam irrupit, adeo festinatis itineribus, ut
intervallo quindecim dierum e Marchia Brandeburgica in Holsatiam cum maxima parre exercitus movens centum
fere milliaria germanica conficerer. Itaque Kyla primum ad maris Balthici aditurn, dein Christianopolis,
Flensburgum, Itzehoa, Bredenburgum, aliaeque in eo tractu rubes, vi, dolo, aut deditione, uno velut impetu
interceptae atque occupatae, Causae tam repentinae irruptionis jactabantur, quod Rex Daniae octo naves
Suedicas fretum Selandicum transeuntes attinuisset. Quodque cum Duce Moscorum Michaele Frederovicio
iniisset societatem regno Sueciae invisam semper suspectamque, misso ad hoc in Moscoviam filio Voldamaro,
qui novo foederi stabiliendo Ducis illius filiam in Matrimonium acciperet. Praeterea quod magnam pecuniae
summam numerasset Cracovi Chiliarchae Caesareo, cum qua Cracovius superiore anno conscriptis militibus
472

