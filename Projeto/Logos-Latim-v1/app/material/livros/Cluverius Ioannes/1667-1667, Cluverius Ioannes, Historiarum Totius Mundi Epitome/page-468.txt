oportebat temere, tam propinquo hoste, per hospitia disposuerat, neque advocandi suos in tempore, neque
ordinandae aciei copiam haberet. Ita Lambojani legionatim et quasi per manipulos caesi, insigni clade
profligantur. Cecidere ad duo fere millia. Lambojus ipse in tanta necessitate nullum strenui ducis officium
praetermittens, cum praecipuis tribunis, et tribus millibus gregariorum in manus hostium pervenit. Capta signa
militaria centum quadraginta sex, tormenta compestria sex, dein impedimenta, et apparatus bellici magna vis.
Post haec Praefectus Equitum Vinariensium Rosa cum tribus millibus equitum ad persequendos fugitivos
profectus, haud procul Juliaco duo millia, quae ad Hatzfeldium properabant, nova clade profligat. Ita
Lambojanus exercitus hoc duplici infortunio, amisso item ductore, et praecipuis tribunorum, plane aut deletus aut
dissipatus fuit. Haec igitur clades longa pace divitem patriam, atque adhuc iutactam hosti aperuit; inopemque
exercitum abunde auxit. Additus cladi terror inflammatione villarum pagorumque, quos profugientes passim
coloni relictis omnibus deserebant. Porro Hatzfeldius intellectis quae acciderant, jam solus hostibus inferior,
magna celeritate copias jam Rhenum transgressas revocavit, atque in alteram ripam transposuit. Vinarienses
prosequendae victoriae intenti, relicta a tergo Kempena statim Novesio victorem exercitum admovent. Urbs illa
antiquis et recentibus obsidionibus percelebris, et non semel laudatae fortitudinis famam promerita, nunc sive
meta consternata, quod caeso exercitu nullam amplius liberationem exspectabat, sive decepta hostium fraude et
blanditiis multa ac speciosa promittentium, vix unius diei jaculatoriam oppugnationem perpessa dedit se
victorum arbitrio, excluso etiam rejectoque praesidio militari, quod Elector Coloniensis laborantibus in tempore
obtulerat. Nempe dum securitati et libertati suae inconsulta anxietate nimium prospicere nititur, utramque amist;
sedes dein hostium facta, ex qua reliqua patria oppugnaetur. Kempena neque munitionibus, neque civium
numero Novesio par, post octo dierum oppugnationem in potestarem oppugnatium concessit. Hulcradium dein et
Marcodurum aliaeque in eo districtu arces eundem casum subiere. Apud Lechenium haesit impetus victorum. Id
ignobile quidem, sed valido praesidio ac fortibus viris communitum oppidum, postquam septimanas aliquot a
rem obsidionem egregie pertulisset, tandem adventu Caesarei et Bavarici exercitus liberatur. Is ductu Comitum
Hatzfeldii Wahliique Rhenum ponte navali apud Coloniam transgressus, positis munitisque castris apud Sonsam
consedit. Ita Vinarienses et Hassi, cum aliquamdiu apud Grevenbruchum constitissent, in sua demum apud
Ordingam castra compulsi sunt. Sub idem tempus Joannes Verdanus ex Gallica captivitate cum Gustavo
748

Hornio permutatus, magno militum gaudio in castra ad Sonsam pervenit.
Inter haec Elector Coloniensis Ferdinandus Dux Bavariae, non magis de liberanda ab hostibus patria, quam
adsciscendo in partem curarum socio sollicitus, ut sibi Coadjutor daretur a Collegio Metropolitano obtinuit. Duo
in cam spem studio et aestimatione Canonicorum proponebantur. Franciscus Dux Lotharingiae, ejus Collegii
Decanus; atque Episcopus Virdunensis; et Maximilianus Henricus Dux Bavariae, Electoris ex fratre Nepos;
uterque et splendore familiae, et dignatione virtutum eo fastigio dignus. Sed posterior cum numero suffragiorum
vicisset Coadjutor designatus, et dein a summo Pontifice ut mos habet, confirmatus est. Porro media aestate
Franciscus Hatzfeldius Herbipolensis et Bambergensis Episcopus, ac Franciae Orientalis Dux repentino catharto
super mensam extinguitur, magno luctu provincialium, quibus his difficillimis temporibus praeclare praefuit. Uni
duo a Collegiis Cathedralibus sublecti sunt, Herbipoli Joannes Philippus ex illustri Schouborniorum familia,
Bambergae Melchior Otto ex Baronibus Voit de Sairburg, uterque sapientia atque usu rerum insgnis Princeps.
Sub idem tempus Maria Medicaea Ludovici XIII. Regis Galliarum mater Coloniae Ubiorum, quo se post
diuturnum in Belgio exilium, dein varias in Hollandiam et Brittanniam profectiones quietis causa paulo ante
contulerat, moritur, pie, atque ut decebat Christianam Principem. Nam et filio felicem consiliorum exitum, et
orbi Christiano optatam pacem multis cum lacrymis paulo ante mortem precata est; ignovitque omnibus et
singulis qui eam hactenus variis machinationibus persecuti fuerant, Filia fuit Francisci Ducis Hetruriae et
Joannae Austriacae Ferdinandi I. Caesaris filiae. Anno saeculari millesimo sexcentesimo Henricus IV, Galliae ac
Navarrae Rex eam in matrimonium accepit; dimissa Margareta Valesia, cum qua Henrico sterile, et discors, tum
quoque impedimento consanguinitatis invalidum matrimonium fuerat. Anno dein hujus saeculi decimo solenni
apparatu apud oppidum S. Dionysii Regina Galliae inaugurata, postridie Regem maritum manu sicarii
intersectum amisit. Quinque ex Henrico proles habuit, Ludovicum XIII. natum anno 1601. Isabellam 1602.
Philippo IV. Regi Hispaniarum nuptam. Christinam 1606. Victoris Amedaei Ducis Sabaudiae uxorem, Gastonem
Ducem Aurelianensem 1608. et Henricam Mariam 1609. quam supra Carolo Angliae Regi in matrimonium
datam memoravimus. Rege intersecto Maria curam regni, et tutelam filii novennis in se suscepit. Qua in
administratione, ut fit, multorum odia incurrit. Maxime quod homine externo Marchione Ancraeo, quem ad
summos honores praetermissis indigenis extulerat, pene unico et solo consultore ad Regni gubernationem
utebatur. Crevitque adeo indignatio Procerum Galliae, hanc externi hominis potentiam detestantium, ut ferme
omnes secessionem ad aula facerent, bellumque haud obscure molirentur; donec Ludovicus filius necato
Ancraeo, et uxore ejus capitis damnata ipse suis auspiciis Rempublicam coepit gerere, Matre Blesas relegata.
Quae subinde revocata, cum praevalentibus apud Regem aliis ipsa jam sperneretur, Bruxellas in exilium sponte
concessit. Reginae Cardinalis Richelius, qui ejus potentiae maxime obstabat, haud diu superstes fuit; eodem
quippe anno mense Decembri Lutetiae Parisiorum vita excedens. Is validissimus in animo Regis fuit, et
468

