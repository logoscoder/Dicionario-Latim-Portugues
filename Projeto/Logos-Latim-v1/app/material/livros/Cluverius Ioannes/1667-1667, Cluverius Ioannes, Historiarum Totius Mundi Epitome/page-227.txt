urbes nonnullae e montibus praecipitatae in valles, quaedam ad sextum lapidem transpositae, quaedam ipso in
jactu conservatae incolumes,
360

incredibilem fecerunt mortalibus admirationem potentiae coelestis.
Praeerat tunc, post Luitprandum Longobardis Ratechisus, oblitusque pacis vicennalis, quam juramento firmarat
Pontifici Zachariae, Perusiam obsidebat. Ad eum in castra profectus Papa, muneribus eum delinivit, blandaque
deinde oratione adeo perculit animum regium, ut violatam jurisjurandi religionem conaretur monastica eluere
poenitentia, depositisque insignibus, cum filiis et uxore coenobium intraret, Clericorum adscriptus ordini.
Diversa incedens via Aistulphus Ratechisi germanus et successor, expugnata Ravenna, totum Exarchatum in
suam redegit ditionem, Eutychio Exarcho Byzantium fugato, cum illustris hic principatus in Italia viguisset annis
CLXXXII. Inde ademtis Pontifici, quas ille ad jura D. Petri pertinere dicebat, civitatibus, nullis eas precibus ut
redderet, movebatur. Quare accensus Papa Stephanus, is qui plumbo primus tabulas obsignavit suas, et humeris
bajulorum portari in Lateranum voluit, ad Francias confugit opes, easque ex memeria beneficii, nuper a Zacharia
in Pipinum collati impetravit.
Etenim Pipinus, altero fratrum Carolomanno monasticen amplexo, altero Gryphone, post varias molitiones
trucidato, cum regnum concupisceret Francorum, Zachariam Pontificem per legatos consuluerat, deceretne frui
regno eum, qui stupidus et ignavus nihil commodaret Reipubl. an eum potius, qui quotidie pro ea domi
militiaeque pervigilaret. Zacharias mentis Pipini gnarus, Chilpericum Regem, ut rebus gerendis inutilem, privari
sceptro, Pipinumque inungi Regem jusserat. Id praestitit Bonifacius, recens Moguntinorum Archiepiscopus;
Chilpericus Merovaei stirpis postremus, pro regio paludamento monachi sumere cucullam coactus est. Ita rerum
potitus Pipinus, ac jam de filiis Carolo et Carolomanno ad consortium successionemque evehendis regni
cogitans, facile assensum praebuit Stephano, per omnia sacra oranti, D. Petro ut suppetias ferret. Transgressus
cum exercitu Alpes, Exarchatum et Pentapolin bello extorquet Aistulpho, quodque id ad animae salutem, et
peccatorum remissionem valiturum sibi persuasisset, Ravennam, Bononiam, Imolam, Faventiam, Ferrariam; et
in Pentapoli, Ariminum, Pisaurum, Anconam, Auximum, Urbinum, id est, provincias, quas hodie vocamus
Romandiolam et Marcam Anconitanam, Aemiliam olim, Flaminiam et Picenum, haereditarias assignat Romanae
Ecclesiae.
Sed Pipino in Gallias regresso, Aistulphus poenitens transactionis, denuo circumdat Romam exercitibus,
vicinaque omnia ferro ac flammis vastat. Quamobrem implorata a Pontifice iterum Pipini ope, coactus a Pipino
Aistulphus tertiam thesaurorum partem et stipendium dare Francis, paulo post in venatione project sui equi
interiit. Pipinus cum Guajofarium Aquitaniae ducem, ob jura Ecclesiis denegata, longo fregisset bello, eo tandem
a suis interfecto, universam adjecit regno Aquitaniam. Constantinus Imperator missis muneribus, inter quae fuit
et organum, amicitiam expetiit Pipini, et Exarchatus Ravennatis restitutionem, sed frustra; quod eas regiones
Divo Petro acquisitas donatasque diceret. Sic vita decessit Pipinus Parisiis, data Austrasia Carolo, alterique
filiorum Carolomanno Burgundia et Alemannia, Aquitania vero divisa utrisque, anno Christi D CC LXVIII.
Saltzburgi, Ratisponae, Aichstati et Frisingae fundavit Episcopatus, cum Burchardus Herbipolensi Ecclesiae,
Coenobio Fuldensi Bonifacius initium darent.
Caeterum exstincto Aistulpho, Ratechisus repetere regnum coeperat Longobardicum, despectui habens
Desiderium, qui ex Thusciae rectore ad fastigium regni assurgebat. Sed eum Papa Stephanus isto consilio
depulit, confirmatisque Desiderii partibus, Faventiam ab eo
361

Ferrariamque recepit. Sie immensis aucta divitiis Ecclesia Romana, moritur successore Paulo fratre suo, eodem
anno quo Alphonsus, qui Catholicum nomen sumserat in Hispania Frojolae filio reliquit regnum, qui Juzaphum
Saracenorum principem in Gallaeciae finibus insigni praelio fudit, a quo tempore Hispania Miramolino
Babylonio vectigalis esse desiit, quod Abderamen, pulso Juzapho, Cordubae se regem scriberet. Etenim Saraceni
dudum in factiones distracti, partiti erant dominatum, Abubales Persiam, Salimus Aegyptum, Syriam Habdallas
occupaverat. Sed Habdallas, peremptis aemulis, potitus imperio Saracenico annis XXI, Christianis auxit
tributorum onera, templorum pretiosa Judaeis concessit emenda, Antiochenis tamen permissa iterum Patriarcham
legendi potestate. Persarum Magos aliquod incantamentorum fiducia volare conatos, cum decidissent in terram,
sustulit e medio, praecipuosque ejus delirii magistros XVI affecit suppliciis.
Interea Constantinus Imperator acta Byzantii Synodo CCCXXXVIII Episcoporum, Theodosio Ephesio et Pastilla
Pergano praesidentibus, damnat imaginum cultum, eique superstitioni inhaerentes Ecclesia ejicit, inter quos fuere
Georgius Cyprius, Johannes Damascenus, aliique doctores non pauci. Id Concilium septimum Oecumenicum
appellavit Imperator, reclamante Papa, et secundum praedecessorum vias iconolatriam pertinacitrer asserente. At
nihili autoritatem faciens Pontificis Constantinus, perstitit in demolitione statuarum, reliquiarum, et quae alia
divinis tabulis dissona irrepserant Ecclesiam. Templum Euphemiae martyris multa hactenus religione cultum
profanavit, loculumque in quo servari putabantur ossa odorifera, projecit in pelagus, quae ad Lemnum appulsa
Insulam, nocturno, ut putabatur, Euphemiae monitu suscepta iterum, et postea relata Chalcedonem sunt, Irene
227

