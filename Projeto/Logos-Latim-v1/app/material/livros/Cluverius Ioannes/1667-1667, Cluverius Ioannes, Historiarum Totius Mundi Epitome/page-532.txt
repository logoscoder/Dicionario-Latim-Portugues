horrenda tempestas hoc mense, mirum in modum saeviit. Ingentes silvae, eversis quasi falce arboribus, honore
suo nudatae sunt. Aedes fundamentis avulsae, evertuntur, imo alio feruntur, vir quidem iter faciens, elatus et per
aera ad ingens spatium vectus, tandem inversus in erram, illaesus, reponitur, non magis suum, quam Molatrinae,
avulse, alio delatae, et disjectae casum, quem viderat praesens, miratus. Excepit haec infortunia Marchionis
Caracenae in urbem
853

Antverpiam, propter negata stipendia indignatio, qui insigne hoc oppidum obsidere aggressus, civibus, haud
perfunctorie perculsis, ingentem argenti summam extorsit. In Scotia interim, ob introductos Episcopos, et
abolitam presbyterii auctoritatem, nonnihil turbatum. Plures quam septuaginta ecclesiae ministri, Regis placitis
adversantes, in carcerem conjiciuntur. Munimenta, ut populo tollatur confidentia, multis partibus dejiciuntur.
Apud Londinum et aliis Angliae partibus eadem causa pluribus ministris infortunium attulit. Adeo Regi quod
semel animo conceperat, vel multorum exitio, exequi visum est. Londini eodem temporte dum Sueciae legatus,
magna pompa, ut fieri solet, et praesentium Legatorum comitatu, exciperetur, depraecedentia, inter Galliarum et
Hispaniarum Regum legatos, jurgium primitus, et ex eo pugna exoritur. Septem aut octo occisi, plures vulnerati
sunt: et nisi mature malo provisum fuisset, plurium exitio res stetisset. Certe tanta fuit Galliarum Regis
indignatio, ut protinus Hispanorum Legatum Fontissaldaniae Comitem, ex sua aula, et paulo post, Regno
facessere jusserit. Inter eundem et Britanniae Regem, haec eadam res, nonnullas dissidii scintillas, excitavit.
Malagae in Hispaniae ora sito oppido, imbres continuae cadentes, gravia damna intulere. Viae et decurrentes in
subjectum mare alvei, tanto impetu labentes volvebant undas, ut plures quam ter mille domus, aquarum vi
everterentur, et ingens hominum pecudumque vis obrueretur: Olei, vini, aliarumque mercium maxima copia
corrumperetur. Apud Neapolim aliae tempestates alio modo saeviebant, dum in Hispania Regno stabilimentum,
Regina Principem (defuncto non adeo pridem priore) enititur. At in Polonia miles, stipendia militari more
flagitans, cum non impetraret, tumultuari coepit. Arma deponere, nisi quae petebant, impetratis detrectans.
Littavienses, eadem quasi causa involuti, prioribus sese adjungunt, atque adeo, conjunctis viribus Poloniae urbes,
et bona Ecclesiastica arripiunt; mox majora ausi, Dantisco vim inferre nituntur: urbs autem, commode Visula,
per scissos aggeres, in Varderi agros irrumpente, arque adeo rebellibus aditu negato, tumultuantium minas
susque deque fecere. Rex vero ne in turbulentorum manus incideret, continue locum mutare, et in extremis
finibus delitescere necesse habebat. Haec facta sunt, dum in Guineae oris, ab incolis, Batavorum nomen exosis,
Daniae in iis partibus subditi, ut Hollandorum Castro (cui Nassoviae nomen est) arma admoverent, instigati sunt;
quae res pluribus molestiis, postea memorandis, causam dedit. De duabus navibus Anglicis, quibus Experientiae,
et Caroli nomen impositum erat, ab Holalndis detentis, querelae quoque instituuntur, gravioribus longe ansam
praebiturae. Ex quibus scintillis, hoc belli incendium, quod etiamnum flagrat, haud dubie originem duxit. Veneti
hoc tempore, feliciter cum Turcis apud insulam Milonem, congressi sunt, tres Turcarum triremes in litora actae,
tres aliae suppressae, quatuor et cum iis mille et octingenta Christiana mancipia victoribus cessere, insula ipsa
apud quam pugnatum est, a Venetis, victoriae insistentibus, expugnata est. In Hollandiam desideratae hactenus
ex Orientalibus Indiis duae naves, feliciter appellunt. Eodem tempore quatuor quoque reduces ex iisdem
partibus, in Angliam redeunt. Galliae Regina sub hoc tempus principem, primum partum enixa est, Regnumque
gaudio replevit. Et paulo post Neoburgi ducis uxor. Insula Sanmalo, gravi incendio, ex pharmacopolae officina
orto, plures quam trecentas domos amisit. Hoc infortunium excepere surgentes variis partibus procellae, quibus
multae naves tam disjectae quam suppressae sunt. Lusitani eodem mense, Valenciae, postlimino ab Hispanis
obsessae, subsidia inferre nitentes, caesi et profligati
854

sunt. Ducis frater, equo excussus captus est. Inter Suecos et Russos jam pax antea icta, mutatis et signatis
conditionibus, ad finem perducitur, conditiones illae istiusinodi fuere. 1. Pax universalis, et anteactorum
amnestia inter utrumque erit Regnum. 2. Unicuique Regum consuetis titulis uti licebit. 3. Muscovia Suecis
occupata in Livonia loca restituet. 4. Quatuordecimo post ratificationem die arcem Mariaburgum Russi Suecis
restituent. 5. Livoniae incolae Russorum tormenta caeteraque impedimenta ad fines perducent. Russi contra,
omnibus occupatis locis, suas campanas, libros, aliaque Ecclesiastica Ornamenta restituent, atque adeo utraque
pars, a damnis alterutri inferendis abstinebit, et e contrario, ut confoederati, omnia ab aliis illata detrimenta,
junctis viribus arcebunt. In Angliam Cossuma Albertus Princeps ex Polonia advenerat, auxilium Regi suo, a
Britanniae Rege petiturus, cujus jam ipsi nonnulla spes affulserat. Hic carpento suo Cantiam versus iter faciens,
ab auriga suo et pedissequa, magnae argenti summae quam trahebat dominus, inhiantibus, in via inrerfectus est;
ejusque cadaver foede mutilatum, capite et altero brachio truncum, in fossam conjectum est. Parricidae, dum ex
parta praeda, monilia quaedam Londini distrahere conantur, agniti, et supremo supplicio affecti sunt. Cadaver
postea cane indice inventum, et a civibus Rochestriensibus sepultum est. Suppar facinus, eodem pene tempore,
ultrajecti in Hollandia perpetratum est. Pistor quidam cum filio, vicini divitis ancillam dum herus Concioni
interesset, vicinitatis confidentia intromissi, quo paratam quam habebat, pecuniam furarentur, foede, injecto
laqueo interemit, cumque reluctante puella, et voces tollente, nonnihil turbarum ante ostium fieret, pistor, ab
uxore, per signum admonitus, murum transiliit, atque adeo cum filio suam se in domum prioripuit. Sed facinore
532

