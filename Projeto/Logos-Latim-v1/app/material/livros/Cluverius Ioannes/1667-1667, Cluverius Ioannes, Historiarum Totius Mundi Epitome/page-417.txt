assequitur Brevordam, sed amissi machinis, imperdimentis, commeatu, longeque maxima coipiarum parte (e
quibus DCC caesi, reliquum dissipatum, multi illustres capti sunt) Meppena tillio deditur. Mansfeldium diutius
Frisia in cubantem perpessa est, donec Anthonius Guntherus, comes Oldenburgicus, exoravit Caesarem, ut data
exitialibus illis harpyis venia, sacramento solverentur. Etenim Tillius, sumpto per Oldenburgiam itinere, vi
militari nihil adversus callidos praedones effecerat. Ingens aurum pacti, ne pro more viciniam omnem vastarent,
regis Danorum minis dedere.
Redeunt ergo in Monasteriensem Westphaliae provinciam aliqui: Frisoyta oppidum a Limbaco oppugnatur. Ibi
circumventa ab Erwito Tribuno sacra capita, XV multantur vexillis, Limbacus cum plerisque centurionibus in
deditionem venit. Ex quo tempore atriti quotidie, dispalatique Mansfeldiani: ipse ductor paucis comitatus, in
Hollandiam refugit, Brunsvicus in Saxoniam.
Fatalis idem annus Pontifici et Turcico Sultano fuit. Gregorius enim XV Romae paralysi exstinctus, Cardinalem
Maphaeum Barberinum habuit successorem, qui Urbani VIII vocabulum susit. Turrensis senior, sollicitato
Mustapha Sultano, auxiliis ejus stipatus Moraviam diripiebat.
665

Verum paulo post Mustaphas abdicare se tyrannide cogitur a Jenizaris, atque Amurathi IV. fratri Osimanis
sedecenni, solio cedere. Sic intra XVI menses tres Sultanos vidit Turcia, quorum largitionibus (nam Spachi et
Genizari suos Imp. donativo aestimant) exhaustum aerarium: tumultus praepotentibus non paucis exitio fuere.
Quanquam ergo Bethlemus, maxima maxima cinctus multitudine, processerat in Moraviam, comitemque de
Monte nigro, Caesarianum ducem, regegerat in angustias: tamen Turcis ejus imperium abnuentibus, neque
comparentibus Germanorum auxiliis, compulsus est ad inducias, Caesarque ei postea principis imperii titulum
abrogavit. Turci praeda graves, passim a Caesarianis praefectis caesi, aut exuti spoliis, justas temeritatis poenas
dedere. Sequentis anni Maio pax renovatur inter Caesarem et Transylvanum, Oppelia et Ratiboria Carolo
Caesaris fratri datae. Dum igitur et Jegerndorfius Silesia, et Turrensis Moravia, et Hungaria Bethlemus
dejicerentur, Rex Anglus interim sueto principum delinimento, conjugali foedere filii sui et Mariae Hispanae,
obliterare exortas inter suam et Austriacam domum offensas meditabatur, reique peragendae, jam multa
Romanensibus in ritannia licebant.
Feruntur et literae, nescio an verae, quibus Carolus Pontificem honorifice compellat. Verum post immensa
utrinque commutata munera, quum insolenti propemodum inter tantos principes exemplo, Carolus ipse diutule in
aula Hispanica esset commoratus, nihilque certi ad sororis suae, filiorumque ejus, in avitas ditiones restitutionem
proveniret, evanuit consilium, et alia conjux e Gallicana regia, Henrica Maria, Ludovici XIII soror, Carolo
principi nupsit. Extemplo renata apud Anglos Romanensium licentia considit, non sine prodigio ruentis eorum
suggesti, dum ex eo Druerius Jesuita concionem alloquitur. Fracta enim insistentium pondere contignatione,
circiter XC auditores oppressi, ara diffracta, concionator ipse misere contusus interiit. Contrarium in Germania
servandi Euangelii eluxit signum. Ecce enim dum Lutheri sectatores passim adiguntur, ad recipiendam fidem
Romanensium, atque in Wetteravia Longogintzi centurio eripit tubicini libellum, preces continentem a Joanne
Arndo, Lunaeburgici ducatus Praesule, concinnatas, eumque in fornacem ignitam projicit, attestatur miraculo
Deus, quam nullo igni verbum suum consumatur. Etenim liber, inter candentes prunas incolumis, post horam
extractus ab hospita, et pro rei magnitudine, Philippo Landgravio Butzbacum dono missus est, a quo et dicitur
asservari.
Caeterum placuit Deo, suorum mentes ardore tentationum vehementiori ex plorare, paleas vero, quarum larga
nimis copia, aestu indignationis suae comburere. Quod consilium evidentibus hinc inde prodigiis, ipsaque in
Saxonia, inferiori et Dania, luculenter patefecit, modo fuissent, qui id ad animum voluissent sumere. Vidimus
aquas cruore congelatas in stagnis, vidimus e trabibus destillantes sanguinis guttas; audivimus quorundam panes,
mensas, ocreas, sanquinem sudasse. Visi inter se confligentes in aere exercitus. Visae in arboribus natae fruges,
quasi indigna iis terra foret, hominum ingemiscens nequitia.
Igitur unde nemo putabat, grande exstitir Axoniae Daniaeque feralisbelli incendium. Res ita habet.
Joannes Tillius Comes, validis Hassiam copiis insederat, anno XXIII. invito sane Mauritio, at Ordinibus, quia
obniti haud tutum videbatur, hyberna indulgentibus. Ex illo exercitu Ritbergicus, Lipstadio et Ravenspurgico
Comitatu domitis, cumque eo Anholdinus Baro, Scaumburgicam infestabant ditionem, Huxariensem cis
Visurgim arcem plane diripientes.
Fatigabatur Saxonica Visurgis fluvii ripa annonae et pecuniarum exactionibus.
666

Nec hostis tamen ibi Caesaris aut Bavari quisquam erat, Christinus Brunsvicus exercitus sui reliquias
exautoraverat, desertoque Mansfeldio anno XXIV. migrarat in Daniam; quo tempore etiam Caesar, misso
Antonio Guntero Oldenburgico, fidam Dano regi pacem et amicitiam pollicebatur. Sed cum querimoniae e
Saxonia increbrescerent, proximi incendium parietis ad regem quoque pertinere visum est. Tenebat et
oppignoratam sibi Rex Sicanam arcem et praefescturam, quam Erwittus, Bavarici tribunus exercitus, praesidio
imposito exhauriebat. Rogatur ergo Caesar, ut importunis praesidiis Saxonicos fines levet. Responsum, Bavari
esse Electoris illas copias, qui ob metuendam e Saxonia vim, exautorare milites nequeat; verumtamen locis regi
417

