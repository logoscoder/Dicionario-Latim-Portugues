Persas, Peucestes Babylonios, Mesopotamiam Archesilaus: Antipater Macedoniae et Graeciae praepositus,
regiae pecuniae Craterus. In colonias superioris Asiae, quae defecerant, Python, cum magnis copiis missus, qui
vi et fraude eas celeriter ad subjectionem redegit. Perdiccas deinde Ariarathem Cappadociae regem, nondum ab
Alexandro subactum, praelio vincit, et captum in crucem agit. Cum autem crudelius exerceret victoriam, Isauri
seipsos domosque suas cremarunt, Perdiccae nullum belli praemium, praeter incendii spectaculum, relinquentes.
Sic Eumenes in provinciam deductus est.
Dum haec geruntur per Asiam Athenienses atque Aetoli, Macedonicae dominationis impatientes, Peloponnenses
aliosque Graecos ad resumendm libertatem excitant, flagranti imprimis studio Demosthenis, qui patriam, avaritia
amissam, dicendi tunc virtute recuperavit. Itaque Antipater nondum idoneis indstructus copiis, vincitur a
Leosthene duce Atheniensium, et in Lamiam urbem compellitur. Quam ibi oppugnans Leosthenes, saxo de muris
jacto, occiditur, eique per Hyperidem oratorem folenniter laudato, successit Antiphilus. Interim corrogatis
auxillis, Antipatro Leonnatus e Phrygia suppetias laturus advenit, sed exceptus praelio ab Atheniensibus,
gravique vulnere ictus extinguitur. Antipater tam aemulo sublato, quam copiarum accessione recreatus, exemit
sese obsidione, et in Macedoniam concessit. Cujus vires Craterus, adductis e Cilicia XI millibus peditum,
equitibusque MD, in tantum auxit, ut Graeci perterriti victique, pacem peterent. Quam cum singulis seorsim non
universis simul promitteret Antipater, Thessalosque admodum premeret, dissociavit hoc modo civitates, et
reliquis pacem concessit: exclusis Aetolis et Atheniensibus. Hi bello impares, praesidium recepere,
Rempublicam ad arbitrium Antipatri corrigere sunt coacti. Demosthenes suo metuens capiti, sumto sponte
veneno, periit. Arrianus apud Photium, interfectum narrat decreto Atheniensium ab Archia Thurio, et cum eo
Hyperidem, Aristonicum, et alios, accusante Demade, quam etiam Cassander jugularit: Tristissimo certe
egregiarum eloquentia virorum casu, qui popularis aurae studio potentibus liberius adversati, exemplo docuerunt,
nihil esse blandiente vulgo levius, nihil crudelius irritato. Aetoli interim magnis animis pro libertate certare
parati, in aspera inviaque loca se receperant: eosque persequuti Craterus et Antipater, commeatus inopiis in
extremum adduxerant discrimen,
107

cum, Deo generosa pectora miserante, Antigonus Perdiccam fugiens, allato de ambitione ejus nuncio, inopinatam
obsessis liberationem attulit. Etenim Perdiccas, ut suis viribus autoritatem regiam acquireret, ad nuptias
Cleopatrae sororis Alexandri, non aspernante Olympiade, matre ejus, intendit, cum paulo ante Nicaeam sibi,
Antipatri filiam, fallaci amore desponsasset. Nam obtentu affinitatis ab Antipatro sperabat auxilia, quibus
Antigonum et Ptolomaeum subverteret. Quibus perterriti molitionibus Antipater et Craterus, cum Aetolis pacem,
cum Ptolomaeo foedus fecere, omnes copias in Perdiccam convertere properantes. Eo tempore Aridaeus, toto
biennio magnificentissime adornato Alexandri funere, ad Jovis Hammonis templum contendebat. Sed exceptus
exquisitissimo Ptolomaei apparatu, corpus illi tradit, qui Alexandriae in splendidissimo delubro ingenti cum
pompa sepelivit. Revertente ita ad Perdiccam Aridaeo, Cyrenaei vario marte cum Thymbrone, et militibus, quos
ille, perempto Harpalo, sibi adjunxerat, praeliati, dum per seditionem Ptolomaei opem implorant, in ipsius
potestatem pervenere, factusque tantus est Ptolomaeus, ut non tam timeret Perdiccam, quam timendus ipsi esset.
perdiccas praemissis ad Hellespontum Eumene et Neoptolemo, ut Craterum aditu arcerent Asiae, ipse
validissimis instructus copiis Aegyptum petiit. Sed Perdiccae plus odium arrogantiae, quam vires hostium
nocebant, quam exosi etiam socii, gregatim Antipatri sectari coeperant partes. Neoptolemus quoque invidia
stimulatus Eumenis, eaque patefacta praelio victus, ad Craterum transfugit, conjunctisque cum eo copiis,
Eumenem celeritate suasit opprimendum. Sed insidiae in insidiatores versae, et qui securum aggressuros se
putabant, securis in itinere et pervigilio noctis fatigatis occursum est. In eo praelio Craterus, amicorum Alexandri
potissimus ex equo delapsus, occubuit: Neoptolemus cum Eumene congressus diu mutuis vulneribus receptis, in
summa victus, periit. Victor Eumenes afflictas Perdiccae partes non mediocriter erexit, eversusque vi
Ptolomaeus esset, nisi ipsum e justitia et liberalitate orta subditorum benevolentia valide protexisset, Perdiccam e
superbia proceatum apud milites odium maturasset exitio. Ergo Nilum flumen imperite trajiciens, amissis temere
duobus militum millibus, in tantam exercitus indignationem incurrit, ut conspiratione Pythonis, Aridaei,
aliorumque ducum in tabernaculo occideretur, rerum potitus triennio. Extemplo etiam soror ejus, Atalanta, quae
Attalo classis praefecto nupserat, et familiares plerique iisdem fatis consumpti: Frater Alcetas, Eumenes et alii
cum ipsis duces, hostes judicati imperii, habitoque concilio capitis damnati sunt. Autore Ptolomaeo, Python, qui
Graecos superioris Asiae subegerat, suscepit tutelam regum, paulo post ab exercitu ad Antipatrum translatam,
Pythone ob Euridices reginae arrogantiam, (ea Cynane Alexandri sorore genita, et Aridaeo nupta erat)
administrationem aspernante. Tum Polysperchon Aetolos, Macedoniam vastantes compescuit, Antipater in
Syriam profectus imperii curam suscepit, bello adversus Eumenem Antigono delegato, cui Cassander tribunus
est datus, ne posset clam privatum negotium agere. Antigonus comparato celeriter exercitu Macedonum, bellum
in Cappadocia infert Eumeni, et Apollonidem equitatus ejus ducem ad proditionem pellicit. Quare subito
equitum secessu consternata Eumenis acies vincitur, Dux ipse in Armeniam profugus in castello Nora obsidetur.
Sed ingens erat Eumenis calliditas, animique magnitudo. Cum videret Macedonum reges inanem habere regni

69

