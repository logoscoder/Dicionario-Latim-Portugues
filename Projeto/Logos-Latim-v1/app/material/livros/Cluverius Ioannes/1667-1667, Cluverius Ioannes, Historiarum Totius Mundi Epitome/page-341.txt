familiari, ut superstitionis et diabolici rea consortii, crematur. Obsidione tamen exemptum Compendium,
Meledunum, Corvolium, aliaque oppida recepta.
In Belgico sub haec, interquiescente tandem post varia bella Guilelmi hollandi fratre, Leodiensium designato
Episcopo. Jacoba Guilelmi filia nupferat Joanni, Antonii filio, duci Lotharingiae, Brabantiae, et Limburgi, qui
anno XXVI hujus aevi Lovaniensem Excitavit Academiam, quemadmodum Ericus Danorum rex anno decimo
octavo Hafniensem, et Joannes Albertusque Megapolitani cum Senatu urbis, Rostochiensem condiderant, eodem
Martino Pontifice tribus Academiis privilegia indulgente; Sed demto eisdem Theologorum collegio, quod
successores demum addidere. Sed cum Brabantinus minus extolleret factionem Houxensium, quae Joanni,
provinciarum Hollandiae, Selandiae, Frisiae, tutori adversabatur, abstractam a toro ejus Jacobam tradiderunt
Humfrido Glocestrio, Angli regis Henrici V fratri. Sed eum Hannonia Joannes Brabantus expulit, exstinctoque
tutore aemulo, ut legitimus Jacobae maritus, Hollandiam occupavit, anno supra millesimum quadringentesimum
vicesimo quarto. Triennio ante infra Dordracum LXXII parochiae aquarum diluvio absorptae. Triennio post in
Catalonia concidere XXI civitates, ad montem Pessulanum Tertona terrae motu in voraginem hausta. Erat mater
Jacobae nupta Philippo Burgundo, eidemque Flandrorum comiti. Is a factione Cabeljaviensi invitatus, domitis
bello Anglis, Hollandiam sibi subegit. Jacoba comes renunciare etiam Selandiae Frisiaeque coacta, dedit se
tandem amplexibus Franconis, Dynastae Borselii, quem Ostervandiae Comitem Philippus designavit. Cumque
tricesimo hujus seculi anno sine prole decessisset Philippus, Joannis Brabantini frater, Lotharingia quoque et
Brabantia et Limburgum in ditionem Burgundi concessere, qui exinde maximis par regibus, Burgundiam,
Lotharingiam, Brabantiam, Limburgum, Lucenburgum, Flandriam, Artesiam, Hannoniam, Hollandiam,
Selandiam, Frisiam, usque ad annum MCCCCLXVII Mediocri in pace tenuit, et Carolo Burgundo, unico filio
transmifit, ordine aurei Velleris equitum condito, in quem XXIV heroes adscivit.
At vero tricesimo secundo hjusce seculi anno Angli, ut majestatem partibus in Francia suis conciliarent,
Henricum sextum, quinti e Catharina Franca filium, in Galliam evocant, qui annum duodecimum agens, Lutetiae
coronatur. Carolus interim Carnutes arte cujusdam aurigae, in porta pisces donantis excubitoribus, recipit,
rerumque secundarum cursui, nihil consiliis Anglorum territus, insistit, praesertim quod Philippus minus jam
acer Anglicarum defenfor partium, propiora respiciebat. Verum enim vero universa Gallia diuturni belli mala
sentiebat. Vastitas in agris, in urbibus inopia; armorum caedisque assuetudine mortalium animi efferabantur.
544

Multi igitur ad Burgundionem se contulere, ne bonis universis ab Anglo exuerentur, dederuntque operam, ut
deflagrante Ducis ira, ac odiis cruore vastitateque exsatiatis, in Atrebatibus de pace ageretur. Conventum anno
XXXV. Sed Anglo regni Franciae aemulo, satisfieri haud potuit. Burgundus Matiscone, Fano Gengonis,
Altissiodoro, aliisque datis oppidis, placatus. Ita indignatio, quae sumta Anglos Franciae Dominos imposuerat,
eadem deposita externum brevi dominatum discussit. Lutetia statim animos sustulit, Anglosque ejecit urbe.
Burgundio Francis opem tulit. Mox, pars curarum bellum in Italicum, Neapolitanasque res versa.
Ludovicus enim tertius Andegavensis decesserat. Joanna ejus per adoptionem mater, annum ei superstes fuerat.
Ferdinandus Alfonsi frater, Ludovici aemuli, in Sicilia degebat, vetere jam Tarraconensium regno. Joanna
testamento, seu vero, seu supposititio, Renatum haeredem scripserat, fratrem Ludovici. Is a Burgundo captus
bello Lotharingico, quod nondum persolvisset lytron, tardior aderat. Isabella uxor ejus classem militemque
paravit. Alfonsus expeditior, Cajetam terra marique obsidebat. In ea urbe Genuenses magnam habebant
fortunarum suarum partem, professique jam partes Andegavensium, pervicerunt apud Philippum Mediolanensem
Ducem, in cujus tum fide Genua erat, praesidium Cajetam terrestre mitteret, ipsi classem adornarunt. Alfonsus
contra e Sicilia Hispaniaque milites, et nobilitatem imprimis regiam, excivit. Inter Cajetam et Pontias navali
praelio concursum. Ibi singulare Genuensium stratagema eluxit. Calcem vivam effudere in hosticas naves, ut
velut densa nube oculis offusa, declinare ictus nequirent. Alfonsus cum duobus fratribus, et praecipua nobilitate
captus. Blafius Agereus, non genere, sed virtute nobilissimus, Genuensium dux, reges et trecentos amplissimis
familiis ortos, Mediolanum ad Philippum duxit. Ille rara moderatione magnificentissime exceptos captivos, cum
muneribus dimisit, ratus nullum imperio suo firmamentum, quam tantorum regum procerumque benevolentiam
fore. Renatus, redempta Casleti traditione libertate, cum Genuensibus firmavit amicitiam, infensis jam Philippo,
quod sudore ac periculo alieno partam victoriam, in propriam gratiam gloriamque vertisset, eaque de causa in
libertatem suam respectantibus, deserto Mediolanensi. Itaque sua et Genuensium classe Neapolin Renatus tenet,
rex salutatur, res gerere incipit.
Dum haec in Italia Galliaque geruntur, majores Bohemiam motus agitarunt. Coeperat ibi statim populus, ob
indignissimam Joannis et Hieronymi necem, tumultuari. Venceslaus rex aliquot templa Hussitis concesserat;
plura petentibus dira minabatur, Sigismundi fratris opem implorabat, vetuerat dominicam Coenam solenni ab eis
pompa agi. Illi impediti a Pragensibus, consulum plerosque mactant. Venceslaus ex ira paralysi correptus,
signatis eorum nominibus, quos neci destinaverat, interiit, aetatis anno LVII. Joannes Trosnovius, qui et Zisca, id
est, Coecus, quod strenue olim pugnans oculum amiserat, dux ab Hussitis lectus, simulacra sanctorum et
imagines perfregit, monachos, qui velut sues in claustris saginarentur, migrare alio jussit. Brevi suprax XL
hominum millia contraxit, qui Sigismundum, ut Sanctorum interfectorem detestati, Pilsanam et Vicegradum
341

