Oppressionem subditorum ejus se omnibus modis evitasse, quin et insolentem militem morte multasse.
Burkeloam, injuria a Principe postulari, quippe quae delegatis ab utraque parte Judicibus Comiti de Styrum
adjudicata pridem fuerat. Si quae a Geldriae Ordinibus insidiae essent detectae, nulli nisi auctoribus fraudi esse
debere; at si Princeps editis libellis, in suspicionem doli fuerit tractus, id Typographorum licentiae, nullis edictis
coercendae, esse imputandum. mansveldianos, et Hassiacos milites, a se, quo minus molesti essent, solutis
stipendiis, non modo placatos, verum etiam comitatu eductos esse, tantumque abesse ut inter Comitem et
populares seditionem foverent, ut potius eam consopire omnibus modis conati sint, cum Reipublicae suae
interesset, ne ipsa, propter continuatas dissensiones, atque adeo incommodatam Regionem, pecuniarum suarum
redditione fraudaretur. Adde quod datis literis, quae etiamnum in integritatis suae testimonium servantur,
ordinum officia, ea in re, tam a Comite, quam ab ejus Comitatus Ordinibus, cum gratiarum actione, laudata sunt.
Caeterum sibi fuisse gratum si Princeps, eadem benevolentiae studia praetulisset; sed cum jam aliquod Ordinum
loca hostiliter invadere non dubitaverit, se ipsi indicare, se insinuatis manibus, illatas ab ipso injurias non
spectaturos, sed quae ipsis media Deus suppeditaverit, expedituros, donec, omnium damnorum et
detrimentorum, que fuerint passi, satisfactionem impetraverint. Sed Episcopus, non exspectata Ordinum
responsione, Transisulaniae partem invasit, et postquam obvia quaeque diripuerat, Enschedam. Oldenzaliam,
Ootmersum, Almeloum, et Diepenhemium in potestatem suam redegit, et postea cum mille et quadringentis
militibus Burkeloam movit, vacuamque defensoribus, facile occupavit, Arx vero centum praesidiariis, sub Eckio
signifero, tam fortiter defenditur, ut non sine damno, receptui canere, necesse haberer. Zutphanienses, his rebus
incitati, sexaginta equites et centum pedites, auxilio miserunt, sed equites, propter ruptum pontem, pedites
assequi non valentes, quadringentos Monasterienses, tam equites quam pedites, aggredi non dubitaverunt, et viae
angustia utentes, in fugam
891

verterunt, ipse praefectus cum multis aliis, ab Ordnum duce Welefeldio Zutphaniam captivi ducuntur. Castri
tamen obsidionem Episcopus urgere non desinit quamvis sex tormenta in palude amiserat. FAtigati tandem
praesidiarii, de deditione agunt, datisque et acceptis conditionibus, Arcem Episopo tradunt, et Grollam versus
proficiscuntur, sed eorum praefectus ob festinatam deditionem in vincula conjicitur. Hanc sequebatur Lochemii,
Wildebergae castri, Keppelii arcis, Dorthenii Castelli, et Dutechemii deditio, adeo ut jam ipsi, usque ad Isulae
ripam pateret via. Perculsi hac inopinata invasione Patres, de sui defensione serio, cogitare coeperunt, terra
marique, hinc ab Anglis, illinc ab Episcopo premebantur, distractis propter anceps bellum copiis, subitaneo hosti
resistendo non erant. Conscribuntur igitur ad tempus mille equites, et tria peditum millia. Et Valdecius Comes ad
Luneburgenses mittitur Duces, ut impetratis, quae ibi sub signis erant, sex militum millibus, iis a tergo Episcopi
ditionem invaderet. Sed Luneburgenses, a Brandeburgensi Electore persuasi, tergiversabantur, Elector enim, nisi
Orsoi, et post pacem faciendam Genippensis arcis, Emmericae, aut Vesaliae compose fieret, auxilium negabat,
Luneburgensibus sine eo nihil facturis. Haec res Ordinum conatus penitus evertit. Sed Galliarum Rex de
mittendis auxiliis serio jam cogitabat, cum Episcopi Legatus illum avertere conaretur, adductis variis rationibus,
quibus per Beuningium Ordinum Legatum refutatis, duo equitum et quatuor peditum millia, lectas copias duce
Pradelio, in Belgium mittuntur. Ordines insuper de novo duo equitum, et tria peditum millia, supra dictas ante
copias conscribere jusserunt. Praeterea cum Helveticis Cantonibus, de tribus Peditum millibus scribendis
ageretur. Episcopus interea Groningae ditionem invaldit. Ad Appelliae Coenobium, copiis per paludem ductis.
Sed dum hic morantur, Belgarum quadringenti pedites, et octoginta equites, Monafterienses, mille et sexcentos,
ad Sellingam arripiunt, quingenti eorum occisi, centum capti reliqui fuga elapsi sunt. Alii usque ad Staphorstum
penetraverant, sedcum reditum per Mauritii copias clausum viderent, per occultas vias elabuntur. Hoc modo
hisce Provinciis Episcopus metum in jiciebat, tributa imperabat, sibique earum dominium vendicabat, cum
Galliarum Regis Legatus, ipsi perfidiam suam improbraret. Quippe qui nihil Regis injussu se suscepturum
promiserat, et tamen huc usque processerat. Quapropter Rex serio arma sua Belgarum armis adjungeret, et ipsum
in ordinem redigeret. Haec nonnihil terrebant pervicacem, qui alio se convertens auxilia ab Imperio poscebat, sed
quisque manum de tabula, sponte sua Episcopus bellum susceperat, sponte sua illud ad finem perduceret, fas
erat, non commodum erat Imperio aliorum se litibus involvere. In Anglia interea de captivis redimendis per
Gochium Legatum agitur, sed Carolus non tantum eos redimi non patiebatur, verum etiam durius miseros
tractabat, pane et aqua famem tolerare eos adigens, quin etiam, Gochii Secretarium et famulum in carcerem
conjecit. Hollandorum Classis, intante Hieme, jam quoque in Patriam revocatur, viginti navibus exceptis, qui
Septentrionem versus, usque ad finem Mensis Novembris, observarent. Sed alia parte quindecim naves,
commeatum Tangerio inferre conantes, cum duabus praelidiariis in Hollandorum manus incidunt, infelicius
Britannis foris quam domi rem gerentibus. Episcopus interea circumjecta territoria expilabat, sed crescentibus
ordinum copiis multis locis a se ante occupatis ejicitur. Lochemium quoque deditione Ordinibus traditur, sed
cum Mauritius ulterius movere pararet, frigoris saevitia impeditur, copiae itaque in Hiberna reducuntur. Sed
Anglus haud minore saevitia Hollandos captivos excepit,
892

555

