Alexius nihil non pollicitus Latinis, inter alia et depravatae eorum religionis commercium, excipitur classe, et
Byzantium perducitur, jam multo ante gnaris occidentalibus, Graecum imperium nihil esse aliud, nisi crapulam
et ebrietatem, nec aliud Constantinopolin, quam Sybarim illam luxu celebratam, CCL naves vehebant mille
cataphractos, peditum XXXM. Istis copiis oppugnata Constantinopolis, fugatus tyrannus Alexius, cum molliter
et timide sedisset in solio per octennium, nihilque minus nosset quam bellare. Vulgata ejus fuga,
Constantinopolitani Isaacium, manu productum aliena ad solium, adorant. Latinis portas patefaciunt, Alexium
adolescentem ei collegam poscunt. Datus ea lege, ut senex Augustus rata haberet filii promissa. Sed collatio
tantae pecuniae gravis ingrataque Graecis erat, solitis exigere aurum, non pendere. Fremebant, oppignoratum
addictumque imperium a puero avarae superbaeque genti. Ergo discurritur ad praedam a Latinis, nec sacro auro
parcitur: Incenditur Saracenorum Synagoga, indeque orta flamma pleramque urbem vastar. Nullus statuitur finis
modusque exactionum, conniventibus ad injurias Augustis, ne potestatis suae autores offenderent, quod
indignatio populi, ducem nacta, in saevitiam efferbuit. Erat in urbe vir regiigeneris Alexius Ducas, ob conjuncta
supercilia Murzuflus dictus, qui edito in grassatores fortitudinis specimine, popularem auram meruit. Itaque
concursu in templum maximum civitatis facto, jactantur in Caesares, ut malos angelos, convicia, alius Imperator
poscitur. Moritur interea senex Isaacius, jam infestus ipsisllio, et ad vanitatem auguriorum suorum pristinam
revolutus.
Nicolaus quidam Canabus Imperator dicitur. In eum advocat Alexius Bonifacium Marchionem, Latinosque in
urbem invitat, novum Tyrannum depulsuros. Ejus consilii gnarus Murzuflus, adiit clam Alexium, docet enotuisse
populo insidias, suadet fugam, et quasi liberaturus eum producit e regia, teterrimumque in carcerem conjicit.
Mox et Canabum e templo extrahit, Alexio guttur elidit laqueo, mense imperii VII. Deinde aliquanto tempore
haud instrenue defensa urbe, ad pacem resarciendam egreditur, oppressusque pene a Latinis, refugit intra
moenia, novamque oppugnationem paucis diebus sustinet. Ad extremum contemplatus, ni abiret, paratum se
brevi obsonium maxillis Latinorum fore, LXXV sumptae tyrannidis die discedit, abductis secum Euphrosyna
Augusta, et filia ejus, quam deamabat Eudocia. Theodorus Lascaris, gener Alexii Comneni, cum frustra incitari
videret ad vim propulsandam Byzantinos, fuga et ipse salutem quaesivit. Ita ad supplicationes versi Graeci,
inexorabili Latinorum saevitia spoliati, laniati, et miserrimam in servitutem redacti sunt, execrante impietatem
eorum Niceta, paulo ante summo Logotheta, tetramque eorum hypocrisin posteris denudante. Latini, cedentibus
urbe, quotquot poterant, Graecorum praestantissimis, reliquis semet dedentibus, post innumera scelera
flagitiaque, sortiti sunt provincias. Balduino Flandro imperium obtigit, caeci imprimis Henrici Dandali studio,
quippe qui eo eniteretur, ne quis Latinorum mari potens, vicinusque Byzantio, tantam adeptus dignitatem, unitis
opibus, gravis exinde Venetis existeret. Balduinus XXXII aetatis annum non excesserat, piusque ac pudicus prae
reliquis, ac dignus eo apice visus. Cum peragratis provinciis Thessalonicam venisset, cives exemplo
Byzantinorum territi, introitum in urbem militum deprecantur, perficiuntque officiis, ut redeatur Byzantium, ubi
464

Bonifacius Marchio jam res novas agitabat. Balduinus eum placavit concessa Thessalonica, quam modeste
ingressus Ferratensis, mutato paulo post animo, spoliavit opibus, ostentatoque e Maria Hungarica (fuerat ea
quondam Isaaci Imperatoris conjux) filio, Graecos ad se pellexit, ut Beroea, Larissa, totaque Peloponneso
potiretur; quod et Factum, Graeciaque occidentalibus collum subdidit, anno Christi supra millesimum
ducentesimumque quarto. Balduinus firmandarum opum cupidus, trajecit in Asiam, praemisso Henrico fratre,
qui per Idae montis angustias, Adramytium usque processit. Prusa Bithyniae portas ei clausit, clademque haud
modicam intulit. Murzuflum erronem major error Alexius Latissae orbaverat luminibus, Latini eum et de
altissima columna praecipitatum, crudeliter necarunt. Alexius solita ignavia ad Marchionem profectus, panis et
vini demenso imperium commutavit. Comites ejus a Walachorum principe suscepti, Macedonum Thracumque
urbes, inque his Adrianopolin et Didymotichum ad defectionem impulere, eoque facinore et Balduinus ex Asia,
et e Graecia Marchio est revocatus. Adrianopolis a Graecis defensa, tempus Joanni Misorum Duci dedit armandi
suos, qui interceptos insidiis Balduinum et Latinos, partim occidit, partim vinculis oneratos in captivitatern
rapuit. Balduinus unius anni Imperator, maceratus carcere, foeda tandem morte interiit. Nicetas refert, cum
pedibus manibusque truncatum, et volucribus escam factum, tertio demum die exspirasse: Scythisque haud
multo mitiores Latinos, terram marique rapinis et caedibus complevisse. Utrisque populis victae civitates cum
poenas miserabiles darent, ipsi vicissim Latini Scythaeque alternis cladibus atterebant. Dandulus Venetorum
Dux, ruptis e suga intestinis periit, vulneribus Pleae Comes Doloicus; Henricus Balduini frater capessit
imperium. Bonifacius Marchio, a Scythis Berrhoea, Serris, aliisque oppidis exutus, Thessalonicae se inclusit.
Latini passim a Scythis male multati.
Philippopolis, Rusium, Perinthus, Daonium, Arcadiopolis, Mesena, Athyra, captae destructaeque. Duae tantum
urbes Thracum, Bizya et Selybria, rapinas et vastitatem effugere. Latini lupis Byzantio velut ovili insidentibus,
Graecia a variis distrahebatur tyrannis. In Oriente Prusa, Nicaea, Lydi, Smyrna, Ephesus, et interjecta oppida,
Theodoro Lascari parebant, qui et fabricatis navibus plerasque Insulas subegit. David et Alexius fratres,
Andronici quondam tyranni nepotes, alter Ponti Heracleam, et Paphlagoniam, alter Oenooeum et Sinopen urbes,
ipsamque Trapezuntem tenebat. Attaliae Aldobrandinus It alus dominabatur. Ita dilacerati imperii membra
291

