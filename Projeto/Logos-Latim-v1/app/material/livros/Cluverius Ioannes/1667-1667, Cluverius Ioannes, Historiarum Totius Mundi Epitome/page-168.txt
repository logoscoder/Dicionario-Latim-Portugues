homines et assentatores, quod illum ex stulto faciebant stultiorem, a se dimoveret, atque ad bonam frugem
rediret. Ibi amotis aut necatis plerisque, ingenti precio reposcebat Hieroclem, hominem impudicisdsimum, et
insidias indies novas Alexandro propagabat. Caedebantur idolo Syro humanae hostiae, despondebatur ei virgo
Carthaginiensis Urania, immensa dote, quae ex toto imperio colligebatur. Nec erat ulla Heliogabalo vita, nisi
exquirere voluptates. Canes jecinoribus anserum pascebat. Leones et Leopardos exarmatos, edoctosque per
mansuetarios,
266

mensis adhibebat subito ad pavorem aut ridiculum excitandum. In calceamentis habebat gemmas, et quidem
sculptas, quasi possent in calceis sculpturae artificum videri. Lupanaria domi amicis, clientibas et servis
exhibebat. Nunquam minus quam centum sestertium coenabat, hoc est, argenti libris triginta. Jocabatur ita cum
servis, ut eos juberet millena pondo sibi aranearum deferre, proposito praemio; collegisseque dicitur decem
millia pondo, dicens et hinc intelligendum, quam magna esset Roma. Mittebat parasitis per cellarios salaria
annua, vasa cum ranis et scorpiis, et serpentibus, atque hujusmodi monstris, digna certe et domino et ministris
stipendia. Implebat etiam muscis, apes mansuetas eas appellans. Canes quaternos ingentes junxit ad currum, et
sic est vectatus intra domum regiam. Semper sane aut inter flores sedit, aut inter odores pretiosos. Sexcenta
secum vehicula ducebat, asserens, decem millibus Camelorum Persarum regem iter facere, et Neronem olim
quingentis carrucis. Cum praedictum ei esset a sacerdotibus Syris, violenta morte periturum, sericos sibi laqueos,
gladios aureos, turrim substratis aureis gemmatisque tabulis paravit, dicens etiam mortem suam pretiosam esse
debere, et ad speciem luxuriae, ut diceretur nemo sic periisse. Nec quisquam facile sic periit, nemo turpius
scilicet. Cum amandato ex urbe senatu et Ulpiano Juris consulto, Alexandro necem machinaretur, milites facta
conspiratione, primum conscios ejus vario genere mortis, alios vitalibus exemptis necant, alios ab ima parte
perfodiunt, ut mors esset vitae consentiens: post hoc in eum faciumt impetum, atque in latrina, ad quam
confugerat, occidunt. Tractus deinde per publicum, annexoque pondere, ne fluitaret, in Tiberim abjectus est, ne
unquam sepeliri posset. Occisa cumeo et mater, probrosissima mulier, et tali filio digna, cautumque ne unquam
mulier in senatum ingrederetur. Vixit annos XVIII, exercuit infamem potentiam ultra triennium.
Ad eum Julius Africanus, Christianus historiographus, legationem suscepit pro instauranda Emmaunte, quae
Nicopolis dicebatur, et impetravit. Callistus Romanae Ecclesiae episcopatum accepit, ab Apostolis decimus
quintus.
ALEXANDER SEVERUS.
AUrelius Alexander Arcena Syriae urbe, patre Vario, matre Mammaea natus, ne unum quidem diem sponte sua
transimisit, quo se puer non et ad literas, et ad militiam exerceret. Itaque Imperator adolescens creatus, amavit
literatos homines, vehementer eos etiam reformidans, nequid de se asperum scriberent. Quamvis Senatu rogante
non potuerit persuaderi, ut vel Antonini vel Magni nomina susciperet, tamen ob ingentem vigorem animi, et
mirandam singularemque constantiam, contra militarem fastum, Severi nomen a militibus ei inditum est. Saepe
enim legiones integras exautoravit, ex militibus Quirites appellans, nec exercitum unquam timuit, idcirco quod in
vitam suam dici nihil posset, quasi tribuni vel duces de stipendiis militum abraderent. Miles, dicebat, non timet
Imperatorem, nisi vestitus, armatus, calceatus, et satur, et habens aliquid in zonula: At mendicitas milituris ad
omnem desper ationem vocat armatum. Removit omnes a Republica et a ministeriis, quos impurus ille
Heliogabalus ex genere hominum turpissimo provexerat, neminem passus est in Palatio, nisi necessarium. Si de
jure tractaret, aut de negotiis, solos doctos adhibebat, et disertos. Si vero de re militari, milites veteranos, ac bene
meritos, et locorum peritos, maxime eos qui historiam norant, requirens quid in talibus causis, quales in discept
atione versabantur, veteres Imperatores, vel Romani, vel exterarum gentium fecissent. Adorari se vetuit, blandius
etiam appellantes, ut adulatores vel risit, vel abjecit. Invitos et non ambientes in Rempublicam collocandos
267

dixit, fures a Republ. pellendos pauperandosque, integros vero judices redimendos atque ditandos. Eunuchos
tertium genus hominum esse, nec videndum, nec in usu habendum a viris, sed vix a foeminis nobilibus. Habuit in
animo exoletos vetare, quod postea Philippus fecit: item omnibus officiis genus vestium proprium dare, et
omnibus dignitatibus, ut a vestitu dignoscerentur, simul ne servi ingenuis miscerentur. Sed hoc Domitio Ulpiano
et Julio Paulo Juris Consultis, quorum consiliis maxime regebatur, displicuit, dicentibus plurimum rixarum fore,
si faciles essent homines ad injurias. Moderationis tantae fuit, ut omnibus se blandum affabilemque praeberet.
Objicientibusque nimiam civilitatem Mammaeae matri, et uxori memmiae, dicentibusque: Molliorem tibi
potestatem et contemptibiliorem imperii fecisti: respondit, sed securiorem atque diuturniorem. Milites quoque
quos ostensionales vocabant, non pretiosis, sed speciosis vestibus ornabat: nec multum in signa aut ad apparatum
regium auri et serici deputabat, dicens imperium in virtute esse, non in decore. Gemmarum quod fuit vendidit,
dicens, gemmas viris usui non esse; matronas regias paucis contentas esse debere. Ad aurum colligendum erat
attentus, ad servandum cautus, ad inveniendum sollicitus, sed sine cujusquam excidio. In Templis sane nunquam
praeter quatuor aut quinque argenti libras, auri ne guttulam quidem aut bracteolam posuit, susurrans versum
Persii, In sanctis quid facit aurum? Multis autem civitatibus, quae post terrae motus deformes erant, ad
instaurationem operum et publicorum et privatorum, pecuniam ex vectigalibus dedit. Ubi aliquos voluisset
168

