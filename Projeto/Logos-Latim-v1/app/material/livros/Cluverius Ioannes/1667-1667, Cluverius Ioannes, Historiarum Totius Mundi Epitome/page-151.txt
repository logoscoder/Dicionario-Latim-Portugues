capta urbs, biduo sequenti templum, quod frustra obnitente Tito, a milite quodam incensum, deflagravit, inque eo
sacerdotum et propugnatorum ingens multitudo. Una in porticu sex millia cremati, quos pseudoporpheta aliquis
eo deduxerat, salutem isto die pollicitus. Restabat pars urbis altera, aeque firma ac prior, cujus tandem captae
incensaeque omnis multitudo trucidata. Josephus qui interfuit, captivorum 97 millia, mortuorum in obsidione
undecies centena millia prodit. Etenim tota gens ex omnibus orbis provinciis Paschales ad ferias congregata,
subitoque circumfusa bello velut diro carceri inclusa periit.
Titus relictis aliquot turribus, pro testimonio ad posteritatem, quantam urbem excidisset, reliqua omnia solo
aequavit, ut habitatam aliquando fuisse, vix quisquam agnosceret. Inde dum regiones lustarat apud Caesaream
Philippi, bis mille quingentos capitivorum, velut solenni fratris sui natali, apud alteram Caesaream totidem
bestiis objectavit, aut flammis exussit. Antiochenis tamen, praeter antecedentem in Judaeos saevitiam, exilia
reliquis apud se poscentibus non annuit, superesse nullam pulsis patriam causatus. Captis Jerosolymis, oblatas
sibi a gernribus coronas omnes repudiavit. Non sese, dicens, illa fecisse, sed Deo iram suam declaranti manus
suas commodasse.
Cum romam venisset, festa totius ciuitatis gratulatione exceptus, acto cum patre triumpho, Simonem Bargioram,
Joannem, aliosque bellatorum nobilissimos, quos ad id servaverat, in foro plecti capite imperavit. Pars triumphi
fuit et mensa aurea, candelabrumque, ultimaque omnium Lex Judaeorum, postmodum in Palatio deposita.
Supererant dahuc castella, Herodium, Machaerus, Massada. herodion et Machaeruntem Caecilius Bassus partim
armis, partim deditione cepit, tria millia, quae in sylvam confugerant, occidit. Caesar venditis totius Judaeae
agris, solam Emmauntem octingentis militibus concessit habitandam. Judaeis omnibus didrachma, ante templo
DEI pendi solita, quotannis in capitolium deferenda imposuit. Faeces belli in Massada castello consederant, duce
Eleazaro, Judae Galilaei nepote. Erant ad mille mortales pari obstinatione, ne quenquam hominum dicerent
dominum, ipsi scelerum mancipia. Hos cum alia vi non posset, igne aggressus Flavius Sylva, DEUM palam sibi
cooperantem reperit. Subito enim coortus auster flammam in munitiones rebellium tulit, omnemque eis spem
salutis abstulit. Ergo mutuo se cohortati, ne libertate vitam cariorem ducerent, omnes in ferrum ruunt, nullo
superstite, nisi duabus mulierculis et pueris, qui subterraneis se cuniculis abdiderant. Hujus farinae quidam
profugerant in Aegyptum, proditique Lupo praesidi, quod nullis tormentis adigi poterant, ut Caesarem dominum
appellarent, foedis interiere suppliciis, causamque Vespasiano parbuerunt, ut templo Oniae, ante 333 annos apud
Heliopolin Aegyptiam exstructo, vastitatem induceret.
Nec cyrenenses Judaei communem
240

numinis effugerunt iram. Jonathae enim cujusdam impostoris pollicitationibus seducti, inde ejusdem indicio
proditi, Catulli praesidis iniquitatem irritarunt, qui antea multis infensus, tria millia Judaeorum suppliciis necavit,
nec paucioribus apud alexandriam ip samque Romam rebellionis crimen intendit, interque cos Josepho, scriptori
hujus aevi nobilissimo. Sed homo nefarius diris paulo post morbis exhaustus, saevitiae suae poenas exsolvit.
Eodem tempore Alani, Caspiis effusi portis, Mediam Armeniamque caedibus ac rapini vastarunt; Teridates
Armeniae rex aegre manus eorum elapsus est. Antionchus Comagenus conspirationis cum Partho insimulatus,
tota ditione sua excidit. Parthis opem postulantibus, negavit Vespasianus, convenire sibi curam rerum alienarum.
Literis Vologest, quibus scripserat: Rex Regum Arsaces Fl. Vespasiano s. omissa reprehensione insolentiae,
simpliciter rescripsit, Fl. Vesp. Arsaci regum regi S. Mediocritatem enim pristinam neque dissimulavit unquam,
ac frequenter etiam prae se tulit. Nobilitatem ei generis adstruere volentes irrisit ultro. Licinium Mucienum notae
impudicitiae, sed meritorum fiducia minus sui reverentem, nunquam nisi clam, et hactenus retaxare studuit, ut
apud communem qliquem amicum querens, adderet clausulae: Ego vir tamen sum. Offensarum inimicitiarumque
minime memor executorve, Vitellii hostis sui filium splendidissime maritavit. Mecium Pomposianum, quod
vulgo crederetur genesin habere imperatoriam, consulem fecit, spondens beneficii quandoque memorem
futurum. Conjurationes multas scelere inulto abscedere patiebatur comiter, uti erat, stultitiae arguens, qui
ignorarent, quanta moles molestiaque imperio inesset. Divinis adeo deditus, ut successores fideret liberos fore,
aut neminem. Itaque primus Romanorum principum ex se genitos successores habuit. Nullius unquam caede
laetatus, justis suppliciis illacrimavit etiam et ingemuit.
Achaim, Lyciam, Rhodum, Byzantium, Samum, libertate adempta: item Thraciam, Ciliciam et Comagenm,
ditionis regiae ad id tempus in provinciarum formam redegit.
Cappadociae propter assiduos barbarorum incursus, addidit legiones. Plurimas per totum orbem civitates terrae
motu aut incendiis afflictas restituit. Ingenia et artes vel maxime fovit. Primus et Fisco Latinis Graecisque Rhetor
bus annua centena constituit. Praecipuum est, in quo merito culpetur, pecuniae cupiditas. Negotiationes enim vel
privato pudendas propalam exercuit, venditavit reis absolutiones, procuratoribus se pro spongiis uti dicebat, quod
quasi et siccos madefaceret, et exprimeret humentes.
Reprehendenti filio Tito, quod etiam urinae vectigal commentus esset, pecuniam ex prima pensione admovit ad
nares, sciscitans num odore offenderetur? ac illo neganti, at, inquit, e lotio est. Nuntiantibus legatis decretam ei
statuam auream, jussit ut continuo ponerent, cavam manum ostentans, et paratam basin dicens.

151

