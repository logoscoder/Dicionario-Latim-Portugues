Principum provisionalia, reducendus sit, et si qui idem hoc postremum visum fuerit, quomodo ea pacta
intelligenda atque explicanda sint. Quod si autem propter suffragiorum paritatem Commissarii nihil possint
statuere, Imperator adhibitis aliquot in consilium Proceribus Imperii pari ex utraque Religione numero, vel in
proximis
799

Comitiis per eosdem totam controversiam decidet ac determinabit, eique judicio sine ulteriori contradictione
stabitur, vi nuperae publicae pacificationis: interim vero omnia restituentur in eum statum in quo ante hos motus
fuerunt, nec quisquam ob Religionem turbabitur. Deinde Neuter alteri imposterum sub quocunque etiam
praetextu bellum inferet, idque sub poena violatae pacis, et amissionis omnium Jurium, quae quisque in has
ditiones praetendit, sed controversias deinceps orituras ad amicam compositionem aut judicialem sententiam
remittet. Denique dimittentur utrimque captivi, et copiae, praeter eas quae ad Custodiam corporis, aut locorum
praesidia necessariae sunt, neque cuiquam fraudi erit alterutri partium per hos motus consilio, vel ope adfuisse.
Reliqua autem quaestatum politicum concernunt ita permanebunt, ut diversis transactionibus inter Principes
conventum fuit, sine praejudicio tamen ac fraude omnium, qui successionem Juliacensem praetendunt. His ita
peractis ac consignatis, statim ab armis discessum est.
In Gallia initio hujus anni decretum sit a Parlamento Parisiensi ut Principes captivi, qui interim apud portum
Gratiae, quae est arx ad hostum, Sequanae munitissima, detinebantur, e custodia liberarentur. Utque Cardinalis
Mazarinus intra spacium quindecim dierum, cum omnibus qui ipsi adessent externis, e Regno excederet. Id jam
diu egerant, quibus ejus apud Reginam potentia, invidiosa erat. Facto igitur decreto, cuisine certo vitae periculo
obniti non posset, noctu mutatis vestibus Parisiis egressus in Normanniam iter instituit; Cum ad Pontem
Arcuatum pervenisset, intelligit Senatum Rotomagensem simile in se decretum fecisse, et jam Caletes in armis
esse ut se transitu prohiberent. Igitur inde ad Portum Gratiae profectus ut Principibus de liberatione gratularetur,
ac se purgaret, animadversa omnium haud dubia offensione, ac simul publicato ibidem decreto Rotomagensi, in
Picardiam abiit, atque inde per ditiones Hispanicas addito commeatu ac praesidio, in Archiepiscopatum
Coloniensem concessit, fixo interim domicilio Brulae, in arce Archiepiscopi. Ita intestinis Galliae dissidiis
consultum videbatur. Principes e Custodia liberati Regem ac Reginam adeunt, atque ut major reconciliationis
fiducia esset, offertur Condaeo praefectura Aquitaniae, renunciante ultro Espernonio, cujus imperium
Burdigalenses praefracte satis detrectabant, ac nisi praefecturam deponeret, novos motus minabantur. Interim
Rex aetatis annum quartum decimum ingressus e tutela Reginae matris excessit. Id factum est mense Septembri
Parisiis in Curia supremi Senatus, praesentibus omnium Ordinum proceribus, ac toto Regio Senatu, Ducibus
item Aurelianense, Andegavense, Eboracense, ac Regina Angliae, Regis Matertera. Ubi Rex actis breviter gratiis
Reginae matri, quod per tot annos Regnum magna cura ac labore administrasset, in praeparato ad id solio
collocatur, ac functiones Regias orditur. Primum omnium absolutus est Condaeus absens, nam ipse ne actioni
huic interesset, ante paucos dies Parisiis excesserat. Deinde confirmatum est quod de discessu Cardinalis Senatus
decreverat. Collata etiam aliquot beneficia inter Magnates, atque inter caetera cura Sigilli Regii demandata
supremo Senatus Praesidii Archiepiscopo Tholosano: Porro Condaeus in Aquitaniam provinciam suam
profectus, conciliatis sibi Burdigalensium animis, novas copias conscribit. Multi illum ex Aula et Nobilitate
secuti, quorum favore atque opibus cum totam Aquitaniam, Santoniamque ac vicinas urbes in partes suas
pertravisset, apparebat eum haud dubie novum bellum moliri. Rex Duci Aurelianensi, ac Senatui Parisiensi
negocium dat placandi Condaei, ut depositis armis in Provincia sua quietus consisteret. Ubi id impetrari non
potuit, expeditis
800

etiam armis Condaeum crimine Majestatis condemnat, et relicta Lutetia Pictaviam concedit; revocato ad se
propere Cardinale, qui interea aliquot copias in hunc eventum conscripserat. Sub finem igitur anni Cardinalis
cum exercitu in Galliam revertitur, multum obtestante Senatu Parisiense, ut decreto in Cardinalem lato
insisteretur. Ita divisum in factiones florentissimum Regnum suis se ipsum viribus conficit. Ego hinc, eventu
fatis permisso, in proximam Brittanniam enavigo.
Rex Carolus initio anni hujus ut supra diximus Schonae in Scotia coronatus, omne tempus praeparationibus
bellicis absumpsit. Ut primum autem per anni tempus licuit, instructo exercitu in campum processit, adversus
Oliverium Cromvellum, qui utriusque Regni limites dispositis ubique validis copiis obsidebat. Ibi minutis
quotidie praeliis certatum plerumque fere cum clade Scotorum. Igitur veritus Rex ne suum ipse exercitum
quotidianis detrimentis attereret, maluit bellum in Angliam transferre, ut opem ex propinquo audentibus
ostentaret; nam erant adhuc permulti qui novae Reipublicae offensi, Regi clam favebant, utque Angliam
ingrederetur hortabantur. Erat id consilium generosum, atque utile etiam si primis tantum initiis fortuna
adfuisset. Igitur Rex hac spe, frustra obnitentibus iis quos ad prohibendum Cromvellus disposuerat, cum toto
exercitu Angliam ingressus est mense Septembri, appulitque sine ullo incommodo Vigornium, quae urbs statim
in potestatem ejus concessit. Inde quia locus non erat aut commeatu instructus, aut ad defensionem idoneus recta
Londinum iter facere cogitavit. Jamque ibi trepidabatur. Sed dum Vigornii paucos dies ad reficiendos milites a
labore itineris fatigatos commoratur, consilium ejus Cromvellus praevertit. Is enim collectis omnibus copiis,
499

