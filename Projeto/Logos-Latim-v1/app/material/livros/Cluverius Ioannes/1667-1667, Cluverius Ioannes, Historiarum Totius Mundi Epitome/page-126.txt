causis conspiratione in eum facta, cum vix quinque mensium quiete usus esset, M. Brutus, C. Trebonius, Caius
Cassius, et ex ipsius Caesaris partibus D. Brutus, in curia eum Pompeii occiderunt XXIII vulneribus:
interfectores occuparunt Capitolium, decretaque caedis ejus oblivione, autore M. Tullio, acceptis obsidibus
199

in urbem descenderunt. Sic ille qui terrarum orbem sanguinis impleverat, tandem ipse sanguine suo orbis curiam
implevit; anno imperii dicam an belli? quinto. Per hoc tamen quinquennium ut reliquus orbis, ita et Judaea,
magnas rerum commutationes sensit.
Aristobulum ut diximus, Gabinius in catenis ad Pompeium remiserat, cum odio partium solvit Caesar, additisque
duabus legionibus in Judaeam amandavit. Sed ille in itinere a Pompeianis praeoccupatus, veneno periit: filiusque
ejus Alexander, ne, ut antea res novaret Judaeorum affluxu, a Scipione socero Pompeii securi percussus est
Antiochiae. At victo in pugna Pharsalica Pompeio, Hircanus Ethnarcha, et Antipater, Caesari in occupando
Pelusio, vincendisque Aegyptiis multum contulerunt, Judaeis persuadendo Aegyptiis, ut partes Caesaris
sequerentur, ejusque aciem tribus armatorum millibus sustentando. Mithridates certe Pergamenus, qui alteri
Caesarianorum cornui praeerat, exerte fassus est, servatum Antipatri opera exercitum, Aegyptiosque jam
vincentes in fugam actos. Quare cum Hircano et filiis ejus percussum a Caesare foedus, datumque ut perpetuo
fruerentur gentis imperio, Judaeosque suis legibus regerent, muri etiam Jerosolymae, quos Pompeius diruerat,
egregie instaurati, Antipater praefecturam adeptus Palaestinae, Phasaelum filium Hierosolymae, Herodem
Galilaeae praeposuit. Herodes andacis et elati ingenii juvnis, Ezechiam latronem, multosque cum eo indemnatos
alios interfecit, contra leges Judacias, quibus summa rerum summo sacerdoti et concilio LXX seniorum
attribuebatur. Citatus ergo ad causam dicendam capitis, consilio patris sui Antipatri, fortissimam sibi manum
circumdedit militum, ut terrori Judicibus reus, non illi reo essent. Igitur unus ex iis surgens (Sameas Josepho,
aliis Simeon Justus dicitur) poena dignum censuit Herodem, vel eo tantum nomine, quod vim facere ipsis
legibus, sanctissimoque Synedrio non erubesceret: nec effugituros manus ejus, seu Hircanum Ethnarcham, seu
judices, nisi jus fasque periculo anteponerent. Nihilominus Herodes, Hircani monitu elapsus damnationem, et a
Sexto Caesare Cavae Syriae praefectus, paulo post ostendit Simeonem divino spiritu ea prolocutum. Aegre enim
ab Antipatro et fratribus suis deductus de sententia est, ne statim ferro in Hircanum benefactorem suum,
universosque judices saeviret, quos postmodum regno potitus omnes sustulit, Simeone excepto, qui ad id
superesse debuit, ut coelestem Judaeorum regem omniumque servatorem ulnis amplecteretur. Ita enim Vates
praedixerant, mansuram Judaeis sceptri potestatem et sacerdotii, quod rex omnium populorum e Davidis stirpe
effloresceret. Sic ergo Judaeorum Remp. Caesar recreavit, qui liberalium etiam doctores artium, quo libentius
urbem incolerent, et caeteri appeterent, omnes civitate donavit. Tertium Consul, Fastos per intercalandi licentiam
turbatos, autore Sosigene Mathematico correxit, annumque ad cursum solis accommodavit, ut trecentorum
sexaginta quinque dierum esset, et intercalario mense sublato, unus dies quarto quoque intercalaretur. Nulla
Romanorum religione a quoquam incepto absterritus unquam, vel eretardatus est. Nullum unquam hostem fudit,
quin castris quoque exueret: Ita nullum spatium perterritis dabat: Milites impense dilexit, bello civili medios et
neutrius partis, suorum numero habuit. Quibus ex commendatione Pompeii ordines dederat, potestatem
transeundi ad eum omnibus fecit. Percussorum ejus fere neque triennio quisquam amplius supervixit, neque sua
morte defunctus est. Pars naufrago, pars praelio periere: nonnulli semet eodem illo pugione, quo Caesarem
violaverant, interemerunt. Diceres juste occisum quidem esse nec tamen justos occisores esse.
200

Quinquagies collatis signis dimicaverat: praeter civiles victorias, undecies C, et XCII M honinum occisa praeliis
ab eo, non equidem in gloria posuerim. Illa fuit vera invicti animi sublimitas: captis apud Pharsaliam Pompeii
Magni scriniis epistolarum, iterumque apud Thasum Scipionis, ea optima concremasse fide, atque non legisse.
Ejus corpore pro rostris posito, sol orbem suum celasse dicitur.
C. CAESAR OCTAVIANUS AUGUSTUS.
CAesar ante mortem C. Octavium nepotem sororis suae Juliae, testamento adoptaverat, et ex dodrante haeredem
scripserat, Apolloniamque eum in studia miserat, mox belli Getici et deinde Parthici, quae parabat,
commilitonem habiturus. Octavio ut est nunciatum de caede avunculi, protinus ex vicinis legionibus centuriones
suam ei, suorumque militum operam obtulerunt. Quam cum non spernandam Salvidienus et Agrippa dicerent,
ille in urbem festinavit, posthabitoque matris, aviae, et Philippi vitrici consilio, invidiosae Caesaris fortunae
nomen adiit. Antonius eum Cos. superbe excepit, vixque admisso in Pompeianos hortos, loquendi secum tempus
dedit. Qui cum impotenter dominaretur, legemque de provinciarum permutatione tulisset per vim, Caesaremque
quotidianis peteret insidiis: Caesar excitis e coloniis veteranis vires Reip. in eum paravit. Legiones quoque
Martia et Quarta, quas e transmarinis provinciis Antonius advocarat, cognita populi voluntate, et Caesaris, XIX
annum ingressi indole, sig na ad Caesarem transtulerunt. D. Brutus Cos. designatus, ut petenti Cisalpinam
Galliam Antonio (quae Bruto decreta, at ab Antonio praeoccupata erat (obsisteret, Mutinam cum exercitu est
ingressus. Caesari, quia arma sumpserat Reip. pro pop. Romano, imperium a senatu datum cum consularibus
ornamentis, adjectumque ut senator esset, et conjunctis cum Hirtio et Pansa Coss. copiis bellum adversus
Antonium gereret, quem Cicero acerbissimis orationibus in senatu perstringebat, contradicente Q. Rufio Caleno,
126

