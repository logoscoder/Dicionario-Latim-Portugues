Syraconum pro amico aemulum comperisset, Amalricum donis illexit, ut ejus ope Syraconus pelleretur. Fecit id
quidem Amalricus, sed dum longius ipse abest a suis, Antiochenus principatus invaditur a Noradino, capiuntur
praelio victi Bohemundus princeps, Raimundus Tripolitanus, Colomanus Ciliciae procurator, illuditur
Christianis. Capitur et Caesarea Philippi, alio nomine Paneas, capitur a Syracono
447

spelunca Tyria. Dum liberat auro captivos Amalricus, Syraconus a Calypha Babylonio impetrat exercitum, quo
successorum Halys in Aegypto dominationem subvertat. Per Saladinum, fratre suo genitum, occupat
Alexandriam, et toti inhiat Aegypto. Verum Amalricus, majoribus inescatus Elhadechi Calyphae tributis, auxilio
ei venit, pellit Aegypto Turcas, regrediturque divitiis onustus Ascalonem, anno Domini MCLXVII.
Ut Amalricus Aegyptiacis, ita Fridericus Pontificiis semet implicuit dissidiis. Alexander III, cum videret
ditionem Romanam, dempta Anagnia, a Caesarianis teneri, conscenso navigio, ad id Guilemi Siculi jussu
comparato, in Franciam contendit, conventuque in Claromonte habito, anathema in Imp. et octavianum statim
enunciat; Veroneneses, Vicentini, Patavini, Veneti, auxialia Friderico denegant. Fridericus ira incensus,
Veronam ducit, oppugnandae urbis causa. Cum eo pervenisse aliarum civitatum auxilia intellexisset, tollendi
schismatis ergo, novam apud Divonem Synodum indicit. Sed recusante ejus judicium Papa, redit in Germaniam.
Victor Lucae moritur, eique Guido Cremensis surrogatur, Paschalis nomine insignitus. Tum vero Romani, creatis
consulibus Alexandro amicis, eum revocant, Lombardicae civitates resumunt arma, praesidia Friderici ex arcibus
dejiciunt. Imperator quarto regressus in Italiam, ac praeter spem nulli noxius, Padum trajicit. Anconam
aliquandiu obsessam capit. Per Christianum praesulem Moguntinum et alios, XV millia Romanorum, pro salute
Alexandri apud Thusculum depugnantium, occidit, pulsoque Alexandro, Paschalem Lateranensi in palatio
collcat, Romanos sua in verba adigit.
Verum oborta peste, cum Reginoldus Coloniensis, Eberhardus Ratisponensis, Godefridus Spirensis Episcopi,
adhaec Fridericus Conradi Caesaris filius, Berengerus Sultzbacensis, Welfo junior interissent; Graecorum
quoque Augustus Alexandro Graecam offerret opem et conspirationem, si sibi Latinum diadema redderetur:
Veritus graviora mala Fridericus, evitatis Cisalpinorum insidiis, rediit in Germaniam.
Illis temporibus Waldemarus, postquam Suenonem Canuti interfectorem, suique avidum sanguinis, per Jutos
interemisset, potitus Daniae, assiduas in Sclavos, piratica infestantes Danorum insulas, expeditiones fecit.
Foederatus tandem Henrico Leoni, et Alberto Urso Marchioni, Niclotum Sclavorum ducem in eas redegit
angustias, ut Mechlenburgum, Suerinum, aliaque oppida ipse destrueret, sola ad Varnum Verla sibi incolumi
reservata. Henricus et Albertus, accitis e Flandria, Hollandia, Frisia colonis, vastatam frequentarunt Sclaviam,
praesertim ripas Albis fl. Ab iis excultae regiones, urbesque instauratae, Sclavorum nationes diminutae,
Ecclesiae passim erectae, conditum et Rostochium a Primislao, filio Nicloti. Alter Nicloti filius, Christianismo
tinctus, apud Danos exulabat, compertoque occisum patrem, nulla tristitia victus, impietatis eum dedisse poenas
fatebatur. Ita Waldemarus Rugos vicit, Ericus Suecorum Rex Finlandos, Bremensium, et nuper ab Henrico
Leone aucti Lubecensium mercatores, Livones armis ad Christianismum pertraxere. Episcopatus Altenburgicus,
petente Geroldo praesule, Lubecam translatus est. Dantiscum a Danis in Vistulae ostio conditum. Imperator sub
haec fratruelis sui ditionem universam, simul Guelfonis terras, quod henricus Leo aurum, seniori Guelfoni
postulatum haud praestaret, sibi vendicavit.
Interim in Italia rebelles, nacti adjutores Alexandrum et Caesarem Byzantinum, Latini cupidum imperii,
instaurant Mediolanum; apud Tarum amnem, condunt oppidum, de nomine Pontificis Alexandriam nuncupatum,
inque
448

id XV hominum millia mittunt. Alexander vero Anagniae sedens, Francis Anglisque imperitabat. Angliam pro
eo turbaverat Thomas Cantuariensis, jura regni in Episcopatibus, in quae semel juraverat, enervando. Qui ad
tempus exul, ut ope Pontificis recepit sedem, quod anathemate non solveret adversarios, interemptus est a regiis,
nec multo post Sancoturm annumeratus pontificialium gregi. Henricus junior Collega factus patris, conjuncto
cum ipso jurejurando, provocationes ad summum Pontificem sancivit per Angliam. Pater ducentos milites in
Palaestina se aliturum suo sumptu recepit. Ita Alexandri gratia Anglis recuperata, anno MCLXXII. Sed
Henricum seniorem, duritia in filium, cui Ludovici Francorum regis filia nupserat, multis postmodum molestiis
implicuit, regnumque Anglicanum Scoti regis incursionibus, et procerum ipsorum intestinis populationibus
reddidit obnoxium. Verumtamen Deo, impietatem flii in patrem, licet duriusculum, adversante, tum ipsius, tum
Ludovici ejus soceri copiae, Anglis succubuere. Guilelmus Scotorum rex captus, Philippi Flandri expedition
irrita fuit, pertaesique sumptuum adjutores filii, pacem cum genitore inierunt. Scotus captivitate solutus regnum
tanquam de benesicio Henrici recepit. Henricus ipse junior anno post sexto obiit, seculi istius secundo et
octogesimo.
Graecroum rei labem imposuit Andronicus, Manuelis agnatus, homo in flagitiis versatissimus. Hic toties carcere
elapsus, quoties in illum missus, recuperata tandem Imperatoris gratia, cum Toruse Armenio bellum gessit
infeliciter, duasque nobilissimas foeminas, Philippam principis Antiocheni filiam, et Theodoram, Balduini III
viduam, in stupri consuetudinem pellexit. Manuel interim Hungaros ad suscipiendum regno Stephanum, affinem
281

