Anglia expilationes Romanensium detestata, decreto sanxit, ne quid ulterius erronibus istis penderetur.
Hinc Papa et Imperator in rebelles versi, igni eos cremant. Fridericus Messanenses in Sicilia, Papaper Conradum
quendam innumeros Teutones, haereseos insimulatos. Eodem die, scribit Godefridus Coloniensis, quo quis
accusatus est, seu juste, seu injuste, nullius appellationis, nullius defensionis refugio proficiente, damnatur, et
flammis crudeliter injicitur. Quamobrem Conradus iste, immanissimae persecutionis administer, a quibusdam
nobilibus, nullum gratiae locum apud eum invenientibus, juxta Marpurgum trucidatur. In Stadingos, Saxoniae
Frisiaeque populos, arma sumpta a Pontificiis, quae illi mascule repulere. Gregorius iterum a civibus exactus,
libertatem spirantibus vetustam, Reati se defendit Teutonicorum militum praesidio. Ceciderunt uno praelio
armatorum xxx millia. Exinde circummisit praedicatores, qui novas in Palaestinam copias excirent, pecuniis
populos emungerent, eorumque opera ingens multitudo confluxit, ducibus Theobaldo Navarrae rege, Almerico
Montefortio, Henrico Campano et aliis.
Quae plebs, cum navibus haud posset, pedestre molita iter passimque caesa et attrita, attigit Ptolemaidem. Verum
non multo post, superveniente Turcarum exercitu, fortissimus quisque occubuit; pauci admodum in patriam
inglorii rediere. Illis temporibus Ferdinandus Rex Castellae, Hispalin et Cordubam: Jacobus rex Aragonum,
Valentiam et Majoricam de Saracenis recepere, Barbaris in Africam expulsis. Friderico Imperatori Henricus
filius, qui Germaniae praeerat, se opponere ausus ex subjugata Bavaria, vindicem sensit paternae majestatis
Deum. Tradunt Longobardorum conjuratione corruptum, quod Conradum e Iolanta, Hierosolymae regina
susceptum, tenerius diligeret Fridericus; sed cum in castello quodam captus, ad genua accidisset patris,
demptisque vinculis, veniam pene impetrasset, convictus postea venenum procurasse genitori, oneratur catenis,
et infensissimo hosti, Duci Bavariae, quem spoliare haereditate voluerat, custodiendus traditur.
Eodem anno Isabellam duxit Imperator, tertiam conjugem, Henrici III Anglorum regis sororem. Papa Gregorius
decretales edidit: usurarios defendit Anglicanos; voto peregrinationis Syriacae absolvit pretio, quos voluit.
Franciscani, eandem praedicarunt peccati indulgentiam iis fore, qui pecunias in recuperationem terrae sanctae
erogarent, quam qui laboriosum iter susciperent. Quibus auditis, infremuerunt multi, admirantes tot reperiri vias
Romanensibus, queis loculos expilarent populorum.
Anno XXXVI seculi Christiani decimi tertii, in Longobardos, eorumque insolentissimos Mediolanenses, arma
paravit Imperator, cum interfuisset consecrationi Elifabethae, viduae Cattorum Landgravii, Andrea Ungarorum
rege genitae, quam quinquennio anno defunctam,
472

Gregorius Divam pronunciaverat. Godefridus ejus aetatis scriptor, duodecies centena hominum millia ob hanc
causam Marburgum confluxisse narrat. Tanta superstitionis vis fuit.
Interim ille Divorum creator Gregorius occulte fovebat rebelliones Longobardicas, Simoniam sine rubore
exercebat, filia Sion, ut meretrix effrons, prostabat populis. Fridericum ab obsidione Medionlani retraxit Friderici
Austriaci violentia, qui Hungaris, vicinisque omnibus ferebatur infestus, citatusque ad comitia edictum
contemnebat. Is tota ditione exutus, quumque satisfecisset Imperatori, receptus iterum, a libidinibus suis non
discessit.
Graecis Byzantinis dominabatur Robertus, Henrici et Balduini sorore genitus Iolanta, qui susceptis Alexio et
Isaacio Comnenis exercitum dedit, ad Asiaticos Graecos subigendos. Indignabantur enim Comnem, Johannem
Ducam, generum Theodori Lascaris, rerum potiri post socerum, regiumque stemma contemni. Sed infeliciter
cessit ambitiosa expeditio. Theodorus Lascaris octodecim annis illas imperii reliquias collegerat, filiamque
Irenen Ducae, egregio et cordato junxerat viro, qui nec inconsulto quicquam faceret, et consulta celeriter
expediret. Itaque non tantum acie devicit aemulos, sed etiam civitates Asiae, olim Henrico subactas, Latina
servitute liberavit. Theodorus Angelus, absente Montisferratense Marchione, regebat Thessaliam, atque ut erat
acer, et rebus novandis ingeniosus, Thessalonicam ocupavit, regemque se a Primae Justinianae Episcopo
inungifecit. Quem ut Bulgariae suae vidit imminere Joannes Dynasta, accitis Scytharum auxiliis, praelio vincit
Theodorum, et oculos ei eradit. Joannes interim Ducas Lesbum, Chium, Sammum, Rhodon, aliasque insulas
subigit, cui paulo post et Sestus, Calliopolis, Cardia, et Chersonesus accessere. Itaque Bulgarus fororem
Helenam filio Ducae despondet, Theodoro, inquam, Lascari juniori, eoque pacto Ducas Thraciae et Macedoniae
urbes, perpetuis conflictatas miseriis, dum modo huic, modo illi subjiciuntur praedoni, sibi subdidit, atque a
Byzantio Strymonem usque fl. progressus, Graecorum refovere Remp. coepit. Joannes Brennus sub haec extorris
Jerosolymae Rex, tutor Balduini pueri, cui Roberto fratre mortuo Byzantium cesserat, Latini imperii curabat
rudera, quem Matthaeus Paris aut Parisiensis, hujus scriptor temporis, anno XXXVII ejus seculi memorat
defunctum, Graecamque Ecclesiam penitus a Romana defecisse: quum, si Godefrido fides, Jacobitae, Nestoriani,
Marmaritae, aliique Orientales Christiani, Pontificiam subirent ditionem, Armeniam et ulteriora quaeque Tartaris
Scythis effusissime vastantibus. Eorum dux Sitzis Chanus, conditor Tartarorum Reip. duobus filiis relictis,
decessit.
Telepugas alter filiorum, meridianas Caucasi partes, Caspiique maris littora pervasit, perque Massagetas, et
Sauromatas progressus omnes ad Moeotidem paludem et Tanaim fl. gentes subegit. Deinde Tanais fontibus
superatis, impetum in Europaeas nationes vertit. Hunni et Comani, Istri ostiorum accolae, intolerabili Tartarorum
296

