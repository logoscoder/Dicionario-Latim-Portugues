Igitur Caesar cogit copias, Coloniensem proscribit Papa, cum Solimanno fiunt induciae, ne bellum in
Protestantes interpellet. Madrucius, Cardinalis Tridentinus, pro Caesare stipulantur a Paulo duodecim millia
peditum, et equites quingentos, aurique pondus immensum. Interrogatus molitionum Carolus, non in civitates,
sed in principes quosdam se animadversurum edicit, qui paci ac juri praecludant viam. Saxo et Landgravius, quia
nemini erat obscurum, ipsos peti, dilutis, quae objectabantur a Caesare criminibus, nihil in se culpae esse, nisi
praetextum haereseos, demonstrant: eamque belli causam a Pontifice diserte enunciari. Nihilominus Smalcaldiae
foederatorum non pauci Caesaris sequebantur castra, traductique in ejus partes erant Mauritius Saxo, Electoris
patruelis, Joannes Brandeburgicus, Philippus, Ericus, Georgius Brunsvigii, Joannes, Albertus, et Georgius
Megapolitani; Palatinus et Brandeburgicus Electores privatim sibi consulebant. Rex Danus ante biennium foedus
inierat cum domo Burgundica, Carolumque semper bella minantem septentrioni, praevalida classe in Belgium
misla, quae Francis subsidio esset, pacem ad perpetuam adegerat. Additum erat foederi, ne unquam Caesar armis
urgeret jus neptium, quodcumque ab iis in Daniam praetenderetur.
Jamque etiam Pontificiarum partium eruditissimi per Daniam, octiduana disputatione evicti Hafniae, praesente
rege manus dederant. Insuper quo anno Smalcaldicum bellum coeptum est, renunciabat Christiernus captivus
omni juri in regna et ditiones paternas, suo filiorumque nomine, pactus saltem eis dotem et dotalia, digna
stemmate, sibique ipsi Sampso insulam et praefecturam Calundburgicam: quam et obtinuit. Igitur Christianus
111, ne Burgundicam offenderet familiam, foederatis Protestantibus opem nullam tulit. Nec illis tam copiae
deerant, quam consilium concors et pecunia. Proscripti a Caesare duces, Saxo et Landgravius, bellum ei indicunt,
junctique Suevis et Alemannis Erebergum, impositam Alpibus arcem, Dillingam et Donaverdam jam tenentibus,
tardius Caesarem, tum quidem imparatum, adoriuntur. Mox ille Pontisiciis, Hispanicis, Germanicisque instructus
copiis, Landeshuto, quo diverterat, prodit, ac prope Ingolstadium validum e Belgio assequitur exercitum, frustra
obnitente Protestantium manu. Neuburgum Ottonis Henrici capit: Apud Norlingam conserturos manum milites
cohibet, cunctando frangendum potentiorem hostem arbitratus. Interim Donaverda ab Octavio Farnesio, Pauli
nepote, expugnatur, Protestantibus ponuntur insidiae, sed explorates frustra fuere. Jam contagia Caesarianos
invaserant, nec rei bene gerendae deerant Protestantibus oecasiones, cum subito Mauritius, a Caesare stimulatus,
per Saxoniam movet
603

bellum Electori, qui cum antea simultates exercuerat, probata et Julii Pflugii electione, quem Caesaris filium
creditum Joannes Fridericus ad Episcopen Naumbergicam non admiserat.
Ergo decernitur transferendas in Saxoniam copias Protestantium, relicto apud Suevos praesidio, Landgravius
suos abducit domum, religioni habens in generum pugnare. Sic facile Caesari Snevos et Noricos vincere fuit.
Fridericus Palatinus, qui aliquantum Protestantibus subsidii ministrasset, deprecatione id luit, Ulmenses etiam
auro et tormentis, simul praesidium alere coacti. Francofurtenses, quia maturius deditionem facerent, etiam irrisi
a Maximiliano Burensi, ductore Belgarum. Uldaricus Wirtembergicus humillimis conditionibus transegit.
Memmingi, Bibraci, Ravensburgii, Campodunenses, Isnenses, delusi a Navio, qui satis cautum eis diplomate
Caesariano de religione diceret; itaque supplices facti.
Verum longe aliud Tridenti agebatur. Ibi traditiones non scriptas aequiparaverant Patres sacris literis, nec paucos
dubiae autoritatis libros pro divinis habendos sanxerant. Peccatum originis apud sanctos proprie esse peccatum
negarunt. Nunc etiam justificari docebant hominem per bona opera, execrantes eos, qui fide certa ajunt
statuendam singulis peccati sui in Christo remissionem. Mox septem Ecclesiae sacramenta ab omnibus
veneranda edicunt.
Inter haec Saxo non tantum sua recuperat feliciter, sed et Mauricium propriis oppidis exuit, incolumi tantum
Lipsia et Dresda. Magdeburgicum et Halberstandensem Episcopatus ad se traducit. Caesare Augustanos et
Argentinenses, multam pendentes, in gratiam recipiente. Verum Coloniensis Hermannus, exoratus a suis, cedit
praesulatu, Adolfus Scaumburgicus snccessor, coeptam reformationem statim abolevit.
Sub idem tempus moritur in Anglia rex Henricus. quinquennio ante victus ab eo Jacobus V. rex Scotus, curisque
confectusk, Mariam reliquerat infantem. Eam filio pactus erat Eduardo Henricus, regna conjungere cupidus. At
Mariae mater Guisia ad Gallos trahebat Scotiam. Unde bella pro connubiis nata, captoque ab Anglis et incenso
Edinburgo, Scotia factionibus distinebatur. Exstincto jam patre, tutor filii praecipuus, Comes Herfordius,
traditiones Pontificias in Britannia expunxit, Thomae Crammeri Eboracensis Praesulis adjutu: doctrinaeque
melioris sementis exinde in Scotiam. profuga jam regina matre, victisque Scotis, sparsa.
Germaniae tanto deterior conditio fuit. Jodocus Gruningus in inferiores Saxones legatus a Caesare,
Teclenburgium et Lippiensem comites, Osnabrugam, Mindam, Ritbergam subegerat, Bremam obsidebat. Inde
quidem depulerant eum et occiderant Bremenses, auxilio Hamburgensium, et Elector Rochliciam expugnaverat
capto Alberto Brandeburgico: Sed mox ad reliquam Caesaris felicitatem Fancisci regis mors accessit,
Protestantibus bene cupientis, non amore religionis, sed Caesaris invidia, qui cum omne genus eruditorum
mirifice foveret, Protestantibus quoque magnam submiserat vim pecuniae. Hoc nudatum amico Saxonem, adoriri
parat Caesar, jun ctis sibi Ferdinandi fratris ac Mauritii exercitibus. Saxo, qui magnam virium suarum partem per
oppida sparsisset, Vitebergam festinat, munitione se defensurus. At Caesar, reperto per Albim vado, assecutus
378

