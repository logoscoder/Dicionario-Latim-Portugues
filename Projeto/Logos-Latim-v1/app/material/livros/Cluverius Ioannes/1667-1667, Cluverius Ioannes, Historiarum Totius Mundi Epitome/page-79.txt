Romanis tanta de opulentissimis gentibus spolia capta sunt, ut victoriam suam Roma jam ipsa non caperet. Ipsae
cum turribus suis belluae, non sine sensu captivitatis, summissis cervicibus, victores Curii triumphantis equos
sectari visae. Lustro a Censoribus condito, civium Romanorum CCLXXI milliareperta. Cum Ptolomaeo
Philadelpho, Aegypti rege, societas juncta est. Omnis mox Italia, admiratione fortitudinis Romanae, pacem
coluit. Qui enim post Tarentum auderent? nisi quod ultro persequi socios hostium placuit. Domiti ergo Picentes,
et caput gentis Ascalum, Sempronio duce. Coloniae deductae, Ariminum in Piceno, Beneventum in Samnio.
Atque tum primum populus Romanus argenteo uti nummo coepit, quaestorumque ampliavit numerum. Sallentini
Picentibus additi, caputque regionis Brundusium, cum inclyto portu, Marco Attilio duce, in potestatem
Romanorum venere, Volsinienses etiam, quos liberti patria et laribus expulerant, a Fabio Cos. reducti sunt.
Hucusque adolescentiam populi Romani producit Florus, cui inerat adhuc quaedam quasi ex pastoribus ruditas,
sed quae maxime viruit, et quodam flore virtutis fervens, Italiam totam, demptis Gallis, impeperio subjecit
Quiritum. Post profectionem a Sicilia Pyrrhi, magistratus Syracusanorum creatus Hiero est, Heraclito nobili viro,
sed matre ancilla ortus. Is adversus Mamertinos, aliosque hostes saepe pugnavit, crebrisque victoriis
modestissime usus, omnium civitatum Sicularum favorem meruit. Earum consensu dux lectus adversus
Carthaginienses, in alloquio blandus, in negotio justus, in imperio moderatus, cum prorsus nihil ei regium,
praeter regnum deesse videretur, Rex quoque tandem Siciliae renunciatur. Interim Graeciae civitates, ex dissidio
regum, Antiochi et Antigoni, ad spem recuperandae libertatis erectae, missis invicem legatis, per quos in
societatis foedera alligarentur, in
123

bellum proruperant. Verum Aetolos, Antigoni socios, aggressae, dum praedonum instar potius quam militum
praebent, cladem acceperunt haud modicam. Reparantes bellum Spartani, surdas sociorum aures pulsabant. Nam
statuta inter reges pace, Antigonus receperat Macedoniam, Gallorum quoque nova agmina, desertis castris
fugiendo, seque et Macedones servaverat. Dum enim Galli vacua Macedonum scrutati castra, direptum naves
inconsultius properant, male accepti a remigibus vectoribusque, repentina strage interierunt. Quae victoriae
opinio Antigono non tantum a Gallis pacem, verum etiam a finitimorum feritate praestitit.
At Gallorum tantae faecunditatis eo tempore juventus fuit, ut mox etiam Asiam omnem, velut examine aliquo
implerent. Id quod sic accidisse comperimus. Erat rex Bithyniae Nicomedes, Zipaetis filius, avus ejus adversus
Calantem Alexandri M. ducem Bithynorum libertatem defenderat. Eadem nepos indole contra Antiochum
Seleuci filium (quem Graeca adulatio Soterem cognominavit) ut felicius se tueretur, Antigoni se applicuerat
partibus. Bello hoc inter reges composito, Nicomedes Bithynorum tumultibus agitatus, Galatas in auxilium
adhibuit, quorum ope occupatas regiones, ut cum hospitibus, divisit, quam portionem illi Galatiam vel Gallograeciam nominarunt. Principes Galatarum praecipui, Leonorius et Lutharius, Galatiam in tres partiti regiones,
oppidis castrisque eam exornarunt. Trogmi Galatae Ancyram, Tolistobogii Tabiam, Tectosages condiderunt
Pesinuntem, Nicomedes e regione Astaci de nomine suo Nicomediam. Atque ex hoc tempore reges Orientis, sine
mercenario Gallorum exercitu, nulla gesserunt bella, liberaeque civitates eorum praesidio adversus regum vim
prospere sunt usae. Tantus terror Gallici Celticive nominis, et armorum invicta felicitas erat, ut et reges
maiestatem suam Celtica virtute tuerentur, et populi sua privilegia in illorum lacertis ponerent. Antiochus Soter,
multis bellis aegre recuperato patris regno, eoque non toto, Patroclem ducem cum exercitu in Bithynia amisit. Ab
Eumene Pergameno, Philetaeri fratre genito, apud Sardes victus est. Gallos repulit quidem, sed Asia expellere
haud potuit. Eorundem tamen auxilio subnixum Antigonum, quia supplementa militum Pyrrho in Italia laboranti
negarat, reversus ille Macedoniae regno expulit. Victori Pyrrho, cum major pene ex bello esset voluptas, quam
imperio, Cleonymus Spartanus, patriae suae iratus, quod in regno praeteritus, deamata Chelonide potiri nequiret,
facile ei persuasit, ut oppugnaret Spartam. Ibi Pyrrhus non minore omnium mulierum virtute, quam Cleonymus
Chelonidis suae ira exceptus est. Ptolomaeum filium manu promptissimum, et exercitus partem robustissimam
amisit Pyrrhus. Ne instaret oppugnationi, Argivorum fecit discordia. Superiora ejus urbis loca Antigonus tenebat,
Aristeas alterius factionis dux Pyrrhum advocabat. Pyrrhus in urbem intromissus, dum inter confertissimos
violentissime dimicat, et anus cujusdam pauperculae filium, a quo vulnus acceperat, trucidare nititur, saxo ab ea
de tectis ictus prosternitur, jacensque humi a Zopyro trucidatur. Caput ejus Alcyoneus, cum ad Antigonum
patrem ferret, baculo percussus, profanusque et barbarus ab illacrymante humanis casibus patre appellatus est.
Antigonus enim laudabiliter usus victoria, Helenum Pyrrhi filium in regnum remisit, eique insepulti patris ossa
regio tumulanda more tradidit, dignus victoria visus, qui moderate ea uti sciret.
Post mortem Pyrrhi, non in Macedonia tantum, verum etiam Asia Graeciaque, magni bellorum motus fuere. Nam
et Peloponnesii per proditionem Antigono traditi et variante hominum partim dolore, partim gaudio, prout
singulae
124

civitates aut auxilium de Pyrrho speraverant, aut metus sustinuerant, ita aut cum Antigono societatem jungebant,
aut mutuis inter se odiis ruebant in bellum. Inter hunc turbatarum provinciarum motum Aristotiumus, missis ab
Antigono auxiliis, Eleorum tyrannide potitus est. Ad cujus saevissimam dominationem stupentibus omnibus,
Hellanicus senex et orbus, amicorum fidelissimis domum suam contractis, per injectum prodendae proditionis
79

