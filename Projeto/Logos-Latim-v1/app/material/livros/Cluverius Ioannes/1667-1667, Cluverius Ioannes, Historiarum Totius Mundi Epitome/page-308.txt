Dominabatur Graecis eo tempore Palaeologus Michael, excoecato, ut diximus, Joan. Lascari, cujus soror
Constantini Bulgari in matrimonio agebat. Confugerat ad Michaelem Azatines, Sultanus Iconii, a Tartaris pulsus
imperio. Hic cum arctius custodiretur, impulit Bulgarum, jam domesticis suae conjugis stimulis concitatum, ut
bellum Palaeologo inferret, Bulgarus XX Scytharum millia, sibi sociata, intrusit in Thraciam, quorum latrociniis
misere ea terra evastabatur. Palaeologus aegre evasit insidiatorum manus: Sultanum Scythae custodia liberarunt.
Comites ejus, qui plurimi erant et bellicosissimi, Christiano baptisimate regeniti, nomen Romanae militiae
dederunt. Palaeologus Imperator multam Barbaris sternendae Christianorum potentiae occasionem praebuit.
Sultano Aegypti et Arabiae patefecit Hellespontum, qui petitis hac via Europaeis Scythis, ad Tanaim degentibus
et Maeotidem paludem, mancipia vel transfugas complures in Aegyptum coepit transferre, quorum virtute fretus,
quod perpetuo in armis exercerentur, Celtas Gallosque in Oriente adhuc reliquos partim expulit, partim interfecit.
Gregorius senex, Palaestinae magnus amator, e qua ad Pontificium venerat culmen, Lugduni egit concilium, quo
Rodolphum Imperatorem, Philippum Francum, Ludovici Sancti filium, Alfonsum Castilionensem, aliosque
Europae principes, incitavit ad recuperandam Palaestinam, Palaeologo Graeciae adjudicavit dominium, Balduino
profugo etiam atque etiam reclamante. Sed paulo post e vita sublatus Aretii Pontifex, nihil ad rei summam
profecit. Eo concilio Palaeologus Graecos, tertia decima vice in sententiam Romanae Ecclesiae, jam toties
deficientes, retraxit, ut habet in Gregorio X Platina. Novaeque ibi leges editae de Pontificis electione, in conclavi
undique custodito facienda, ne forte per januam illabens ambitio vel avaritia Cardinalibus sese immisceret.
Lectus post Gregorium Petrus Tarantasiensis, Innocentium se vocavit v. Florentinos anathemate solvit,
Genuenses et Venetos ad concordiam nequivit reducere. Semestrem hunc Pontificem secutus Adrianus v, qui
undequadraginta dies sedit, jamque pertaesus Caroli Andegavensis, Romae pro arbitrio agentis plurima, frustra
Rodolfum in Italiam accersivit. XII tamen millia librarum argenti Patriarchae misit Jerosolymitano, ad triremes
instruendas. Eum excepit Petrus Hispanus, Joannis XXII nomine assumpto, omnibus instructus disciplinis, sed,
ut Annales habent Colmarienses, magus, religiosis infestus, decretorum concilii Lugdunensis contemtor,
inverecundi et socordis ingenii. Scripsit multa, principes orbis Christiani frustra cohortatus, ut positis dissidiis in
Barbaros insurgerent, Camerae Palatinae ruina periit, Pontificatus mense octavo.
Nicolaus III, dictus ante Pontificatum Joannes Caietanus, cum post semestres Cardinalium discordias, invito
Carolo Siculo, thronum conscendisset, abrogavit ei vicariatum Hetruriae, seque ipsum senatorem urbis fecit.
Ubique
491

Franco nomini infensus, Philippoi regi mandavit, ut armavimque omnem ab Hispania abstineret. Volebat enim
Francus Castilionense regnum parare sororis suae filio, quae ea lege ferdinando, Alfonsi regis filio, nupserat, ut
qui ex ea nasceretur, avo succederet. Sed Sanctius, minor Alfonsi filiorum spsi patri imperium praeripiebat,
ejusque petitus execrationibus, procumbebat supplex ad genua senis, veniamque aut supplicium postulabat.
Iatque resarta parentis gratia, in haud dubiam spem regni alebatur. Jus nepotum contra armis prosequi nibebatur
Philippus. Sed Nicolao Pontifici nimiae Francorum opes jam timori coeperant esse, quemadmodum et
Palaeologo Graecorum Imperatori, a quo Carolus Rex, Philippi patruus, Byzantium repetebat, ut dotale
suaesiliae, quam Balduini Imperatoris filio despondisset. Igitur foedus inter Nicolaum, Graecosque et
Tarraconenses ictum, ut Palaeologus Graecos, qui iterum defecerant, ad Potificis obedientiam reduceret. Petrus
Rex Tarraconensium, uxorio nomine, quod Constantia Manfredi filia uteretur conjuge, Siciliam Apuliamque
occuparet, auro opibusque eum Graecus adjuvaret. Pontifex interim Caroli in Graecos expeditionem impediret.
Joannes a Prochyta, prorex quondam Siciliae, tantae conjurationis internuntius, omnia sibi terra marique pervia
Minorum tectus habitu fecit. Dum dolus ingens cruentusque struitur in Francos, decessit Nicolaus. Hujus
consobrina, quod puerum ursinis ungulis peperisset (alii concubinam fuisse Pontificis aiunt) rubore perfusus,
omnes urforum imagines e domibus suis abrasit. Succedit post tumultus semestres Simon Turonensis,
Cardinalium Gallorum suffragiis, Martinus IV appellatur. Hic Francorum studiosior, execratur Palaeologum,
Carolo dignitatem a Nicolao ademptam restituit: Tarraconensem sciscitatur, quid sibi velint tanti in adornanda
classe apparatus: Cumque Oratores n ullum percunctandi finem facerent; Comburam, inquit Petrus, tunicam hanc
interiorem, si supicer, eam arcanorum meorum gnaram. Comparata jam classe, in Africam contendit, atque
Hipponensium populatus littora (ne quis subolfaceret fraudem) flexit in Sardiniam iter, exspectans conjurationis
in Sicilia eventum. Ibi rei atrocis conspiratio, anno ejus seculi octogensimo primo, ipso Dominicae resurrectionis
die, erupit. Cum ex templorum turribus, Campanae sonitu signum ad vespertinos hymnos daretur, caedes subito
omnium Francorum tota insula factae. Tanta superbiae ac libidinis eorum detestatio apud Siculos fuit, ut nec
mulieribus Gallico compressu praegnantibus pepercerint. Inde Siculus vesper proverbio increbuit. Naves etiam
occupantur, quae in Siciliae portubus stabant, paratae ad Graecos invadendum. Petrus tanto pignore devinctos
sibi animos sentiens, quid Carolus moliretur, exspectabat. Ille ex Gallia classem evocatat, transportatoque
exercitu, Messanam obsidebat. Nulla multis seculis tenuit acrior et oppugnatio, et propugnatio; animis utrinque
pari odio ardentibus. Tandem Tarraconensis Panorumum appulit, suceptusque maximo populi affluxu, perterruit
Carolum, et in Calabriam recedere subegit. Maximae hinc contentiones insecutae, et perpetua inter se Hispanis
Francisque materia bellandi. Cum apud Pontificem dehac consternatione ageretur, Carolo Mamertinos premente,
308

