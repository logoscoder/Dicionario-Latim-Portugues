Ascalonis, Gazae, Dari, et aliarum, quascunque post receptam Ptolemaidem munivissent. Id erat, ut tanto
duorum regum, tot principum conatu nihil actum videretur; utque in Syria ac Phoenice nihil integrum praeter
Tyrum, Ptolemaidem, Antiochiam, nostri obtinerent. Cum fluctibus in Illyrici oram ejectus, sumpto Templarii
habitu, per Pannoniam iter faceret, agnitum ex annulo per hospitem Leopoldus Austriacus cepit, et ad Caesarem
Henricum duxit, multis criminibus oneratum. Duodeviginti menses custoditum non dimisit Caesar, nisi centum
millibus ac quingentis pondo argenti redemptum.
Continuo auro Anglico auctus, in Italiam duxit exercitum, mortuoque Tancredo rege, cum filio ejus Rogerio
adhaererent populi, Campaniam, Lucaniam, Apuliam, Brutios, Siciliam in jus ditionemque redegit. In conjuratos
quosdam, qui necem Henrico intentarant, atrocius animadversum ferunt, alios rebellionis insimulatos,
exquisitissimis tormentis periisse. Atque haec agitanti Caesari Augustam jam quinquagenariam, Panormi
peperisse filium Fridericum, postea Augustum. Reperta et Panormi Irene, Isaaci Graeci Augusti filia, quae
desponsa Rogerio fuerat. Eam Henricus Ph lippo fratri nuptum dedit, eumque ducem creavit Thusciae. Manfredi
uxor, filius, et filia thesaurique incredibiles capti.
Hortante instanteque Caelestino, ut Caesar tam secundis rebus Syriacam susciperet expeditionem, domesticas
occupationes, ac nondum firmatas opes suas causatus, duces cum exercitu in Asiam mittit, Conradum
Moguntinum, ac Henrioum Saxoniae ducem, Palatinatu etiam nuper potitum. Novae autem semper res in Syria
exoriebantur, Henricus Campanus, capta a Saracenis Joppe, jam aut reditum cogitans in patriam, aut
peregrinorum Teutonum expulsionem, dum Prolemaide superiorem aedium partem incautius cir cumit, praeceps
delatus exspirarat. Elisa matrimonio copulatur Haimerico, Guidonis Lusiniani fratri, jam Cypri et Jerosolymae
regi salutato. Sublatus et Nostrorum terror Saladinus. In cujus, ut jusserat, funere, qui signifer in praeliis esse
consueverat, praetulit lancea sublimem interiorem illius tunicam, clamitans; Illud unum ex domitore Orientis
restare. Filios ejus undecim Saphadinus patruus omnes necavit, praeter unum Noradinum, Halapiae Sultanum,
fide virtuteque paternorum amicorum tutum a patrui insidiis. Ea quidem ingens erat reparandarum rerum
Christianis occasio: Sed illi iisdem languentes dissidiis, ultorem Deum vix sero agnoscebant.
Nec deerat suum Hispaniae terrae malum. Dani, Frisii, Hollandi, conjunctis classibus Barbariae Africanae
bellum intulerant, quod non contenta finibus suis Hispaniam tentaret ureretque, Sylvinam Saracenorum urbem vi
captam diripuerant, et everterant. Inde in Siciliam profecti, Jacobo Aveniensi se adjunxerant, in Syriam tunc
ituro. Eam cladem ulturi Numidae, Mauri, Afri, transmisere in Hispaniam, congressique cum Alphonso Castellae
rege, tantam vastitatem victores edidere, ut etiam Gallos metus incesserit, ne illi Pyrenaeum saltum sibi putarent
transcendendum.
Balduinus Philippi Flandri, qui in
459

Syria perierat, sorore natus, ex haereditate Artesiam sibi asserebat, beneficii nomine Flandris a Franco
attributam. Eodem tempore Francus dotem repetebat germanae, cui Rex Richardus repudium dederat. Foedus a
Franco cum Balduino ictum ut ejus esset Hannonia, Atrebates Franci. Ductam deinde Canuti Danorum regis
sororem dimittere ausus Rex Philippus, praetenso propinquitatis nomine, recipere eam ad se Synodorum
autoritate coactus est. Bellum cum Richardo varia sorte tractum.
In Sicilia seditiones exercuerant Henricum, jam LX hominum millibus instructum, quos ad Palaestinam
ablegarat. Contigit autem ut comprehenderet perduelles, et regem adversum se creatum, diademate clavis
acutissimis affixo capiti, necaret filios ejus suspendio ig nique. At tertia expeditione principes Normannorum
crudelius persequendo, ipsam a se alienavit Constantiam, qua conspirante cum popularibus in castro quodam
obsessus, ad uxoris arbitrium pacem iniit, mitigatisque oratione Siculorum iris, de caetero Palaestinam curae
habuit. conradus Moguntinus ejus legatus, regem Cypri corona insignivit. Inde Sidonem delati principes, urbem
destruunt, Berytum expugnatam instaurant, Toroniam obsident, jamque illud conditionibus recepturi, ferali
invaduntur discordia, atque occurrentibus auxilio Barbaris, Tyrum et Ptolemaidem recedunt. Percrebescente tum
morte Imperatoris, qui ex venatione aestuans, largiore gelidae aquae haustu febrim, ex febri interitum attraxerat,
Archiepisopus Duxque quorum in deligendo Imperatore autoritas praecipua esset, nulla obsecratione Francorum,
qui Simone Ferratensi Duce advenerant, retineri potuere. Factae igitur induciae, cautumque, ne Tyro et
Prolemaidi arma inferrent Barbari, qui fuit annus ejus seculi duodecentesimus. Henricus imperaverat octennium.
Haec inter Isaacius Angelus, homo vanus et sacrilegus, deliciarum melior quam belli, a duobus Pseudalexiis, qui
se Manuelis Augusti filios asserebant, infinitisque aliis exagitatus tyrannis, a Walachis insuper per exactiones
incitatis ad rebellandum, varias accepit clades. Illi non contenti agrorum populationibus, urbes quoque non
paucas, in his Anchialum, Sardicam, Barnam, devastarunt. Constantinum Angelum, acris, sed insolentis animi
juvenem, qui terrori Mysis erat, postquam ob affectationem imperii oculis multatum acceperunt, manifestam per
irrisionem multos annos precati sunt patruo ejus Isaacio, gnari, Horituram Valachorum Remp. tam ignavo hoste.
Isaacius enim imperii securus, modo Balsamonitae morbido, modo pueris permittebat gubernacula, convivia
struebat in colles panum, saltus ferarum, piscium maria, vini flumina, vestibusque se et unguentis instar pavonis
ostentabat. Aliis largiebatur, adulter abat monetam, auctionabatur magistratus. Tandem consulto Basilacio
praestigiatore de sorte sibi imminente, subsannatur ab eo. Magus imaginem Caesaris in pariete pendentem oculis
288

