Ludovicus Canalis, Classis Venetae praefectus, OEnum occupavit et diripuit. In Macedonia per legatum feliciter
rem egit. Ad Imbrum Turcicae classi occurrit: sed explorata ejus magnitudine, deflexit Scyrum. Ferox hostis
mox Euboeam petiit, excisisque duobus sub primum appulsum oppidulis, Chalcidem oppugnavit. Tanta ibi caede
circa muros dimicatum, ut XL hominum millia castra Turcica desiderarint. Ad postremum, quia Veneta classis
jam in conspectum urbis venerat, Mahumetes, satraparum consultu, a nocturna diurnaque oppugnatione nihil
remittens, perrupti munitiones. Saevitum sine discrimine in omnem sexum et aetatem. Ferunt. praefecti filiam,
corpore animoque praestantem, mori maluisse, quam tyranni explere libidinem. Insignis ea insula Turcicae
tyrannidi subditur.
Nondum bellandi consilium Usumcassanes exuerat. Armeniam ingressus, Tocatam urbem ejus provinciae
maximam poupulatur. Justufzes Begus in Carmaniam irrumpit. Europaeos hortatur, ut manu facta simul Turcas
invadant. Avintes Asiae maritima vastata, multae urbes captae. Reliquis surdis cecinit. Mustapha, qui patris
nomine iis locis praeerat, Justufzen praelio captum Byzantium misit. Mox Mahumetes ipse comitatus Bajazete,
Mustapha, et Zeme filiis, octoginta bellatorum millia adversus parthos ducit. Usumcassanes ex insidiis adortus
Turcicum Beglerbegum (id principi principum, qui toti Asiae vel Graeciae praeest, nomen) cum majori eum
exercitus parte occidit. Sed dum incomposito agmine fugientes insequitur, in tyrannum ipsum incidit, ubi
acerrimo praelio, tormentis praesertim aeneis victus, amittit filium et impedimenta omnia; arreptaque fuga ad sua
tuenda recedit. Meliori marte Joannes Castriota, Scanderbegi filius, Scodram urbem tutatus est. Ingenti accepta
clade, Solimannum Bassam repulit in Moldaviam, ubi is a principe gentis Stephano fusus fugatusque est, anno
ejus seculi LXXV. Sequenti missis XX militum millibus, Capham, Genuensium in Taurica Chersoneso urbem,
proditione cepit Turca, Tartarosque vicinos subegit, a Matthia interim Hungaro Sabbatia castell spoliatus. Cum
ergo Stephanum Moldavum debellare cogitaret, Turcas simul Tartarosque concitat. Stephanus solo Dei subnixus
auxilio, ex insidiis lacessit Turcas, commeatum intercludit; acie inferior subducit se quidem, sed Turcae interim
lue etiam correpti domum abire compulsi sunt. Infelices quoque eisdem in Peloponnesum et Hungariam
expeditiones susceptae. Duces Matthiae regis multa Turcarum millia cecidere: Scodra demum fame subacta,
manus dedit, quum Castriota sibi, suisque salutem pactus, omnibus cum facultatibus inde emigrasset. Venetus
cum Turca pacem fecit. Non contentus eo sucessu Barbarus, ingentes in Hungariam copias ablegat, quas praelio
inopinato acerrimoque aggressus Rex Matthias delevit, caeso duce Isabego. Nihilo felicior Rhodi oppugnatio
fuit. Tres continuos menses tormentis variisque machinis urbs quassata, Petro Danbussione, magistro militiae,
acriter eam tuente. Virtus Rhodiorum militum tanta enituit, ut Mesites Bassa, amissis circiter XXX millibus,
turpiter refugeret domum. Itaque surorem Mahumetes in Italiam vertit, Hydruntem Apuliae armis cepit.
Archiepiscopum urbis serra dissecuit lignea, multosque mortales omni crudelitatis genere excarnificatos peremit.
Trepidatum tota Italia est. Cardinales jam ad fugam se comparabant, Xystus vel Sixtus IV, qui in Laurentium et
Julianum Medices, superbiae ejus adversantes, conjurationem tunc inierat, eaque parum feliciter peracta,
Florentinos bello vexabat,
565

eo terrore consternatus, pacem hostibus dedit. Mox vero mors tyranni Turcici ex veneno consecuta, dum in
Natoliam proficisceretur, permagno Italiam metu liberavit, anno imperii ejus XXXI, a capta Constantinopoli
XXVII. Subegerat Byzantinum et Trapezuntium imperia, regna quatuor, Syriam, Peloponnesum, Armeniam,
Sclavoniam, Provincias ademerat Christianis XX, urbes CC.
Romanam tunc cathedram, qui tenebat, Sixtus IV, olim Minor, nihil unquam praeclare in Turcas gessit. In suos
indulgentissimus affectu, multa praeter jus fasque egit. Fridericum Feltrium creavit Urbmi ducem. Morte
Mahumetis, et receptae Hydruntis nuntio animosior, Venetis favere coepit, Herculem Ferrariensem atroci tunc
bello petentibus, volens ex Herculis calamitate, Hieronymi Riarii, cognati sui, ptentiam amplisicare. Sed
foederatorum Italiae principum sollicitatione mutatus, subito adversus Venetos stetit, quorum cum jam fractae
contusaeque vires viderentur, Ludovicus Sfortia a sociis discedens, aequissimam eis pacem, invito Sixto attulit;
Sixto ex dolore animi et podagra mortem approperavit anno MCD LXXXIV. Liberalissimus hic idem fuisse et
quaestuosissimus dicitur. Primus Pontificum nova instituit collegia, quae non nisi pecunia emerentur;
conjecitque velut in compedes aulam Romanam, sublata omni industrii et laboriosi ingenii solertia, cum venderet
officia, gratuito antea doctis et probis viris tribui solita. Janiceros et Mamaluchos milites instituit, qui Turcarum
exemplo praetorium ejus munirent, certosque adstipulatores, sine quibus nullae tabulae conficerentur. Ex iis
Mamaluchos et adstipulatores, qui ei successit, Innocentius VIII abrogavit. Sixtus veteribus novas solennitates
adjunxit, ut conceptionis et oblationis mariae, Annae, Josephi, Francisci. Urbem velut e lutea lateritiam fecit.
Bibliothecam in Vaticano palatinam, advectis ex omni Euorpa libris, construxit, certosque proventus, unde plures
emerentur, assignavit. Id praecipuum Pontifice dignum operatus est. Sed et nobile aedificavit lupanar, nonnihil
emolumenti ex meretricio quaestu aeratio suo accumulans.
Ad eum visendum, consiciendamque in Italia pacem, iter arripuit Christianus Daniae, Sueciae et Norvegiae rex,
cum anno sequenti Jubilaeum indixisset Sixtus, tempusque illud, prout et anrecessori visum fuerat, quinto
quoque et vicesimo anno celebrandum ordinasset.
Igitur monemur re notissima, ut Septentrionis intermissam historiam repetamus.
354

