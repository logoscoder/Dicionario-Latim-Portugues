jam imperante. Etenim mortuorum apparitionibus et oraculis indigebant sacra ista, divinis monumentis
improbata, queis mortuos audire prohibemur.
Constantinus vero indies irritatior, Stephanum Monachum, quod multos ad vitam allectaret solitariam,
doceretque contemnere regias digniates, protractum e claustris affecit supplicio, atque adegit jurejurando
subditos, ne quisquam domi aut publice, imaginem haberet venerationi. Nec paucos illustrium capite punivit aut
exilio, quod consilia agitasse seditionis, cumque Stephano clam congressi dicerentur. Mox et Constantino
Patriarchae, qui Anastasio successerat, imputata sunt cum principibus relegatis clandestina commercia, ob quae
in exilium, ac tandem probrosam in mortem actus est. Atque eo processit atrocitatis ferale dissidium, ut siquis
familiari in sermone exclamasset, Dei genitrix adjuva, aut noctu advigilasset mortuorum coemiteriis, pro
lmperatoris perduelle notaretur ignominia.
Vigilantiam tuendo imperio non exiguam adhibuit Constantinus. Animadversus enim Saracenorum dissidiis,
Theodosiopolin et Mitylenen, Armeniorum oppida cepit, multosque e Syris et Armeniis traduxit
Constantinopolin, ut vacuefactae per contagia urbi frequentiam redderet civium. Anno imperii vicesimo secundo,
occasione arrepta e Bulgarorum discordiis, qui principes suos per seditionem interfecerant, Zeletinem novum
eorum regem praelio devicit memorabili, qui eam ob cladem necatus a suis, successorem habuit Sabinum, mox
propter ambitam pacern regno pulsum a popularibus.
Secutae Turcarum eruptiones e portis Caspiis, qui Armenia persultata, inde et Iberia, praeda graves reverterunt
domum. Is motus incidit in annos ejus seculi sexagesimum tertium et quartum, queis tanta memoratur hyemis
saevitia, ut Euxinus Pontus glacie stringeretur triginta pedes alta, perviumque esset mare pedibus ad centum
milliaria, imo
362

omnes a Lycia usque ad Danubium, et rursus ad Euphratem usque regiones, interveniente gelu tanquam vvinculo
sociarentur. Excepit hyemem aestas siccissima, ut fontes arescerent. Fragmenta glaciei, ad instar montium,
muros quarundam pulsarunt urbium subverteruntque. Visae et stellae delabi coelo, inductaeque cogitationes
mortalibus, adesse finem hujus universi, scriptor Miscellarum oculatum se harum rerum testem nominat.
Caeterum Imperator, cum novis expeditionibus, pacem petere Bulgaros adegisset, eamque immissis inopinato in
Romanos copiis violare decrevisset Telerichus, gentis ejus princeps, per aliquos procerum vulgatis sibi arcanis,
locavit oportunis locis insidias, ac praedones intercepit, incruenta plane victoria. Telerichus emanasse secreta
contemplatus, astuto id agit consilio, ut in proditoribus ulcisci acceptam cladem queat. Fingit se in fidem
venturum Constantini, habere quae secreto cum illo colloquatur, petit describi eorum sibi nomina, quos dignos
familiariori congressu, explorataeque fidei inter Bulgaros judicet Caesar. Ita nominatos ab eo per imprudentiam
amicos, Telerichus jugulat, quod per eosdem comperisse Caesarem arcana suspicabatur. Ob eam Barbari
fraudem renovata expeditione in Bulgaros, ardenti corripitur febre Constantinus, vivumque se velut in ignem
mitti questus, confumitur actis in imperio annis XXXIV, mensibus III. Pessime audit apud soriptores ob
reprobationem imaginum, persecutor Ecclesiae, Diocletianus, Daemonum socius, hostis Sanctorum proclamatur,
sed ab iis, qui operibus humanarum manuum celendis addicti, imperitorum more, nisi quod ipsi faciunt, nihil
rectum putant. Uxores duxit tres. E prima Irene Bulgarica suscepit Leonem, cui uxorem dedit Irenem Atticam,
quae avum eum fecit procreato nepote Constantino, cum annum ageret imperii tricesimum.
Quo mense exstinctus est Constantinus, periit et Habdallas princeps Arabum, eodemque anno Adalgisus,
Longobardorum Regis Desiderii filius, ad Imperatorem venit profugus, Carolo Magno paternas ejus ditiones
armis invadente.
Eam Longobardico regno, quod annis CCVI duraverat, periciem conciverunt Pontifices Romani, Stephanus III et
Adrainus I.
Stephanus Constantino surrogatus, fratri ducis Nepesini, adhuc superstiti contracta Synodo perfecerat, ut
excoecatus Constantinus, quod per vim creatus videretur, ignis periret supplicio: Inde obstitit vehementer, ne
Carolomannus, frater Caroli Regis Franciae, Desiderii filiam matrimonio sibi jungeret, clamans foetidam esse
Longobardorum gentem, perjuram, horridam, leprosam; effectumque dedit criminatione, ut Carolus viduam
fratris paulo post defuncti, cum filia remitteret ad Desiderium genitorem.
Mortuo post triennium Papatus Stephano, suffectus ei Hadrianus acrius exarsit in Desiderium, jam universa, a
Pipino donata Ecclesiae Romanae, infestis armis repetentem, eique viribus impar, sueta decessoribus via, Caroli
implorat opem, qui dimissa nuper filia Desiderii Bertha, ductaque pro ea uxore alia, Hildegarde Sueva, alieniori
a Longobardis animo apparebat. Carolus, cum neque deprecationibus neque donis flectere valeret Desiderium,
transgreditur Alpes armatus, ac Longobardos cum rege suo in fugam propellit, Ticino inclusos obsidet. Adelgiso
mterim Constantinopolin migrante, Romam pergit, Apostolorum, ut loquebantur, limina visurus. Fatigatum
deinde diuturna obsidione Desiderium, seque et sua dedentem, misit cum uxore in Galliam, Italiaque universa
potitur dempta Neapoli, et caeteris, quae Siciliam spectant provinciis. Exarchatum et Pentapolin reddit Hadriano,
coactaque Romae
363

228

