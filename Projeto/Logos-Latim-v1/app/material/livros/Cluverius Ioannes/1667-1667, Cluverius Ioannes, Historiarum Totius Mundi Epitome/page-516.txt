Flandria contra Hispanorum res parum feliciter processerunt; quin et eorum exercitus usque ad duo militum
millia extenuatus, nulli rei apte gerendae idoneus videbatur. Anglorum quoque Generalis, Reynoldus vocatus, in
Angliam trajecturus, in brevia (Godilini arenae vocata) incidens una cum omnibus comitibus impedimentisque
mari haustus est, arca ejus ensisque in littus ejecta tristis Domini fortunae indicium dedere. Hassiae Lantgravius
a pari infortunio parum abfuit, inter venandum enim, inter densa dumeta latitans, ferisque insidians, a quodam
Soloni Comite, sclopeti ictu in collo vulnerabatur. Mortui sunt hoc anno, Ferdinandus tertius, Romanorum
Imperator. Quin et Henricus Brederodius Wolferdi filius, natu maximus, Haga Comitis in Galliam profectus,
equo suo prolapsus, accidentibus papulis, inter paucos
827

dies extinctus est. Chimilicius Cosaccorum Dux quoque hoc anno mortuus est.
Hungariae Rex Imperio inhians, iter suum Francofurtum versus, maturabat, quod Gallorum Ministros male
habuit. Polonia Cimeterio non absimilis, tota albentibus tecta offibus requiem circumspicibebat. Veneti non
minori virtute, Turcarum violentiae resistebant, largiter nobilibus subsidia suppeditantibus. Turcarum Imperator
animo aestuans, multa quibus Venetorum supprimeret audaciam, animo versabat. Interim Galli Neapolim per
insidias tentabant, sed exploratore, aut percussore quodam muliebri habitu, in aula pro- Regis deprehenso, res
omnis detecta est. Hesdini praefectus Bellebrunus, Parisios iter instituens, in via, ex morbo, aut senectute
moritur. Reversus Legatus ejus, magnam argenti summam, pro hac profectura pactus, etiamnum vivente
Bellebruno, jam sibi voti compos videbatur. Sed Mazarinus Cardinalis illam dignitatem praetorianorum suorum
centurioni dederat qua re motus Reverius, habito prius militari consilio, oppidum Principi Condaeo, frustra
obnitente Mazarino, tradidit. Auctis, propter nives liquescentes, passim fluminibus, varia per Gallias oppida,
infestantur. Lutetia pene aquis cooperta, non sine magno damno, aquarum impetum effugit. Sueci occupata
Fredericoda, Majora spirantes, in insulam Funam penetrare satagunt. Per glaciem ergo tentatur ex peditio, positis
qua glacies minus firma credebatur trabibus asseribusque. Congressi cum Danis, primo impetu Danos ad
deditionem compulere, non tamen sine magno suo detrimento; Valdeci enim et Regiomarci Legiones, fracta
glacie, magnam partem aquis haustae sunt. Funa ergo Sueci potiuntur, et victoriae insistentes, paulo post,
Lalandio, Longolandia, et Falstero, sponte deditis, Selandiae inhiabant jamque eo copias movebant, cum Daniae
Rex Suecorum viribus impar pacem, traditis quibusdam territoriis, et duobus insuper equitum, totidemque
peditum millibus impetraret. Tenedo Lemnoque renegatorum quorundam opera Turcarum in potenstatem
redactis, fer ociter se illi gerebant, et Veneti quidam captivi Christianam fidem ejurantes, eo violentiae
redactisunt, ut Venetorum Legati domum violenter ingressi, multas in eos calumnias evomere non dubitarent;
adeo ut ab ipsis Turcis, insolentiam hanc detestantibus, multi occisi, alii alio modo excruciati, et interfecti sunt.
Nuncius eodem tempore, Venetias missus Candiae deditionem, eum tribus aureorum millionibus, senatum
poscere non erubuit. Patres hanc conditionem rejicientes, Dragomannum hunc aurea tamen catena donatum
remiserunt. Turcarum Imperator negatione hac excandescens, intra viginti annorum spatium, nullam de pace
mentionem se facturum juravit. Veneti interea bello intenti, magnam pecuniae vim corradunt, tanto civium
ardore, ut nobilis quaedam vidua quingenta florenorum millia in publicos sumptus subministrare non dubitaverit.
Haec Venetiis publicam inter laetitiam acta, dum Constantinopolim exundantes aquae totam stagnarent, et
Imperator ipse, metu rebellantis Junioris fratris, Adrianopolim secedere pararet, sed octoginta Turcarum millia,
fidem Imperatori servantes, ut in urbe maneret, auctores fuerunt; In Belgio quoque plurimi vici, turgentibus
fluviis inundati sunt. At Hotencurtius Marchio, relictis Gallorum partibus, Hispanis se adjunxit. Atrebatensis
vero praefectus, Hesdinum, incassum, structis insidiis occupare tentabat. Et Parisiis ortis subito procellis, tonitru
et de coelo lapsis ignibus, plurima aedificia tanguntur. Ludovica Bohemiae quondam Regis filia, sub idem
tempus, protestantium Religionem ejurata Calietensi coenobio semet inclusit. Londini quidem ex Cromvelii
hostibus insidias meditantes, in vincula conjiciuntur, et partim supremo supplicio afficiuntur.
Hispani interea ingentem classem
828

in Indias occidentales mittendam, ornabant. Turcae contra ex rhodo piraticam facientes, plurimas Hispanorum,
quin et Gallorum Belgarumque naves, intercipiebant, et magnum captivorum numerum in servitium ducebant.
Scombergae Comes Hispanos hoc tempore magno quoque damno affecit. Sed frigore, praeter anni tempestatem,
etiamnum horrente, exercitus in Belgium ex Galliis movere parantes detinebantur. Galli tamen Venantio
commeatum inferebant; et duas ex Eboracensis ducis legiones, duasque equitum turmas profligaverunt. At
Ostendae meditatae insidiae, Tribuno Spindeleto, qui urbem Gallis prodere, receperat, fidem fallente, successu
destituuntur, non sine magna Gallorum clade, quorum ingens numerus internecione deletus, et octingenti
admodum, cum ipso duce Mariscalco Aumontio capti sunt. A Turcis interim, fit magnus copiarum et navium
apparatus, pugnandi tamen copiam, quam Veneti optabant, facere detrectantibus. Eodem tempore Ferrariam
Modenae duci tradere, conjurati quidem agitabant, sed conjuratione detecta, Judaei plurimi supremo supplicio
afficiuntur, ipse vero praefectus, huic etiam facinori implicitus, quam commeruerat poenam, hausto veneno
antevertit. Hoc anno Varsaviae in Polonia, hora octava matutina tres soles primitus, et deinde quinque visi sunt.
Paulo post iris versicolor, inter illos versabatur, interque soles quatuor cruces, non tamen ab omnibus visae sunt:
516

