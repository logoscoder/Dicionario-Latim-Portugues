militum millia, in Angliam trajicienda conscripserat) modico navigio, tribus aut quatuor consciis comitatus, ex
Anglia profugiens, Coloniam se iterum contulerit. Venetiae defuncto duci, Carolus Contarenus, omnium
suffragiis electus, successit. Qua solemnitate, cum templum divi Marci, quod ex more, propter ducis mortem
clausum erat, denuo aperiretur tanta vi et impetu in illud vulgus (livi di Christi sanguinis, ibidem, ut volunt,
servati videndi sive alio studio) irrupit, ut ad septuaginta homines obtriti, aut suffocati et plures quam sexaginta
graviter sauciati parum a morte abessent. Eodem mense tota pene Germania, exundantibus passim rivis, aquarum
viobruta est, Noremberga, Dresda, Maegdenburgum, aliaque in Hanovia oppida graviter afflicta sunt: Albis
fluvius tanta violentia actus est, ut scopulos et saltus avulserit. Nec minor tempestas ex Suecia imminere
videbatur, cujus Rex, cum Classem ingentem ornaret et multas militum copias scriberet, toti Germaniae terrorem
incussit. Imperator ipse, quoscunque poterat ad arma compulit; Hamburgum Danicis rebus implicitum, jam se ad
obsidionem ferendam parabat. Juliacenses, Bergenses et Clivienses ditiones, omnem belli impetum metuebant.
Alii duces alio confugiebant. Ordines quoque suae ditionis oppida, quae quondam Cliviensis ducis fuerant, novo
praesidio, rebusque ad bellum necessariis muniebant. Atque adeo vano hactenus terrore, sed in procellas
erupturo passim trepidabatur. Romae in Cardinalium Collegio de novo Pontisice eligendo, maximo studio
agebatur. Cardinales Carpena, Florenzola et Caponus, omnium maxime considerabantur, ex quibus Caponus,
magnam pecuniae vim profundens viginti et octo suffragia, sive emit, sive impetravit; Cardinalis autem de
Medicis opera, Chigius, prudens et probus vir ab omnibus habitus, Pontificis quondam monasterium, ad pacis
tractationem legatus, ad hanc supremam dignitatem evehitur, et ex more, abolito proprio nomine, Alexander
septimus nominatur. Actutum annonae praetium imminuit, suosque cognatos, munera recipere prohibuit. Omnes
mulieres ex aula sua facessere jussit, ipse semper pedes incedere statuit, negans se passurum, se sublimem
hominum humeris ferri; quod ultimum, quamvis humilis modestiae argumentum, ut plebejum nimis, et tanto
fastigio indignum, a Cardinalibus improbatum est. Sub hoc tempus, a Sabaudiae ducis militibus, horrendum in
modum, in Pedemontanos protestantes saevitum. Causa erat, quod antiquas sedes, quas jam ultra mille et centum
annos coluerant, deserere detrectabant. Jesuitae aliique Ecclesiastici, huic hominum generi semper infensi, aegre
ferentes, felicem hunc regionis tractum, Italiam, Germaniam, Hispaniamque inter situm, ab invisis hisce et
odiosis hominibus incoli, duce Marchione Planesio, magnum militum globum, huic genti immisere, qui per
omnem saevitiam et exquisitissima tormenta, in innoxios hosce (nulla sexus, nulla aetatis habita ratione) grassati
sunt. Neque ipsi Monachi manum de tabula, quin etiam sua manu incendia miscere, militem instigare, et
ridentibus oculis, tantam hominum lanienam spectare. Septem hominum millium jactura haec crudelitas stetit,
tandem fessis magis quam satiatis crudelibus persecutoribus, nonnihil quietis
813

miseris partum; qui interim, missis ad omnes Reformatae Relligionis Principes et Respublicas, nunciis auxilium
et argenti subsidium impetrarunt. Mittitur interea, Pennio et Hainjo ducibus ingens ex Anglia in occidentales
Indias, sexaginta navibus majoribus numerosa classis, viginti et quatuor tum militum, tum classiariorum millibus
conserta. Quae jam aliquot septimanas, per vastum Oceanum saevientibus procellis, huc et illuc jactata, tandem
ad Barbatas insulas, in aliquot Hollandorum naves incidere, quibus captis, Hispaniolam versus vela fecere, at
septentrionalem Domingo Dominici oppidi partem appulsi, ab Hispanis et Indis, tanta virtute excipiuntur, ut ad
octo hominum millia, atque inter eos ipse dux Hainius vertrem percussus, interfecta sint. Rebus heic itaque male
gestis, Jamaicam tandem appulere, ubi eorum quoque haud pauci interempti sunt. Grassantibus interea per
classem morbis, et imminentium, propter anni tempus, tempestatum metu compulsi, Grodsonius vice praefectus
cum undecim navibus primitus, et post ipsum Pennius ipse, cum reliquis, re infecta, et spe ingentis praede,
turpitur fraudata, in Angliam redeunt. Paulo meliori successu, Blaeckius in mediterraneo freto usus est. Hic
postquam Etruriae duci summam ingentem argenti extorserat, Tunetum versus vela fecit, ubi de servis liberandis
cum Barbaris transigere nitebatur, sed ab Anglico nomini infensis rejectus, Sardiniam versus se contulit. Quatuor
ex ea classe naves Majorcam missae in Gallicam incidere, quaetriginta admodum ferrcis tormentis munita, per
tres integros dies, in conspectu insulae contra quatuor hasce Anglicas, quarum una (ut volunt) sexaginta
majoribus tormentis armata erat, pugnam sustinuit, donec misere lacerata, tandam suppresse est. Dux ipse, eques
Valbellus, in insulam Majorcam, miserantibus undis delatus, abipsius prorege, omni benevolentiae
testimonioobegregiam virtutem exceptus et laudatus est. Blaeckius, a Sardinia iterum Tunetum delatus,
conditiones, denuo de liberandis servis proposuit, Barbari autem ostensis castellis navibusque, faceret quod
posset jussere.
Blaeckius actutum novem onerarias naves, in ipso portu, incendere aggressus est. Tunetani, vix quidquam contra
moliti, ipsi nunciavere. Videret quid fecerit, esse illas, Turacrum imperatoris, eique facti rationem reddendam.
Blaeckius ne hoc facinus Anglis mercatoribus, Constantinopoli degentibus fraudi esset, missis ad Anglicum inibi
legatum literis, de re omni ipsum certiorem fecit, qui datis duabus, pice onustis navibus, omnem facti invidiam
amolitus est. Blaeckius deinde ad Gaditanum fretum se contulit, ubi duodecim navium Saletanarum piraticam
classem dispersit, et quinque captas, in Angliam misit. Blaeckio demum profecto, Algerianae piraticae, triginta
tres numero, et duae insuper triremes, mare denuo infestant, duae Hollandicae unaque Hamburgensis onerariae,
in quinque istarum incidentes; tanta virture se defendunt, ut, sperata relicta praeda, Barbari fugam capessiverint.
507

