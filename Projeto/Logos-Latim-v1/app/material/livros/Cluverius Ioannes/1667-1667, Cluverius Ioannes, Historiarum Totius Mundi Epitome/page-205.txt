DEfuncto Theodosio, soror ejus Pulcheria virgo, quinquaginta annis major, Martianum virum militarem, sed
probum et prudentem, Thracem genere, ad imperium evexit, matrimonium quidem ejus pacta, sed salva, ut
volunt, virginitate. Martiano magna non
325

solum imperii et pacis publicae, sed et religionis cura fuit. In ore habuit crebro illud: non movenda esse arma, si
pace frui liceat. Euagrius et Procopius jurasse eum scribunt Vandalis Africanis pacem, accepto omine imperii,
quod aquila dormienti umbram fecisset, nec fas duxisse jam Augustum a foedere, quod privatus percusserat,
resilire.
Ut dissidia Episcoporum maxima, Eutychiana ex haeresinata, compesceret, quartam universalem Synodum
indixit apud Chalcedonem, eique ipse interfuit. Convenerunt Episcopi sexcenti triginta. Damnatus est Dioscorus
Alexandrinus, definitumque, manere in Christo divinam humanamque naturam. Verba concilii sunt: Christus
ejusdem cum Patre substantiae est secundum Dietatem, ejusdem substantiae et similis nobis per omnia secundum
humanitatem, dempto peccato. Unus idemque in duabus naturis citra confusionem, mutationem, divisionem,
separationem, distantiam unitis, faciente quaque natura quod sibi est proprium, cum ulterius communione.
Decretum autoritate Augusta firmatum, multumque valuit ad Arianorum, Macedonianorum, Nestorianorum,
Eutychianorumque lites finiendas, quae ad CL annos foedissime vexarant incolas terrarum.
Caeterum terrae motus crebri, et signa de coelo ignea novorum nunciabant malorum vestigia adesse. Nam non
tantum Attila eo tempore Occidentales adhuc vastabat provincias; sed et diuturnior pestis Ecclesiam coepit
infestare, arrepta ex hoc concilio ansa: Nimirum primatus et dominii cupiditas orta inter Episcopos, Occidentales
simul et Eoos. Synodus Constantinopolitano Episcopo potestatem in Oriente tribuerat, parem illi, quam Leo
Romanus in occiduis sibi asserebat provinciis.
Ea definitio Leoni Papae vehementer improbata, publicisque ad Ecclesias Epistolis impugnata est, seminarium
perpetuae dissensionis: longiusque per ambitionem alienandis a se Christianis, quam unius alteriusve dogmatis
conjuncti suffragio fuerant. Quare nihil mitum, si imperii quoque mundani convulsa est compages. Peremptis
enim Valentiniano Aetioque, soluti metu Barbari, passim volitare, et tanquam laxatis vinculis discerpere
Rempubl. coepere. Franci, sive a ferocia, sive a Francione dicti duce, ex Asia olim in Germaniam variis delati
casibus, post Feramundum et Clogionem Reges, Meroveo parebant, quo duce Parisios, eamque Galliae partem,
quae deinde Francia dicta est, occuparunt; Visigothi Theodorici regis ductu Hispaniam subegerunt, victis acie
Suevis.
Roma Maximus Eudociam Theodosii filiam, conjugem Valentiniani, in matrimonium adscivit suum,
imperiumque simul et torum armis rapuit. Sed cum imprudenter aperuisset Imperatrici, suo consilio
Valentinianum interemptum, vindictae cupida mulier Gensericum ex Africa accersit occultis literis, communi
pernicie privatum dolorem solatura. Gensericus occasione usus, Romam advolat classe valida. Maximus ab
exercitu imparatus, in fuga lapidatur, Principes diffugiunt, urbs traditur Genserico. Ea per XIV dies diripitur,
deformaturque: Eudocia cum filiabus Placidia et Galla Eudocia, multisque captivorum millibus asportatur in
Africam, Romanum imperium a ferrea qua pollebat, firmitate in testaceam fragilitatem decidit.
Super haec Burgundiones Lugdunensem Galliam, Aquitaniam Gothi pervadunt, neque ea pars Galliae Romanis
remanet integra, quam Rheni fluenta atque amnis Ligeris determinant. Cum Franci indies regni sui pomoeria
dilatarent, Gensericus perpendens, bilem se movisse Martiano, ob spoliatam nefarie Romanam urbem,
abductasque reginas, filiarum Valentiniani alteram filio suo Hunerico jungit, alteram Placidiam, cum matre
remittit ad Martianum,
326

quam ille Olybrio tradidit patricio in matrimonio habendam. Procopius ad Leonem demum remissas eas affirmat.
Crediderim ad Martianum destinatas, eo mortuo ad Leonem pervenisse. Interim Avitus in Gallia sumit imperium,
invito Martiano, sed repulsus ab Romanis, et a Ricimero Suevo militiae magistro comprehensus, deponere
cogitur purpuram, fitque ex Imperatore Episcopus Placentiae: neque sic tutus satis, cum in Galliam refugisset,
peste aut animi moerore exstinguitur. Quam subsequitur paulo post Martianus, dum nequaquam se expedit de
successore Occidentalis imperii, Asparis patricii veneno sublatus, anno imperii VII.
LEO I.
LEO I. Thrax aut Dacus genere, studio Asparis Patricii Martiano successit imperio Orientali, Chalcedonensis
Synodi, fideique rectae tenax, ac proinde punitor Alexandrini populi, a quo Proterius Episcopus nefarie
interemptus, et Timotheus Aeluus per seditionem suffectus fuerat. Majoranum creavit militiae magistrum,
misitque ad accipiendum regimen Occidentis; cujus ille reliquias tenuit, varioque Marte defendit quadriennio,
necatus tandem a Ricimero, quem ad expellendos Gallia Alanos, cum exercitu advocaverat. Ostrogothos foedere
sibi junxit Leo; qui Hernacum Attilae filium, acie victum, in Scythiam repulere, cumque Suevis Hispaniam
tenentibus tam diu ambiguis depugnarunt praeliis, donec tandem ad internecionem eos redegerunt. Ardaricus
Gepidarum Rex, qui primus viam monstravit gentibus, ab Attilae filiorum servitute se in libertatem vindicandi;
Daciam a Leone suscepit, Gothi Pannoniam, Alanorum pars Moesiam inferiorem. Sic filii Attilae, dum
inconsulte imperarecuncti cupiunt, omnes simul imperium perdidere. Caeterum post Majoranum Severus,
205

