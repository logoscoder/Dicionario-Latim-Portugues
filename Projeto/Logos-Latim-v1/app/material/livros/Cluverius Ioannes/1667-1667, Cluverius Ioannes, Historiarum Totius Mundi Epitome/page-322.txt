Coloniamque Anglorum fecit. Davidem Soctorum regem, bellum interea facientem, magna clade repulerunt
Angli, regemque ipsum ceperunt, eodem anno, quo Imperator Ludovicus, dum venenum agitatione corporis
discutere studet, excussus equo, ex convulsione decessit, anno potestatis XXX. Obtestatus antea devotis precibus
Deum, misereret animae suae, omniaque sibi ignosceret delicta. Pestilentia tunc horrenda Asiam, Europamque
depopulabatur, quae nec tertiam Europae partem reliquit incolumem. Florentiae LX hominum millia absumsit,
Lubecae nonaginta millia. Viginti quatuor horis, aiunt, ibi ad mille quingentos interiisse. Autores habeo, in
Anglia Franciaque VIX nonum hominem superfuisse contagio. Eduardus III post Cressiacense praelium,
513

Garterianum ordinem equitum, quorum insigne est ligamen auro fibulatum, condidit cum symbolo: Probrum ei,
qui male cogitat.
Istis temporibus Manichaei, positis erroribus, ad Ecclesiam Graecam redierant, Turci maritima quaeque et
insulas classibus coeperant populari, unde consilium Graecis Latinisque uniendi vires, ut Barbaris resisti posset.
Sed provocato tot sceleribus Deo, irritum factum. Catanes, Genua oriumdus, qui ab Andronico seniore Phocaeam
possidebat, contemplatus Rhodios et Cycladum principem Lesbo inhiare, Mitylenen intercepit, omissoque in
Turcas bello, Andronicum recipere sua de Latinis adegit. Nam et Genuenses, Galatam seu Peram incolentes,
Imperatorem Andronicum audebant aspernari. Quamobrem Andronicus Phocaeenses redegit in ordinem,
Mitylenen Philanthropeno ductore recuperavit, cum interim Scythae transistriani, Thraciam percursando,
Graecos juxta Turcasque, ibi vagantes, in serviturtem raperent, hominum ad XXXM. Orcanes vero Byzantio
struebat insidias. Producti celeriter LXX Graecorum equites, numerosum Turcarum peditatum, Cantacuzeno
duce, fuderunt, argumentum Byzantinis ponendae in Deum fiduciae, cujus solius auxilio insperatam victoriam
obtinuissent. Sed vecordia principum, an ulciscendi libido, attraxit paulatim Turcarum in Europam arma.
Andronicus, ut securior Aetoliarn occuparet et Acarnaniam, principis tum morte vacantem, Turcas accersit in
Illyriorum agros, quod suis rebus iniquiores Illyrios comperisset. Sed dum ille Aetoliam Epirumque (quae tamen
defecere postea) subigit, Orcanes expugnat Nicomediam Bithyniae, ac sequentianno Turcae, magno numero,
Thraciam impune persultant. Mox et Hellespontum cum jumentis trajicere ausi, Callipolin tentarunt, eamque
duce Solimanno, majore Orcanis filio, postmodum obtinuere, Irruptionem Graecis exitialem partus monstrosi et
biformes, ac habitus majorum commutatio, dudum portenderant. Subhaec Andronicus, XLI ejus feculianno,
exsplenis vitio interiit, expletis potentiae annis XX, quum paucos dies Barlaamus monachus Italus jactantiae et
vanitatis suae editis documentis, Graecorum esset calculo damnatus.
Caesar filio, infra pubertatem adhuc posito, tutorem dederat Joannem Cantacuzenum, opibus praepotentem, sed
jurejurando obstrictum, ut bona fide regnum pupillo conservaret. Cantacuzenus, sueta mortalium ambitione,
imbellem aetatem despexit, primores Graecorum coluti. Orcani Turcarum Sultano filiam dedit conjugem,
omnique arte viam sibi ad firmandam potentiam struxit. Orcanes XXX annis gesto imperio, cessit vita, et ante
eum filius Solimanus, qui Hellespontum transmittere Turcas edocuerat. Ita ad Amurathen Turcica pervenit
potestas.
Apud Septentrionales quoque Europaeos inquietas illis tempestatibus res invenio, Ericus VII, sexti filius, a
Burgero Sueco, multisque aliis principibus adjutus, Stralesundam, olim a Waldemaro I fundatam, subigere
decreverat, ingenti, sed irrito apparatu. Cum enim Ericum Saxonem Stralesundani cepissent, disjectaeque essent
terrestres copiae, reges, qui maritimum bellum susceperant, domum discessere. Triennio post (erat annus XIX
istius aevi) obierat Ericus; Burgerus, fratrum suorum interfector Suecia erat pulsus: Christophorus II, frater Erici,
exul regnum suscepit Danorum. Er regnante, Dithmarsi, Altenvurdensi in templo obsessi et supplices, cum
ignem injici tectis cernerent, fortissima eruptione Gerhardum et Joannem, Holsatos Comites, in fugam egere,
duodecim illustres occiderunt, anno ejus seculi XXII. Christophorus rex civitatibus infensus, Rostochium
Henrico Megapolensi restituit, Rugiam principe vacuam Danorum asseruit juri. Contra
514

eum Cimbri, qui et Juti, Valdemarum, Erici V nepotem, adjuvantibus Gerhardo et Joanne, Comitibus Holsatis,
regem dixere. Gerhardus ab eo Slesvicensem accepit ducatum: Christophori filium Gottorpio depulit.
Christophorus regno pulsus, exulavit rostochii, donec adjutus opibus atque copiis Holsati Joannis, fratris sui
uterini, reductus est Wardingburgum. Dani eum, dominationis Gerhardi jam pertaesi, obviis animis recepere.
Mox Cimbri, pro Valdemaro pugnantes, caeduntur, Joannes Selandiam, Helsinburgum, Lundam, aliaque oppida
Danica, praemium reducti Christophori nactus est, Gerhardo Fionia permissa, Valdemaro Sclesvicensis ducatus.
Sed Dani nihil mali timentes Holsatos, per occasionem adorti, in Scania trucidarunt. Scaniam addixerunt Magno
regi Sueco, Erici, quem Burgerus occiderat, filio, jam per matrem quoque Norvegiae haeredi. Christophorus in
istis aerumnis clausit vitam, sepultus Sorae anno XXXIII. Res ad interregnum devenit septennale. Gerhardus
interim Jutiam tenens, filium Christophori Othonem, regnum repetentem, collatis apud Wiburgum signis cepit,
anno 1337. Lubecenses a Caesare Ludovico jussi, frustra eum Segebergensi ex arce eripere tentarunt. Sed cum
ad certas leges captivitatem exiisset, easque minus implere videretur, renovavit Gerhardus bellum, Valdemaro
Slesvicensi Daniam acquisiturus. Eo consilio progressus in Jutos, a nobili quodam, latenter ejus castra cum LX
322

