manus agrestium, qui Caesarianos Friedericiana in villa obrutos mactaverant, arreptoque confestim versus
Brunopolin itinere, castrum prope Albim munitum aggredi statuunt. Sed ut in populo libertatis amantiori, quam
concordiae, ae quorum plerosque studium praedae magis, quam amor patriae armasset, domum rediere multi,
multi plena periculi majoris haec ausa, haud vane submovebant. Reliqui, nullo se obstrictos Caesari jurejurando
praetexentes, audacius quam cautius in hostem pergunt, sed ut ebrii a sobriis, facile caesi, aut fugati, duriorem
patriae conditionem reddidere. Accepi a fide dignis, pravissimas in eis terris Caesarianorum artes eluxisse.
Multis enim gladio feriri pro lusu fuit, quod cutem Satanicis adjurationibus et incantamentis adversus ferrum
durassent, e quibus submersi aliqui, aut fustibus caesi ad necem. Nec pauci incolarum e Dithmarsis, venenatis ab
iis icti glandibus, nequeuntem exire spiritum vix extremis cruciatibus expulere. Igitur tam atroces mutasse
dominos multum gaudent, id serio interim dolentes, quod vicinis Saxonibus, Pomeranis, Megapolensibus, haud
eadem frui felicitate liceat, quae causa erat sumendi pro iis arma. Etenim Megapolitanae ditiones, quas Adolfus
Fridericus et Joannes Albertus fratres, pervetusto regum principumque Henetorum stemmate procreati,
permultos annos tenuere, Alberto Fridlando primum quasi pignoratae a Caesare, nunc vero haereditario etiam
jure, quo quae optimo, addictae sunt; promulgata adversum duces, nec auditos quidem, ut aiunt, perduellionis
sententia, quasi cum rege Dano consilia et vires contra Caesarem cociarint. Quam societatem ipsi pro defensione
Saxoniae contractam non negant, attamen avocatos se ab ea Caesarianis literis, haud renuisse, aiunt,
obedientiam. In Pomeraniam vero infusus a Fridlando
678

miles, omnia passim eradit; Dioeceses Saxonum Ecclesiasticae, non viris solum et opibus, sed et libertate
exercendi acceptum a majoribus Dei cultum, penitus exuuntur. Sed id ante, cum praediceretur futurum, ni
Romanensium soederi (sacram Ligam vocant) mature iretur obviam, plerisque haud persuadebatur. Nunc vero
promulgato etiam edicto, quo Caesar omnia loca, Romanae religionis sectatoribus, post Passaviensem
transactionem, id est, totis septuaginta quinque annis alienata, restituere in integrum jubet, serio ingemiscunt:
miserantes pelli et aliis Ecclesiis Presbyteros simul, ac ludimagistros, quae ante datam purgatiori cultui pacem
Lutherum sequebantur, ut sunt augustanae, Mindanae, Tremonienses, et aliae. Quin et saeviri in corpora
doctorum, quemadmodum infinitis exiliis, et Theodori Thummii, Tubingensis Theologi, et Campidunensis
Zeaemanni, aliorumque captivitatibus elucet.
Felicissime vero his temporibus Belgae uniti cum Hispanis dimicarunt. Nam Mosam Rheno infundere molientes,
facta e Rhezanis castris eruptione, disturbarunt. Ernestus Casimirus Oldensilam eis anno XXVI cepit, nudavitque
munimentis: Sequenti princeps Auriacus Grollam, caesis Hispanis, qui suppetias latum venerant. Vicesimo
octavo classem argentiferam Hispanorum debellavit Petrus Petraeus Heinius, qui praeter alia hostibus illata
damna, viginti duas naves, Americanis praegnantes opibus, ad portum Matancaeum expugnavit, partisque opimis
spoliis, quae ducentis auri talentis aestimantur, deportavit in Hollandiam. Inde tantum apud Hispanienses
querelarum, auantum apud Batavos jubili. Penes milites vero, stipendiis suis e Dominorum jactura desperantes,
alacritatis miniumu, seditionum abunde. Unde fiducia principi Auriaco, appetita tories frustra Sylvam-Ducis
obsidione cingendi praevalida; cujus is exitus fuit, ut conatibus Henrici de Monte foris discussis et intus
defatigata obsessorum fortitudine, ad ultiinum munitissima urbs Brabantiae in Ordinum migrare potestarem
coacta sit, exhaustis quadrimestri obsidione viribus, prostratisque per incensos cuniculos portis aliquot,
benignitate Auriaci honestas deditionis leges pacta, ineunte Septembri.
Tantum ibi virium, tantum adhibitum ab obsidentibus artis fuit, ut satius sit obiter successum designasse, quam
maximas ingenii humani molitiones levi penicillo diminuere. Id vero magis praeter omnium opinonem accidit,
quod paulo ante Vesalia ad Rhenum, longe potentissima urbs et opulentissima, captam se citius, quam
oppugnatam a Batavis intellexit. Didemius enim Dynasta collectis peditum MCC, equitibus octingentis, quasi
aliud agendo, nocturno itinere Vesaliae propinquavit. Mox audaculi quidam, eas diu praemeditati insidias,
transnatant fossam, munitionem alicubi semiperfectam superant, excubias opprimunt, portam malleis
securibusque, revellunt, et intromisso milite, Franciscum Losanum, qui urbi praeerat, subitaneo consternatum
discimine, cogunt claves tradere. Cives, qui antea exarmati essent, nec sine causa infensi Hispanis, ob ademptam
nuper patrii cultus libertatem, praesidiariis opem non tulere. Capta ibi praeda ingens, tribuni militares in
captivitatem rapti, milites dimissi sunt. Didemius urbi praepositus. Is victoriarum cursus, ut animos foederatis
auxit, ita Henrico Montensi Velviam deserendi necessitatem imposuit. praegresso Junio, Heinius in praelio
Dunkerkano navali, cum displosiones machinarum hostilium sustinere, et evacuatis demum iis, summa vi
incumbere navibus decrevisset, glande stratus ignita, victoriam, sed morte partam, patriae suae reliquit.
Nec degeneres Magdeburgici avitae libertatis vindices. Hi cum omnibus officiis demereri Caesarianos bello
Saxonico
679

curae habuissent, Norbertique, veteris Archiepiscopi, exuvias effodi terra, Pragamque deferri concessissent,
tamen effugere quorundam ambitinem, an avaritiam nullo modo poterant. Illusi saepius, prout libello edito
memorant, praediisque et pagis suburbanis tantum non privati, tandem etiam commeatu, Albisque fluminis usu
spoliantur. Unde exacerbati nonnulli civium, navigia aliquot annonaria in urbem abripiunt, Croatas praedones,
425

