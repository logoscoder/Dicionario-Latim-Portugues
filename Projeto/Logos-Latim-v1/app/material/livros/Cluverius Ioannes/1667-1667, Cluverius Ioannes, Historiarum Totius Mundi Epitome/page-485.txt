Comitis Tyrolensis, et Claudiae Principis Hetruriae filia. Breve id matrimonium Caesari fuit. Augusta anno
insequente, mense Augusto postquam filium enixa esset, eodem adhuc die, magno Aulae totius luctu, fato
repentino extinguitur; incertum incuriane obstetricum, an occulto puerperii morbo. Infanti nomina data
Ferdinandus Carolus Josephus. Caesar, nepraesentia funeris aegritudinem animi intenderet, de consilio
Medicorum Vienna Eberstorphium recessit. Exequias solennibus ceremoniis praesente Eleonora Augusta, vidus,
Episcopus Viennensis peregit.
Inter haec magnae Britanniae Rex Carolus civilium motuum intestina dissidia suo singuine aut finivit, aut
incepit. Nam capto uti ante memoravimus Oxonio, cum Rex ad castra Scotorum desperata omni defensione
profugisset: Scoti accepta pecunia Regem Anglicanae militiae primoribus tradiderunt; ea lege ut honestis cum
illo conditionibus transigerent, eumque in regnum et dignitatem reponerent. Rex ab exercitu Anglicano, ejusque
supremo praefecto Thoma Farfaxio summo honore acceptus est. Atque inde apud Vectem Insulam, in arcem
Caresbroch in custodiam datus. Ibi cum initio magnifice, et proxime libertatem haberetur, paulatim tamen arctius
ac difficilius haberi coepit. Interim Londini in Parlamento Regio de restitutione ipsius et conditionibus pacis
agebatur. Quae dum fere ad exitium perductae essent; repente primores Militiae in quorum potestate Rex erat,
nihil minus quam restitutionem ejus desiderantes, tractationi huic intercedunt, oblatoque libello quem multis in
Regem crimin at ionibus referserant, vocari illum in jus et cognosci de criminibus ipsius postulaut. Summa
accusationis erat, intestina atque atrocis belli invidia; quod ille contra leges patrias, quibus etiam Reges
tenerentur, temere et crudeliter contra innocentes fubditos suscepisset, nulla alia de causa nisi ut vim atque
authoritatem Parlamenti opprimeret, quo ipse quasi freno solutus in opes atque animos subditorum dominaretur.
Hinc suaepotentiae stabiliendae graves contributiones exegisse, per Episcopos novas ceremonias ac ritus
Papisticos induxisse in Ecclesias; Germanos equites, pedites Hibernos per urbes atque oppida velut in praesidiis
collocasse: In Hibernia Catholicorum delectus habuisse: A Rege Daniae aliisque externis arma, equos, auxilium
petivisse: sollicitasse exercitum Anglorum, Scotorumque pretio; illius urbem Londinum diripiendam, his quatuor
provincias Aquilonates regno Scotiae
776

adjungendas promisisse, si ad Parlamenti exitium secum conspirarent. Caeterum cum ad libellum a Parlamento
non responderetur, Farfaxius et Cromvellius Anglicani exercitus supremi, cum exercitu Londinum advolant,
occupataque urbe quotquot factioni eorum adversabantur e Parlamento ejiciunt, novosque inde senatores, et
suarum partium substituunt. Independentes plerosque, et Regiae gubernationis osores. Ex his deinde et militiae
antesignanis novum Justitiae tribunal constituitur quod de Rege cognosceret. Ita instituta actio, in qua reus ab
accusatoribus judicaretur, quae quem exitum habitura esset, jam facile erat omnibus divinare. Nihil interim
Scotici, aut confoederati Belgii, aliorumque Principum Oratores ne ad differendum quidem judicium valuere.
Rex ad novum tribunal citatus, adductusque Londinum per custodias militares, dum respondere ad objecta,
Judicesque illos agnoscere dedignatur, festinata sententia tanquam Tyrannus et hostis patriae, qui nefario bello
rempublicam petivisset, ad supplicium capitis condemnatur. Triduum comparando ad mortem animo Regi datum
est. Quo exacto, nona Februarii die anno millesimo sexcentesimo quadragesimo nono damnatus Rex in ferale et
sanguinatium theatrum, quod palam ante Palatium Regium exstructum visebatur, armatis legionibus
circumdatum producitur, atque ibi a duobus larvatis lictoribus, more Anglicano securi percutitur. Pauca ad
circuinstantes in theatro prolocutus est. Testatus sibi innocenti vim fieri, remittere tamen noxam adversariis suis,
et precari Deum, ut morte sua tranquillitas regno redeat. Professus deinde est sei in ea Religione et Ecclesia mori
quam Rex Jacobus, pater ejus ordinavisset, quamque ipse semper defendendam suseepisset. Mitum est duravisse
Anglorum oculos in tam atrocis spectaculi immanitatem, cum omnium nationum, etiam maxime barbarorum
animis, inditus sit amor in Reges et Principes suos, ac quasi congenitus, quorum non modo majestatem
inviolabilem, sed etiam opibus et sanguine subditorum strenue propugnatam, omnes omnium gentium historiae
testantur. Hunc exitum habuit Carolus Primus ejus nominis Rex Magnae Britanniae, inter tragicae fortunae
exempla omnibus retro saeculis memorandus. Natus est sub initium anni saecularis MDC. Patre Jacobo VI.
Scotiae atque Angliae Rege; matre Anna Friderici II. Regis Daniae filia Anno MDC XXV. post mortem Jacobi
regna patris adeptus est, duxitque in uxorem Henricam Mariam Henrici IV. Regis Galliarum filiam cum qua
foecundum illi et stabile matrimonium fuit. Filios duos natu majores ex anglia, ingravescentibus indies turbis,
securitatis causa, in Galliam ad matrem remisit. Illi erant Carolus Princeps Walliae, et Jacobus Dux Eboracensis,
filia major Principi Orangio, ut supra retulimus, in matrimonium collocata est. Duo adhuc praeterea, ex liberis, ni
fallor, in Anglia post mortem Patris remansere. Porro trucidato Rege, in bona ejus amicosque ne ultores
superessent, pari crudelitate saevitum est. Duo filii Carolus et Jacobus eorundem judicum decreto hostes patriae
denunciati, et regno perpetuum abstinere jussi sunt. Dux Hamiltonius, Comes Hollandiae, Mylord Cappelius,
aliique Regiarum partium, qui in potestate judicum erant, securi percussi. Regia dein gubernandi ratio sublata,
edictumque sub mortis poena ne de reducenda ea ageretur. Denique ut qpud populum speciosum Imperii nomen,
res vero ipsa, ac potentia penes paucos factionis Principes esset, Supertor Domus, quae primum Parlamenti
membrum constituit, atque ex Proceribus Regni constat, per edictum tollitur; abrogata illi deinceps
777

485

