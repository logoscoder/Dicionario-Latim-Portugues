exciperent. Sed cum descendisset in navim Pompeius, imperio vilissimi regis, suggestionibus spadonum, et ne
quid malis deesset, Septimii desertoris sui gladio trucidatur, sub oculis uxoris suae Corneliae, liberorumque,
anno aetatis duodesexagesimo. Tam funestum finem immodica ambitio habuit. Cicero imperium a Pompeianis
ad se delatum prudenter recusavit, periculoque ob id implicitus, cum Catonis virtute se explicasset, Brundusium
transmisit. Caesar victor omnibus adversarum partium, otestati se ejus permittentibus, ignovit. Tum vero absens
Romae Dictator creatus, pacisque et belli dominus, M. Antonium magistrum equitum dixit, qui quod statim
gladio accinctus, militibusque semper stipatus incederet, imminutae Romanis libertatis primus documentum
praebuit. Caesar post tertium diem Aegyptum assecutus, cum ei Theodorus caput Pompeii et annulum obtulisset,
infensus interfectori, illacrymavit hosti, quem tanto conatu perditum iverat. Alexandriam tumultuantem pro
tutore regis pupilli intravit; Cleopatram a fratre eodemque marito antea pulsam, venustate ejus captus, in regnum
reducere studuit. Qua de causa irritatos Alexandrinos, cum militem idoneum non haberet, oratione placavit.
Inferentem vero bellum Ptolemaeum, iisdem autoribus quibus Pompeium interfecerat, cum maximo suo
discrimine vicit. Nam primum obsessus in regia, aedificiorum proximorum atque navalium incendio,
instructissimae etiam illius Bibliothecae Alexandrinae, tela submovit infestorum hostium: mox in peninsulam
Pharon evasit. Inde depulsus in maria, mira felicitate ad proximam enatavit classem. Tandem receptus a
classiariis suis, et undiqe simul hostes adortus, debellata perfida gente, justa Pompeii manibus dedit. Quippe
autores belli Achillas et Theodorus varia morte consumpti: Regis ipsius corpus, Nili obrutum limo repertum est,
in aureae loricae honore. Atque hic finis regni Ptolemaeorum fuit. Caesar enim Alexandria potitus, regnum
Cleopatrae dedit, cum impudicam eam prius fecisset quam reginam, soleretque non magis libidini, quam
avaritiae et ambitioni imperare. Rediens inde, Pharnacem, Mithridatis magni filium, discordiae magis Romanae,
quam virtutis suae fiducia, rebellantem in Ponto, et Cappadociam Bithyniamque obruentem, uno impetu invasit,
percussit, desituit, ut vana haud fuerit praedicatio ejus, VENI, VIDI, VICI. Pharnaces in Bosphorum.
Cimmerium refugus, Asandri amici insidiis cecidit, paternoque sanguini crudeles, sed justas poenas pependit.
Necdum tamen erat finis caedium. Quippe ingens partium Pompeii favor bellum excitaverat Africanum, quod
ciebat rex Juba, et Scipio socer Pompeii. M. Cato summa cum difficultate perductis ad eos legionibus, imperium
sibi delatum, Scipioni permisit,
198

tanquam Consulari, Juba suadente, ut dirueretur Utica propter favorem Caesaris, Catoni renitenti tutela ejus
mandata. Pompeii Magni filius in Hispania reparatis viribus, quarum ducatm nec Petreius recipere volebat,
bellum adversus Caesarem ingens ac terribile conflavit, auxiliis ad eum undique ex toto terrarum orbe
confluentibus. Romae etiam tumultuantem plebem, ob novas P. Dolabellae tabulas, M. Antonius inductis in
urbem militibus, octingentis civium caesis compescuit. Caesar veteranis seditiose missionem postulantibus, dedit
eam. Et cum in Africam trajecisset, contra copias Jubae regis cum discrimine maximo pugnavit, nec sustinuisset,
nisi per Sitium quendam, qui in Mauritania Jubae bellum novebat, ad sua regem defendenda revocasset.
Confirmatus deinde exercitibus Italicis et Siculis, Scipionen, Afranium, Jubamque vincit ad Tapsum, caesis
militum decem millibus, castrisque eorum expugnatis. Cato audita clade relectoque de nocte ad lucernam
Platonis libro, qui immortalitate animae docet, paululum quievit. Tum circa primam vigiliam pactus semel
iterumque percussit. Curatus interveniente filio, rescisso paulo post vulnere, exspiravit, anno aetatix XLIX,
dignus vir meliore exitu, sed quem illa sui seculi stolida fortitudo excaecavit. Petreius Jubam seque interemit. P.
Scipio in nave, cum se confecisset fere, quaerenribus eum hostibus, Imperatorem bene se habere respondit.
Tantum illos Caesaris odium incesserat, ut mori mallent, quam ejus gratiam petere. Catonis tamen filio et aliis
petentibus venia data est. Nepotes Pompeii et filia, Faustus Sylla Afraniusque occisi. Reversus Caesar Romam
quatuor duxit triumphos: ex Gallia, ex Aegypto, ex Ponto, et Africa: epulum et omnis generis spectacula edidit,
justa scilicet laetandi causa, quod tantum civium periisset. M. Marcello, hosti acerrimo, senatu rogante, Cicerone
perorante, concessit reditum. Sed tantarum caedium autorem cliens ejus P. Magius Athenis, ne in patriam
reverteretur, occidit. Census, quantum Romani sanguinis intercidisset, patefecit. Censa civium capita CL millia,
cum proximis lustris ultra quadringenta millia fuissent. Quartum igitur consul Caesar contra Pompeii filios, Cn.
et Sextum transiit in Hispaniam, nec usquam atrocius, dubioque magis marte dimicavit. Primo velut furorem
civium castigarer Oceanus, utraque classis naufragio corrupta est. Mox circa obsidiones urbium utrinque
discursm: omnium postrema certaminum Munda fuit. Ibi adeo Caesaris acies prostata est, ut de extremis agitaret;
ne post tantam rei militris gloriam, in potestatem adolescentium, natus sex annos et L. veniret. Denique
procurrens in primam aciem vicit: Pompeii major silius Munda congestis e cadaveribus aggere oppugnata,
effugit quidem, at a Ceronio occisus est: Sextum fortuna aliis bellis reservavit. T. Labienus, qui cum Caesare in
Galliis res magnas gesserat, Pompeianas tum partes sequutus, cecidit in acie. Bellis igitur civilibus toto orbe
compositis, quintus ex Hispania triumphus Caesari actus. Cum multi ei, quam maximique honores a senatu
decreti essent, inter quos ut pater patriae appellaretur, et sacrosanctus, et Dictator in perpetuum esset, invidiae
causam adversus eum praestitere, quod senatui deferenti hos honores ante aedem Veneris non assurrexit,
diadema M. Antonio Cons. inter Lupercos currente, capiti suo impositum, in sella reposuit: et Epidio Marullo et
Caesetio Flavo Tribunis plebis invidiam ei, tanquam regnum affectanti moventibus, potestatem abrogavit. Ex iis
125

