cujus merces trecenta aureorum millia superabant. Inde duas onerarias Clugiensi in portu demersit, eoque
deduxit necessitatis Genuenses, ut ipsi exinde majore quam Veneti penuria laborarent. Prostratus et Auria, dux
eorum fortissimus, fulmineo tormenti ictu. Tandem deditionem facere coacti Genuenses, anno supratredecies
centesimum octogesimo: capti eorum ultra quatuor millia, plures ab hoste et fame interierant. Cum finem belli
non faceret Genuensis, captaque praeter arcem Justinopoli, nova peteret classe Venetias, nemo ad certamen
prodiit. Fessum cladibus utrumque populum, reconciliavit tandem Sabaudus, hac formula, ut permutatis utrinque
captivis, Hungaro Genuensibus foederato Venetus septem millia aureorum quoque decennio persolveret.
Aquileiensi Pontifici, idem quod antea jus, in Foro-Julio permaneret. Arx Tenedi Insulae, belli fomes,
excinderetur.
Urbanus Papa non intentus paci, ut par erat, componendae, Hungarum in Joannam Neapolitanam incitarat, quod
ea Clementis Antipapae partes tutaretur. Carolus Hungari nepos, qui in Tarvisinis contra Venetos dimicasset,
quum in Joannam ductaret copias, meliusculas res Venetorum effecerat. Jam subegerat Aretium, Florentinos
auro multarat, superatisque Joannae ducibus, Neapolin deditione ceperat, cum nova belli nubes Italiam
inumbravit. Sed hanc, priusquam demonstrem, Flandrici, qui praecesserunt, tumultus, paucissimis exponentur.
526

Etenim Gandavenses, quum, ut dixi, pilea non ponerent, factionis insignia, principis sui animum optimatumque
acrius irritarunt. Hyprensibus etiam submiserant subsidia, quos ob caesam urbis suae nobilitatem plectere
Flander cogitabat. Sed auxiliares istae cohortes interierunt, domitisque Hyprensibus, pleraeque civitates exemplo
territae, redierunt ad Comitis fidem. Cum autem Gandavenses arctius obsideri, propter urbis magnitudinem, non
possent, oppugnabatur Gavra. Sex millia Gandavensium, qui suppetias ibant, intercepta. Eodemque tempore
plebs Anglicana, Sacrifico quodam praedicante, parem esse omnium conditionem mortalium, natales eosdem,
neminem alteri praestare, tremendam seditionem moverat. Progressi Londinum homines ad LX millia, direptis
potentium fortunis in via, aegerrime mitigati sunt ab Richardo rege, omnia illis promittente, ut insanam
multitudinem blandiendo dissiparet. Quod factum est.
Flander obsidione cinxit Gandavum, ex Hannonia et Artesia, cujus non ita pridem a morte suae matris
potiebatur, milite convocato, Petrus Sylvanus, et Philippus Artevillanus, furenti plebi duces se praebebant.
Parisienses etiam, aliique Gallorum populi, ob novas exactiones ad cruentam spectabant seditionem, quae arte
principum sedata. Flander inopia commeatus pressos Gandavenses, adegit pacem petere: Sed cum eam non
daret, nisi nudi et inermes universi, permitterent liberam de capitibus suis statuendi potestatem, sensit superbiae
vindicem Deum. Quinque enim Gandavensium millia, quod destinatos mori, aut vincere animos attulissent,
maximum ejus exercitum profligarunt; ipsumque jam vitae dubium, ad Carolum Francorum regem compulerunt
profugere. In victoris populi potestatem pene omnis Flandria concessit.
At vero Carolus VI patrui sui (is gener Flandri erat) precibus, communique omnium principum et nobilitatis
periculo, id dedit, ut alacriter in Flandros susciperet bellum, LX bellatorum millia in Gandavenses ducta. Prima
prope Cominum pugna fuit. Flandrorum sex millia caesi. Hypra deditionem fecit. Altero certamine L Flandrorum
millia cum Gallis conflixere, Philippo duce. Ad horam circiter unam pugnatum refert Frossardus, ejus aetatis
scriptor, tantilloque tempore viginti quinque millia Flandrorum desiderata. Cecidit Philippus seditionis caput. Si
secus evenisset, qui tum erat passim rerum status, in summum, ait, esse periculum adductos reges, principes,
nobiles. Nam multos populos ejus praelii eventum avide exspectasse, fortunam in consilio habituros. Necdum
tamen sopitum erat bellum, quod Gandavenses, Sylvano autore, ut principem suum Ludovicum agnoscerent,
nulla ratione inducerentur. Carolus rex etiam tum adolescens, in regnum rediit.
Clemens sub haec Papa Avenionensis decimas, vitamque aeternam largiebatur diplomatibus suis, si qui in
Urbanum dimicarent. Idem vicissim Urbanus suis promittebat. Hujus hortatu patruus Angli regis in Galliam,
Episcopus quidam in Flandriam classe appulit, quantumvis Flandri pervicaciter Urbanum sequerentur. Ad
Duncquercam novem Flandrorum millia Angli occiderunt: junctique Gandavensibus, novum Ludovico crearunt
bellum. Sed cum iterum major Gallorum adventaret exercitus, recessit Episcopus: Britoniae Dux rem ad inducias
deduxit, in quibus Flander pene exul clausit vitam, exemplum principibus, ut leniter et moderate habeant suos,
nec unquam in univer sam plebem citra discrimen grassentur, Philippus Burgundiae Dux, Caroli VI patruus,
uxorio nomine Flandriam suscepit, suamque filiam Guilelmo, Alberti Bavari filio, Ludovici Caesaris nepoti,
collocavit. Ita septennale Flandrorum bellum, quo nimium humani sanguinis fusum,
527

data per Philippum pace conquievit tandem. Sylvanus multitudini diffidens, in Angliam commigravit.
Haud minoribus interim Italia motibus turbabatur. Joanna Neapolitana, quae primum maritum intersici curasset,
altero in Hungariam abducto, Balearium regi nupserat. Eo in expeditione adversus Hispanum exstincto, postremo
adsciverat Othonem Brunsvicensem. Is contra studium uxoris Urbano cupiebat: in bello tamen fidem Joannae
adversus Hungarum praestabat. Mira visa Hungari felicitas. Urbes advenienti ei victoriam acclamantes,
deditionem fecerant. Neapolin receptus, Joannam in arcem novam in clusam obsidebat. Othonem, qui uxori
opem ferret, praelio commisso egregie pugnantem, tandem ruente saucio equo, incantatoris cujusdam fraudibus
comprehendit, Joannamque, amissa jam omni spe, dedititiam, conjecit in carcerem. Verum illa periculum
330

