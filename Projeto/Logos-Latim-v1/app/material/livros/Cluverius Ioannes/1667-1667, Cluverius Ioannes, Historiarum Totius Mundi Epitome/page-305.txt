interemptus est, anno istius seculi LXVII. Cremona, Mediolanum, Brixia, Placentia, Ticinum, Dertona, excusso
Palavicini imperio, legatos Pontificis susceperunt.
Conradinus, Friderici nepos jam adultus, cum paternam repeteret haereditatem, adjuvantibus Pisanis, Thuscis, et
Veronensibus Longobardis, Friderico Austriaco comitante, intravit Romam, ubi a Senatore urbis Henrico,
Alfonsi regis fratre, augustum in modum recipitur. Verum jam victor pene Siciliae Apuliaeque, et magistro
militum Caroli interempto, postea infelici ad Beneventum praelio fusus proditusque a nauta, in vincula
conjicitur, nec multo post inclementi Clementis sententia, percutitur securi Neapoli, supplicii socio Friderico. In
iis duobus capitibus Caesarum simul Suevorum, et Austriacorum familia principum, tristi fato defecit. Robertus
Flander promulgatorem sententiae, carnificem alius interemit, ne tam nobili sanguine a se fuso superbirent.
Carolus Andegavensis, Rex novus, vectigalia a Pontifice suscepit regna, XL aureorum millia fisco Romano
solvere annua jussus, Augustumque ejurare nomen, ut in officio semper fideque Pontificis foret. Nucerini fame
perdomiti, Pisani et Senenses frequenti assultu subacti, Caroli subierunt jugum. Confestim et Clemens Viterbii
moritur, vacavitque sedes triennio.
Eodem fere tempore (erat annus LXIX) praevaluit Henrici per Angliam tyrannis, ac Baronibus partim auro,
partim exilio, partim capite multatis, pax parum amica agros illos revisit: rex ipse quinquaginta sex annis acta
potestate, vivendi finem fecit, peregrinante in Palaestina filio ejus Edoardo, sub annum LXXIII.
Nunc et Graeca nobis et Asiatica sunt dicenda, haud minores passa per ea tempora mutationes, quam
occidentalia haec nostra, quum et Byzantinum imperium Latinis, et Syriacum Latinis juxta Saracenisque pene
adempta memorentur, ut verissime dixeris, Latinam potentiam, cum Friderico Imperatore ejusque sobole,
prostratam concidisse.
Theodorus Lascaris, Ducae aut Batazis filius, avi referens nomen, Imperium Nicaenum, faventibus populis,
Arsenio Patriarcha eum coronante, susceperat.
486

Asanem Bulgarum principem, et Michaelem Angelum, Thessaliae Despotam, in ordinem redegerat. Sed eo in
Graecia absente, Michael Palaeologus, a veteri Comnenorum et Palaeologorum stirpe ortus, quod aut aliorum
calumnias aut facinora sua extimesceret, ad Iconiensem profugerat Sultanum, cui cum Tartaris bellum erat, qui
nec parva eum ditionis parte multarunt. Eum Theodorus imper. novo adactum jurejurando, quo fidem sibi et
Joanni silio stipulabatur, revocavit Nicaeam; Constantino Taecho Theodoram elocavit filiam, ut bellum
Bulgaricum cum matrimonio principi ejus gentis commutaret. Inde triennio acto imperii, ut fatalem vidit adesse
diem, in monastico habitu exspiravit, Georgio Muzaloni sexennis filii tutela commendata:
Muzalo, novae homo potentiae, gnarus quam sibi difficile esset nobilitatis invidiam sustinere, maluit resignare
tutelam, quam perpetuis subjacere insidiis. Sed non licuit ei hoc consilio uti, urgentibus aliis, ut retineret
commissam sibi provinciam, aliis paucos post dies dexteras perjuras in caedem ejus armantibus.
Muzalone nefarie interempto, Palaeologo, procerum nobilissimo, committitur imperium, additurque Despotae
titulus: quo insignitus, Thessalum Michaelem, duobus subnixum generis, Manfredo Siculo, et Guilelmo
Peloponnesi Principe, ad Bellegradum profligat, ductu fratris sui Constantini; eoque facinore imperatoris
cognomentum emeretur, Peloponnesius captus Monembasiam, (quae et Epidaurus) Mainam et Spartam addixit
Palaeologo, ut principatus reliqua recuperaret.
Palaeologus ea oppida fratri dedit Victori, qui earum usus opportunitate, Graecorum auxit Rempub. pignusque
hoc velut majoris fortunae suscepit. Etenim Byzantini, a Palaeologo munitis circum castellis inclusi, ob lignorum
inopiam pulcherrimis jam aedificiis pro ignis materia abutebantur. Mox in ipsam Constantini potestatem subito
redacti, documentum facti sunt mortalibus, exigua spe manuque maximas saepe urbes subigi, opesque dissipari.
Etenim Constantinus, cum DCCC omnino militibus, Propontidem transgressus, cum in cives quosdam
Byzantinos incidisset, edoctus ab iis est, Latinas copias Daphnusium oppidum circumsedere, vacuamque
praesidiis urbem cuniculo posse intrari. Eo igitur a civibus monstrato ingressus, ignem immisit aedificiis,
Balduinumque Imperatorem cvmba quaerere salutem coegit. Similis somnio res visa Palaeologo, orbis terrarum
miraculum Constantinopolin, octingentis a viris expugnatam. Ejus Latinorum infelicitatis causam praebuit
Venetorum et Genuensium discordia, quorum praecipue opibus res Balduini steterant.
Uterque populus Ptolemaide suum forum, suum praetorem, suas areas, suas sibi leges habebant. Philippus a
Monteforti, Praetor Ptolemaidis, aequiorem se Genuensibus ferebat. Genuenses fanum divi Sabae, quod Venetus
sibi vendicabat, occuparant, septumque instar arcis emunierant. Veneri indignatione accensi, mota Tyro classe,
tres et viginti Ligurum onerarias incenderunt, fanumque diruerunt, anno ejus seculi undesexagesimo. Hoc
initium funesti belli, cruentorumque inter Venetos ac Ligures certaminum fuit, quibus inter se dimicantibus,
facile fuit Proceribus Graecis Latinos exigere, potentiamque majorum recuperare.
Receptum est Byzantium anno MCCLXI ut illius aetatis habent Historiographi, Nicephorus Gregoras, Guilelmus
Rishanger, Monachus Patavinus, et alii, qua ex die captum a Franco Venetoque de Graecis fuerat, octavo et
quinquagesimo. Michael Palaeologus, instaurata urbe, Graecisque in ea sacris, ut firmaret sibi imperium,
Joannem Augustae dignitatis haeredem excoecavit; sorores ipsius, Latin orum devinctas connubiis, amandavit
487

305

