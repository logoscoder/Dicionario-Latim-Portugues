captum atrocissimo afficit supplicio, Olympidis CXLI anno ultimo. Manibus pedibusque truncatum corpus cruci
suffixum est, lubricitatis fortunae insigne documentum. Eo superato hoste, cum Hyrcanis et Bactrianis prospere
conflixit, tandemque exceptis Parthis, superioris Asiae provincias subegit omnes, atque universos subditos in
virtutis suae admirationem traxit. Arsacem Partbum, mira secum virtute praeliatum, in societatem ad postremum
assumpsit. Non minoribus intentus rebus Philippus erat, Macedonum rex. Eum Dardani, caeterique omnes
finitimi populi, quibus velut immortale odium cum Macedonum regibus intercedebat, contemputu aetatis
134

assidue lacessebatn. Contra ille summotis hostibus, non sua defendisse contentus, accitu Achaeorum, quos
Messenii adversus Aetolos in auxilium vocaverant, Ambraciam quoque Aetolorum urbem occupat. In Poeonia
Thebas Phthiotidas, incolis veteribus nudatas, coloniam facit Macedonum, et de suo nomine Philippopolin
appellat. Ista agitantem accedit Demetrius Pharius, nuper a Paulo Aemylio ex Illyrico, cui eum Romani
praefecerant, ob fractam fidem expulsus, injuriamque Romanorum querens, qui Siciliae, Sardiniaeque imperium
adepti, Hispaniae, Africae, totiusque mundi opibus imminerent: suadet omnissis Aetolis, bellum iis inferre, a
quibus victoribus plus periculi, victis gloriae sit expectandum.
Impellitur Philippus oratione reguli exulis, minusque negotii cum Romanis fore existimat, quod jam victos ab
Hannibale ad Thrasymenum lacum acceperat, inque ipsa Italia Poenorum armis urgeri.
Ea res ita accidit. Pudebat nobilem Carthaginiensem populum, ablatum mare, ademptas insulas, dare tributa,
quae jubere consueveraut. Igitur in causa belli Saguntus, dum Romani consultant, et Illyrios vastant deleta est,
vetus Hispaniae civitas et opulenta, fidei erga Romanos magnum quidem, sed triste monumentum. Jam novem
menses fessi fame, machinis, ferro, igne, versa denique in rabiem fide, immanem in foro excitant rogum, tum
desuper se suosque cum omnibus opibus suis, ferro et igni corrupere. Hujus tantae cladis autor Hannibal, missis
Roma legatis, ad supplicium erat postulatus. Tergiversantibus Poenis, a Fabio, excusso in curia togae gremio,
indictum est bellum. Idinitium et origo secundi belli Punici fertur, quod vastatione Italiae, cptivitate Africae,
ducum et regum, qui id gesserunt, exitio, per totos octodecim annos gestum est. Tempestas in Italiam ab Alpinis
nivibus, velut coelo missa, descendit. Hannibal, amisso in Pyrenaeis montibus, et Gallorum fraude in Alpibus,
ingenti militum numero, per invia sibi viam virtute et constantia celeriter patefecit. Traditur ad Italiam LXXX
millia peditum, et XX milia equitum, septem et triginta Elephantos duxisse, relicto cum ideoneis exercitibus in
Hispania fratre Asdrubale; sed cum maximam partem itinera consumsissent, viginti circiter peditum, sex equitum
millia in Italiam penetrarunt, Ligurum et Gallorum succenturiatis aucta copiis. Primi impetus turbo inter Padum
et Ticinum validio statim fragore intonuit. Ibi P. Scipione duce, fusus Romanorum exercitus. Saucius et ipse
Cos. venisset in hostium manus, nisi protectum patrem praetextatus admodum filius ab ipsa morte rapuisset. Hic
erat Scipio, qui in exitium Africae crescens, nomen postmodum ex malis ejus consecutus est. Inde Sempronius
Gracchus, cognito Hannibalis adventu, e Sicilia exercitum trajecti Ariminum, et ad Trebiam cum Poenis
conflixit. Tunc callidissimi hostes frigidum et nivalem nacti diem, quum se ignibus prius oleoque fovissent,
homines a meridie et sole venientes, sua Italos hyeme vicerunt. Secutus Thrasymenus lacus, tertium Hannibalis
fulmen, Imperatore Flaminio. Ad eum per maximam suam militumque vexationem transito Apennino, perque
continuas vigilias in pauldibus amisso oculo, pervenerat. C. Flaminius Cos. homo temerarius, nova Punicae
fraudis arte circumventus, cum exercitu periit. Quippe nebula lacus, paulustribusque virgultis tectus eques, terga
subito pugnantium invasit. Sex M. quae eruperant, fide ab Maherbale data, perfidia Hannibalis vincta feruntur.
Cum ad nuncium cladis Romae luctus esset, duxae matres insperato receptis filiis gaudio diem suum obierunt.
Adversus hostem toties victorem, tam callidum, non virtute tantum, sed suis etiam pugnare consiliis oportebat.
Itaque
135

prima reviviscentis Romae spes Fabius fuit, novam de Annibale victoriam commentus, non pugnare, unde illi
nomen novum, et Reip. salutare Cunctatore, scutumque imperii. Itaque per Samnium, per Falernos, Gauranosque
saltus, sic maceravit Annibalem, ut qui frangi virtute non poterat, mora comminueretur. M. Minutius magister
equitum, ferox et temerarius, criminando dictatorem, tanquam timidum et segnem, effecit, ut populi jussu
imperium ei cum Fabio aequaretur. Diviso exercitu, cum in iniquum confixisset locum, et magno in discrimine
ejus legiones essent, superveniente cum exercitu Fabio Maximo, praesentissimo liberatur periculo. Quo
beneficio victus, castra cum eo conjunxit et patrem salutavit Fabium, idemque milites facere commilitonibus
jussit. Annibal vastata Campania, inter Casilinum oppidum et Calliculam montem a Fabio clausus, sarmentis ad
cornua boum alligatis et incensis, praesidium Romanorum, quod Calliculam insidebat, fugavit, et sic
transgressus est saltum. Idemque Fabii maximi dictatoris, cum circumposita ureret, agro pepercit, ut illum
tanquam proditorem faceret suspectum patriae.
Quartum et pene ultimum vulnus Romae fuerunt Cannae, ignobilis Apuliae vicus, sed magnitudine cladis
nobilitatus. Caesa eo praelio Romanorum XLV millia cum Aemylio Paulo Cos. et senatoribus LXXX,
consularibus atque praetoriis aut aedilitiis XXX. ibi in exercitus infelici exitium, dux, terra, caelum, dies, tota
denique rerum natur aconsensit. Siquidem non contentus simulatis transfugis Annibal, qui mox terga pugnantium
ceciderunt, insuper observato loci ingenio, quod et sol ibi, ut patentibus in campis acerrimus, et pluriumus
86

