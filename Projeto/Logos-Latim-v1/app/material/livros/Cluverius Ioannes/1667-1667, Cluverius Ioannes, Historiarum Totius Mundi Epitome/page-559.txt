aliam ingentem navem ab altero latere arcebat, illamque adeo multabat, ut Monckius Archithalassus, Anglorum,
in aliam navem transcendere, necesse haberet. Trompius interea, cum agmine suo, caerulei vexilli agmen
aggreditur, et in fugam vertit, eumque usque ad Angliae litora
897

prosequitur, deserto Rutero, qui jam rubri vexilli agmen, tantum non in sugam verterat. Sed primi agminis
propter Everhartii mortem confusio, et Trompii absentia, Anglis reddebant animum, qui pugnam redintegrantes,
Ruterum acriter adoriuntur, qui cum duodecim navibus, usque ad decimam noctis horam pugnam sustinuit;
tenebrae eam diremere. Postero die hostibus immixtus, Wilingas appulit. Magno utique periculo perfunctus,
incendiaria enim eum sine dubio accendisset, nisi tres Galli principes, sponte nomen dantes, cum Gulielmo
Neoportio, in lembum prosiluissent, et abscissa incendiariae cimba, qua aufugere solent, abstinere abegissent.
Trompius interea, post tertiam absentiae diem, rediit, nec ducem deseruisse contentus, ejus gloriam famosis
scriptis, commaculare non erubuit; sed ille ab Ordinibus accersitus, loco et munere movetur. Belga hoc praelio,
duas, et Angli tres naves perdidisse dicuntur. Ducum major et gravior jactura, ex quibus octo cecidere, ex Anglis
quatuor. Ordinum delegati, Hollandiae Syndicus de Wit, et Hoolcius, in Zelandiam mittuntur, ut classem quam
primum restaurarent, refectamque pelago immitterent. Banckertius Everhartio sufficitur, et aliorum loci aliis
praefectis replentur. Glielmus Josephus Gentius Trompio successit. haec agebantur dum Angli sua quoque vice,
Hollandiae et Zelandiae litoribus adhaererent.
Heems kerkius interea, quondum Hollandorum praefectus, sed ob ignaviam suam, ut extremum supplicium
efsugeret, solum vertere coactus, captata occasione secundo aestu, Flevum, cum aliquot majoribus et minoribus
navigiis, ingreditur, atque inibi plures quam centum inermes naves onerarias, et duas bellicas incendit. Nec his
contentus, Insulam Schellingiam ipsam invadens, multas ibi casulas flammis absumpsit; fugientibus passim
incolis, unus aeger reclictus, ab Anglis inhumaniter jugulatur; tanta perfidia, ignaviam suam augere, scelesto
Batavo, Patriae hosti, visum est. Duodecim quoque aliae onerariae naves, paulo post in eorundem manus
inciderunt. Anglica navis bellica, contra, mari hausta est. Et in Albi flumine, Hamburgi in conspectu, tres
Anglorum naves pice et aliis bello necessariis rebus onustas, Belgicae naves duae incendere, tres intercepere,
undecim reliquae, in urbis sinu, salutem invenere. Hoc tempore Buatii perfidia, de qua et de cujus exitio, suo
loco diximus, detegitur. Kievit et Horstius, iisdem impliciti consiliis, ne idem cum Buatio supplicium subirent,
mature in Angliam aufugiunt, uti quoque Revuvenius et Messenius, discordiis per Belgium serendis empti. Sed
Magdovallus Anglus Medicus, Delphis degens, interceptis callide literis, Ordinum consilia, Regi Carolo
manifestare assuetus, in vincula conjicitur. Ab hoc tempore non perinde, res Britannis successit, amotis
proditoribus, ad Patrum decreta Caecutientibus. Interea Belgica Classis in procinctu, septuaginta et novem
bellicarum (ceficientibus enim nauticis, nonnullae detinebantur) viginti et sex incendiariarum navium solvit, et
Angliam versus vela fecit, nec mora Angli quoque in altum contendunt, quo viso Ruterus, ut pelagi copia fieret,
mare repetiit; sed Aquilonibus vehementioribus obortis, per Canalis angustias (capita seu promontoria vocant,)
utraque classis propellitur. Sequenti die, ventis nonnihil desaevientibus, Ruterus proram in Anglos vertit,
signumque hostem invadendi dedit. Sed illi, pugnam non ausi, vela verterunt, et ad patriae litora confugerunt,
Belgis acriter instantibus, et nisi ventus recruduisset, plures quam una bellica navis Belgis praedae fuissent, qui
jam una, quinquaginta et quinque tormentis munita, contenti, Bononiam versus contendunt, ventis sedatis hostem
vestigandi certi; sed cum Anglos ad Plymouthum commorari
898

compertum esset, Ruterus quoque ad Dunckerkam anchoras jecit. Bellofortius interea cum quadraginta septem
bellicarum, et quatuordecim incendiariarum navium classe, usque ad Valerii fanum, ultra Diepam, pervenerat,
sed se Belgis jungere, propter rudiores ventos, non pterat, atque ideo Brestam versus retro cedit, Rege revocante,
qui sequentis anni principio majores vires, maturius nostris jungere receperat. Daniae Rex viginti quinque his
addere promittebat, quarum maximae centum, et minimae quadraginta tormentis munitae essent. Obortum hoc
tempore Londini incendium est, de quo ante locuti sumus, quatuor dierum spatio, triginta aedium millia, et
octoginta templa, absumens, Anglorum res haud parum turbavit, et Rutero mare etiamnum obtinendi, sententiam
fecit, sed ipse per aegritudinem patriam repetere adactus, Joanni de Wit, Ordinum Hollandiae et West-Frisiae
Syndico, ad classem misso locum fecit. Nesseus quoque sua relicta navi, in Ruteri navem transcendit, ut cum
Wittio consociatis consiliis, rem gereret. Post aliquam moram Anglica Classis eminus propinquare visa, sed
Belgis justo ordine praestolari visis, vela denuo vertunt, Belgis insequentibus, donec asperior procella
insecutores cohiberet. Anno jam senescente, et mari continuis tempestatibus crudescente, tam Anglica quam
Belgica classis, domumitionem parabant, viginti et una per mare relictis, quae tamen ante hiemem portubus suis
illabuntur. Per occasionem missi ex Hollandia in Angliam Barclai cadaveris, variae ultro citroque commutantur
literae, Rege summam suam inclinationem ad pacem declarante, et Ordinibus ejusdem amorem contestntibus, et
utrisque hinc et inde sua jura probantibus, non tamen impraesentiarum ad rem ventum est: Carolo interea Danis
bellum indicente, et falsitatis, contra Ordines incusante, quasi de tradendis Indicis navibus, Anglorum in manus,
secum egissent, quam incusationem Danus postea editis scriptis diluit, aut diluere conatus est. Parliamentum
quoque, in annum sequentem bellum adversus Belgas prosequi constituit. Ordines contra de prolatis pridem, per
559

