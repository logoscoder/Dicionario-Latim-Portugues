transfugio classis in ipsum missae confirmatus, in Justinianum insurgit, qui interemptis in sinu matris Heliae
liberis, ipsam coquo Indo nubere coegerat. Quare Helias Amastri urbe capta, ubi erat Justinianus, sua ei manu
caput amputavit: Filiusque ejus Tiberius, quem a Theodora susceperat, atque imperii crearat consortem, e templo
abstractus, pecudis instar secto gutture occubuit, de stirpe Heraclii ultimus, cui soli contigit Augustorum, ut
sextum haberet e sua progenie successorem. Imperabat Justinianus post exilium annum VII, quum exercitae
crudelitatis poenas exsolvit.
Nec Longobardis per italiam civilia arma defuere illa tempestate. Alachis dux Tridentinus Guniberto Regi
rebellavit, occupato etiam Ticino, sede Longobardorum regia, quam absente Rege duo ex optimatibus fratres
defectori prodiderunt. Erat sacro imprimis ordini infestus Alachis, ac jam olim Perthari rebellis, patri Cundiberti,
intercessione Filii recuperaverat gratiam Patris. Cunibertus contra in tantum aestimabatur viris Ecclesiasticis, ut
Clericus ei corpore persimilis, habitu industus regio, congrederetur acie cum Alachi, mortemque oppeteret pro
rege. Quamobrem eo vesaniae processit Alachis, ut juraret, si denuo victoria potiretur, se puteum Clericorum
testiculis impleturum. Sed mox infandi odii damnatus a
354

Deo, in praelio cecidit, suoque exitio antecepit, quae in alios crudelis consultaverat. Cuniberto post duodecenne
regnum vita functo, filius successit Luitbertus, qui a Taurinensium duce, agnato suo, victus acie, atque mox a
filio ejusdem Ariperto captus occisusque, eadem traxit ruina tutorem suum Ansbrandum; cui tamen ad Bojoarios
profugo, Luitprandum filiolum clementia victoris an contemptus remisit. Aripertus ita potitus regno, Alpes
Cottias, factam olim a Nerone Imperii provinciam, Pontifici Romano donavit, ac donationis instrumentum aureis
perscriptum literis ad Johannem VII Romam misit. Id initium temporalis Paparum dominii exstitit.
Eccelsiasticum in transmarinas Ecclesias, jam inde a Leonis primi temporibus, sibi arrogare coeperant, et a
Phoca Tyranno Oecumenicum sumserant cognomentum, quod decessoribus suis, licet oblatum inde ab
Chalcedonensi concilio, contemptum tamen pro fastus Antichristiani nota, praeclare scripsit Gregorius. Sed nunc
Constantini ad pedum usque oscula se demisit Justinianus: Cerdualla vero Westsaxonum in Britannia Rex,
Romae initiari Christo voluit, initiatus sacro fonte statim decessit, successore Ina.
At Conredus Merciorum in Anglia Rex, assumto secum Offa, Sigeri Orientalium Saxonum regis filio, pro regiis
monastica Romae indumenta sumsit. Felix Archiepiscopus Ravennas, qui subesse Romano nollet, dignitatem
amisit et oculos. Judaei per Hispanias regno Egicae comperti insidias struere, omnes in servitutem redacti sunt,
bona eorum fisco adjudicata, liberi eorum septimum egressi annum Christianis traditi, quorum institutione avitas
traditiones desuescerent.
Magnae tunc erant Pipini ducis Austrasiae, in regno Francorum vires, qui magister palatii sub Theodorico,
Clodoveo et Childeberto regibus, regiam exercebat potestatem, et Lambertum Trajectensem Episcopum
creaverat. At quum postea Plectrudi conjugi pellicem superinduceret Alpaidam, ex qua Carolum Martellum
genuit, nec ferret mulier Lamberticensuras, Dodoni eum fratri suo trucidandum objecit Leodii, qui sceleris
poenas exigente Deo, vermibus postea corrosus, ob intolerantiam feotoris Mosa flumine demersus est. Pellex
expiando flagitio scilicet et caedi, collegium Canonicorum suo sumptu institutit. Ea tunc temporis deploranda
devotio inolere coeperat, ut maxima flagitia templis excitandis expiari putarentur. Sed quam Deus abhorreat
libidines ac scelera, Hispaniae exemplum monstravit istis temporibus.
Ibi Recesuindi nepos Rodericus, Vitizae Regi, a quo pater ejus, Gordubensis Comes, privatus oculis fuerat,
adjutu Justiniani Imperatoris acie devicto paria reddit, ac Gothorum in Hispania regnum samiliae suae debitum
recuperat. Inde subditis, ne filios Vitizae revocarent, exarmatis, viam pandit Saracenorum turmis, ut impune
depraedentur littora. Mox effusus in libidines, cum Juliani comitis uxorem adulterio maculasset, sibi totique
regno attraxit perniciem, Juliano Saracenos, Taricho duce, ex Africa in Hispaniam transportante, ut domus suae
casum patriae ruinis ulcisceretur. Hiin monte, qui Gebel Tarich, hodie Gibraltar, ex duce appellatur, castra
munierunt, ac bellum Hispaniis exitiale e flagitio Regis ortum intulere.
PHILIPPICUS BARDANES.
INterim Philippicus Bardanes, jugulato, ut dictum est, Justiniano, invadit imperium Graecum, tenetque biennio et
mensibus novem. Constantinus Papa cum populo Romano nomen, litteras et imagines ejus plane respuit,
praetexens haereticum esse Imperatorem, cui nulla debeatur obedientia.
Nam Philippicus, Monachi cujusdam
355

Monotheletae, qui ab eo adhuc exule Synodi sextae abrogationem stipulatus, imperaturum esse praedixerat,
secutus judicium, Monotheletarum sententiam approbabat, ejectoque Cyro Patriarcha, alium istius factionis
substituerat, per quem acto conventu infirmavit, quae in Monotheletas erant decreta. Idem melior verborum,
quam rerum gerendarum, congestos a decessoribus thesauros prodegit stolide, nihil pensi habens, cui quid
largiretur. Bulgari sub eo Thraciam, Saraceni Asiam vastarunt, occupantes Pisidiae Antiochiam. Quare in odium
venit apud proceres, atque ab illorum duobus, ut e convivio digressus somno indulget, domi suae privatur
luminibus. Postridie (erat dies pentecostes) Artemius Secretariorum Princeps, publice renunciatur Imperator.
Theodorus et Buramphus, quorum fraude excoecatus erat Bardanes, proximis sabbatis passi sunt, quod fecerant
223

