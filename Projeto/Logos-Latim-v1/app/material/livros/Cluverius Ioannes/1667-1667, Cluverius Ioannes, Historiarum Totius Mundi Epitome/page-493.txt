statuere aut attentare. Ut reducatur forma vetus Judiciorum aulicorum, praesertim Confluentini et Trevirensis,
remotis atque abolitis novissime contra morem Patriae introductis Commissionibus, Parlamentis atque aliis
hujusmodi, ex quibus magna judiciorum, ac Jurisdictionum confusio exorta est. Ut restituantur Capitulo
Metropolitano, ejusque Collegis, praelaturae, dignitates, prebendae, decimae, pensiones, caeterique proventus,
imprimis Pagi in Satrapia Grimburgh, Domus et Satrapia Hunolstein, Communitas Mertzigh et Sahrgaw, quae ad
Archidioecesin spectantia, Elector sine libero Capituli consensu, ad Fidei commissum Soteri, eum transtulit. Ut
restituantur in bona, praebendas et mobilia Joannes Wilhelmus Husman ex Namediis, Praepositus, Hugo
Fridericus ab Eltz supremus Choriepiscopus, Wolfgangus Fridericus a Koppenstein Archidiaconus, Emmericus a
Metternich Scholasticus, et Domini a Leijen. Ut in futuris contributionibus Imperialibus, Provincialibus et
Cameralibus, permittantur Ordinibus Patriae sui conventus, et libera in iis suffragia, ac consuetae dispositiones
circa modum et formam tributa colligendi, denique in iisdem conventibus decernendi et dirigendi, juxta morem
et privilegia Ordinibus concessa, salvo jure supremo Principis
789

ut inter dissidentes ipseauthoritatein et judicium suum interponat. Ut nova vectigalia, vino, frumento caeterisque
commerciis imposita, et extraordinaria ministeria tollantur, atque in eo subditis parcatur. Ne numerus Judaeorum
contra praescriptum ordinem augeatur, receptis autem jus et justitia, quemadmodum Christianis, sine differentia
administretur. Ut munimenta in civitate Trevirensi, et Berncassel sine consensu Capituli exstructa diruantur,
atque in hunc usum adhibita aedificia publica, viae, atque horti antiquis possesloribus restituantur. Denique ut
quibuscunque per hos motus vis atque injuria illata est, quorum nonnulli in instrumento hujus pacificationis
nominantur, ii omnes in pristinum locum, et possessiones antiquas reponantur, sine dolo et fraude. His ita
constitutis pax inter Electorem, Capitulum, atque Ordines Patriae confirmata est. Post haec Canonici
Metropolitani ad novi Coadjutoris Electionem processerunt, vicitque multitudine suffragiorum Carolus Casparus
a Leyen, omnibus animi donis ad eam dignitatem commendatus.
JOAN. CLUV. EPITOMES HISTORIARUM LIB. XIV. APPENDIX.
ROMAE hoc Anno millesimo sexcentesimo quinquagesimo solennitas Jubilaei ex omnibus orbis terrae
provinciis magno concursu celebrata est. Inchoavit eam celebritatem de more pridie natalis Christi summus
Pontifex, aperta porta Basilicae D. Petri, quae propter hoc aurea vocatur. Et olim quidem singulis saeculis, postea
anno quinquagesimo, nunc vero propter brevitatem vitae humanae anno quinto et vigesimo, venerabili ritu in
magno Cardinalium, Principum atque Oratorum numero aperitur. Praemittit autem Pontifex in omnes mundi
partes diplomata, quibus fideles Christiani ad salutandam Principem Ecclesiam, caeterarum omnium matrem ac
magistram, benigne invitantur, atque ut id majore alacritate fiat, plenam peccatorum condonationem id iter
suscipientibus, ac designatas per urbem Ecclesias statis diebus visitantibus concedit. Itaque annus ille Religiosis
Catholicorum peregrinationibus plurimum celebratur. Enituitque imprimis Cardinalium ac caeterorum Italiae
Principum eximia erga Peregrinos liberalitas ac benevolentia. Et quamquam inter Reges Hispaniae Galliaeque
bellum magnis viribus agitaretur, tamen Pontifex Principesque providerant, ut tutum ac commodum iter
proficiscentibus praestaretur. Publicatum est eodem anno diploma Pontificis, quo damnat pacificationem
Germanicam has ob causas praecipue, quod in ea pace multae Ecclesiae, earumque bona perpetuo concedantur a
Catholicis, quodque institutus sit Elctoratus
790

octavus in favorem Caroli Ludovici Comitis Palatini, cujus institutio, quemadmodum et dispositio bonorum
Ecclesiae sine consensu Summi Pontificis fieri non possit, neque debeat.
Eodem anno Ferdinandus Elector Coloniensis decima tertia Septembris diem extremum clausit, Aruspergae in
Westphalia, quo se paulo ante recreationis causa contulerat. Princeps omnium virtutum, imprimis vero pietatis
beneficentiae ac continentiae laude cumulatissimus. Natus est Anno 1577. ex Wilhelmo Duce Bavariae, et
Renata Francisci I. Ducis Lotharin. filia; Ad Electoratum dein et Ecclesiam Coloniensem Anno 1612. post
mortem Ernesti Patrui admotus est, quam una cum quatuor Episcopatibus Leodiensi, Monasteriensi,
Hildesheimiensi, et Paderbornensi, per annos fere octo et triginta, in gravissimo illo Germanico bello
constantissime gubernavit. Successit Ferdinando Patruo ex fratre Alberto Nepos Maximilianus jam pridem
Coadjutor in tres Ecclesias, Coloniensem, Leodiensem, et Hildesheimiensem. Qui Patrui funere Arnsperga
Coloniam adducto, et exequiis in Basilica Metropolitana sollenniter peractis, postridie (26 Octobris (in
frequentissimo Ordinum Patriae conventu veteri ritu inauguratus est. Monasterii suffragiis Capitularium et
omnium nobilium statuum applausu in Episcopum ejusdem Ecclesiae evectus Christophorus Bernardus ex
Baronibus de Gahlen, Paderbornae vero Theodorus Adolphus von der Reck, uterque solemnibus Ceremoniis
inaugurati sunt.
In Scotia, Carolus II, Regis Caroli interfecti filius ad capessendum Regnum, ut snpra diximus evocatus, initia
ejus haud sane laeta habuit. Primum enim internis Procerum ac vulgi dissentionibus conflictatus, ab Anglis
quoque gravem cladem accepit. Illi quippe dejectis statuis Jacobi avi ipsius, et Caroli parentis, quae Londini in
propylaeo templi S. Pauli apprime eleganter et Magnifice sculpta visebantur, affectisque supplicio qui Novae
Reipublicae adversari credebantur, aut in exilium pulsis, non modo spem illi omnem ad regni aditum
493

