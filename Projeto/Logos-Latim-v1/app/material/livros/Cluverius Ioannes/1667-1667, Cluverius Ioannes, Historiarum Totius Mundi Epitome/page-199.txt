strangulatus, atque ut voluntariam sibi conscivisse mortem putaretur, laqueo suspensus est. Causa necis erat,
quod Arbogastes officio a Valentiniano motus ob rerum novarum suspiciones, in os ei dixerat: Nec potestatem
mihi dedisti, nec eripere poteris: discerptoque exautorationis suae libello vindictam antevertere Domini exitio
cogitaverat. Ita praefidens militum favore, innumeras invictasque contrahit copias, titulosque Imperatoris
Eugenio, quem in aula habebat, viro literatissimo imponit pene invito, ipse acturus sub umbratili purpura
imperium. Hi idolorum subnixi fiducia, quorum venerationem restituendam in integrum omnes iterum
sacerdotes, Philosophi, Magi et Poetae canebant, in bellum formidolosissimum armabantur. At vero Theodosius
in summis Alpibus constitutus, postquam insomnem noctem precum continuatione transegisset, fidenter arma
corripuit pene solus, ac vexillo crucis in signum praelii elato, Arbetionem hostilium partium comitem ad suas
transduxit. Ubi ad continua miscendae pugnae spatia perventum est, confestim magnus et ineffabilis ventorum
turbo in ora hostium ruit, telaque ab ipsis intorta, retrorsum supinata egit, effecitque miraculo, ut parva manu
fusa, Victori Theodosio totus se prosterneret exercitus. Eugenius captus atque interfectus est. Arbogastes sua se
manu perculit. Illa victoria motus Poeta Claudianus, Paganus licet pervicax, DEO hominique testimonium tulit,
cum cecinit.
O nimium dilecte Deo, cui militat aether,
Et conjurati veniunt ad classica venti!
Ita coelitus judicatum est denuo inter partem, de solo Deo humiliter sperantem, et partem arrogantissime de
viribus suis gentiumque idolis praesumentem.
Theodosius Romam ingressus Victor, Honorium filium declarat Imperatorem, eique tutorem Stilliconem
attribuit. Senatores deinde Romanos ad abolendum idolorum cultum hortatus, cum illi pertinaciter avitae
superstitioni inhaererent, jactantes se idola colendo mille ducentis annis invictam Urbem coluisse, sumptus in
sacra praeberi nefanda solitos abstulit. Quibus detractis, publice quidem daemoniorum concidit veneratio, at
domi et in animis plerorumque mansit. Utmirari nemo possit, occupatam postea a Gothis Vandalisque Urbem,
nolentem Deo vero impendere opes suas, et semper pro idolis insanientem, adeo ut Zosimus neglectionem
Deorum, ludorumque secularium in quibus nihil inerat grave aut honestum, exitii publici causam scripserit. Qui
sane furoris sui complures eo tempore habuit
316

suffragatores. Cum enim Alexandriae, et alibi delubra profanarentur Daemonum, seditiones cruentae exarserunt
inter Christianos et Ethnicos, queis utriusque partis haud contemnenda occubuit turba. Sed vicit tamen Christus,
idola funditus subversa, pretium statuarum alicubi in pauperes erogatum est, frementibus frustra amicis
daemonum, permultis etiam ludibria errorum, quibus insueverant, revelata execrantibus.
Nec tamen deerant sua Christianis vitia, quae impotentem quoque irae Principem haud mediocri labe
adsperserunt. Thessalonicae ob interfectum seditiose praesidem, ultra septem hominum millia, circumdato
legionibus theatro, occidit. Quod ob facinus prohibitus sacris ab Ambrosio maximae tum autoritatis Episcopo,
non intumuit purpurae splendore, sed fassus publice delictum, poenitentia magis laudari, quam errore carpi
meruit, addiditque legem cohibendaeiracundiae, quae capitales sententias ad tricesimum diem differendas sanxit.
Sic modica dilatione emolliebantur aliquando severa praecepta; quale et illud erat in Antiochenos datum, quos ob
raptatam contumeliose Imperatricis Placillae, religiosissimae certe Principis statuam, vastitatis servitiique
damnaverat: Sed Flaviani Episcopi, Libanii Rhetoris, Macedoniique monachi monitionibus, vehementior impetus
elanguit. Placatus est et Byzantinis, ob Judaeorum eversam Synagogam multandis graviter, effectumque
Ambrosii Oratione est, ut Judaei urbium moenibus passim excluderentur.
Non tamen eadem Romanorum Episcoporum, Damasi, Syricii et Ambrosii gratia fuit, qui vociferantes,
Theodosium tyrannos imperio inhiantes comprimere, Ecclesiasticos fovere, Flavianum Antiochenum Episcopatu
eversum ibant. Qui cum exire dignitate, quam Romam ire judicandus mallet, Imperatoris autoritate defensus est.
Eadem Gregorii Nazianzeni moderatio fuit, qui Episcopatu Constantinopolitano maluit cedere, quam
dissensionibus ansam praebere. Qui substitutus est ei Nectarius, pravum ob facinus optimam abolevit
consuetudinem. Cum enim huc usque poenitentiam audiendis confessionibus praefuisset presbyter, autoritate et
silentio venerandus, ille ob proditum Diaconi cum faemina nobili stuprum, sustulit disciplinam Ecclesiae, et
conscientiae cujusque liberum de se judicium permisit. Nec cessarunt Ecclesiarum dissidia, augescente licet
indies Christianorum numero, sed inter orthodoxos juxta ac haereticos de quaestiunculis inanibus, liberaeque
observationis ceremoniis, imperite dissideri, et contra circa mortuorum ossa passim delirari coeptum est.
Caeterum Theodosius feliciter acto imperio, apud Mediolanum rebus humanis excessit, annum agens vitae plus
minus quinquagesimum, dignitatis XVI, utramque Rempub. utrique, id est, Arcadio et Honorio, filiis quietam
relinquens. Corpus ejus Constantinopoli sepultum est. Atque in eo Victor Aurelius desinit. Scripsere tunc
Optatus Afer, Sulpitius Severus Biturigum, Cyrillus Hierosolymitanus, Epihanius Cypri, Ambrosius
Mediolanensis, Amphilochus Iconiensis, Episcopi, Caesarius Nazianzeni frater, Hieronymus Stridonensis
Pannonius, presbyter; Sophronius, et Joannes, presbyter Antiochenus, paulo post Episcopus Constantin
opolitanus, Dictusque ob eloquentiae aureum flumen Chrysostomus. Praeclarum de Theodosio testimonium

199

