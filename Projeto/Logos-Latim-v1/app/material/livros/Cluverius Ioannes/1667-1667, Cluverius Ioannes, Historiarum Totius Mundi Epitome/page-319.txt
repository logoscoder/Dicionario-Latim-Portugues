Thraciam quoque et Macedoniam incursarent, magnasque clades majoribus cumularent. Unde factum, ut
exhausto fisco, veterum Imperatorum ornamenta venderet Andronicus, urgente inopia. Sub quod tempus primum
visi sunt Byzantii funambuli, et alii curosarum simul, mirbailiumque artium ostentatores, qui ex Aegypto
profecti, theatrumque sibi terrarum praestituentes orbem, suis plerique technis consumpti
508

sunt. Paulo post Syrgiannes indignatus, se consortem potestatis non sieri Andronico juniori, ad senem transfugit,
speique illum impler fore, ut universum recuperet imperium. At junior, ficta avi morte, ad ipsa Constantinopolis
suburbia promovet exercitum, incensus et matris suae Zenes infortunio, quam Constantinus Despota
thessalonicam ingressus, vi impositam navi avexerat Byzantium, car cerique incluserat. Ejus tamen dimissae
interventu nova pax coiit, flagitante id etiam Philadelphiae periculo, quum a Turicis tunc obsessam,
Philanthropenus ante XXXVIII annos oculis captus exemit manibus Barbarorum. Junior Andronicus didaemate
ornatus, collegam se avi gessit. Syrgiannes pro palatio subiit carcerem, opes ejus populus diripuit. Nicephorus
Gregoras, unde haec descripsimus, Pascha haud justo tempore celebrari ostendebat Andronico, sed senex
adspectu scandali, nihil censuit innovandum, temporis esse quaestionem, non fidei arbitratus. Interea neglectis
Orientalibus oris, tota fere Bithynia in Othomanni venit potestatem. Decumbente ex pedibus Othomanno, filius
ejus Orcanes Prusam, bithynorum urbem praecipuam, fame perdomuit, anno Christi MCCCXXVI, ibique anno
sequenti patrem argentea in tumba sepelivit, functum principatum annis XXVIII.
Quo anno Othomannus, eodem et Carolus IV, Rex Francorum obiit: Eduardus III Auglus, sorore ejus genitus,
haereditatem postulavit regni. Ex lege Salica Philippus Valesius, patruelis defuncti, Rex salutatur, sacraturque,
quanta non alius multis seculis celebritate. Bellum cum Flandris gessit, natum e seditione, qua illi Ludovicum
Comitem ob exactiones asperiores premebant. Comes, superatis ad Casletum Flandris, restitutus suae ditioni, de
autoribus motuum suplicium sumsit, quorum circiter sex millia exstitere.
Eduardus II senior, Anglorum Rex, quod Scotos sibi subjicere tenrasset, varias ab iis acceperat clades; Isabellam
et Eduardum filium, quod diutius in Galliis abessent, exules pronunciaverat; e primoribus multos affecerat
suppliciis; Spensios pravorum consiliorum autores, altius quam propinqui ejus ferre possent, extulerat. Quare a
filio atque uxore, modicis copiis transmarinis freta, comprehensus, atque in arctissimam custodiam datus, foedo
mortis genere interiit. Transimisso in anum per fistulam corneam ferro calido, intestina ejus ita sunt adusta, ut
nullo exterius indicio, facinus immanissimum proderetur. Nulla quaestione de tanto scelere decreta, uxor et filius
ab eo consilio haud alieni crediti. Eduardus III, cum nihil adversus Robertum Scotum efficeret, pacem iniit, salva
Scotis libertate. Apud eos Roberto Brussio David filius successt aetate pupillari. Sub eo Scotia multis
calamitatibus, per indigenas exterosque hostes affligitur.
Joannes sub haec Bohemiae Rex, rarus domi et in regno suo, frequens apud exteros, aut Lucemburgensi in
principatu, Lituanos, a Wernero Cruciferorum Prussiae Magistro, invitatus, multis affecit cladibus, qua
expeditione alterum oculum ex aeris intemperie amisisse fertur. Boleslaus dux Silesiae, ejusque cognati, huic se
regio obstrinxere, deserto Loctico, Polonorum rege. Hinc cum anno ejus seculi XXX et Friedricus decessisset, et
Ludovicus ex Italia repetiisset Germaniam, Joannes rex a Brixianis, aliisque Lombardis invitatus, multas
Italorum urbes subegit, ac Pontifici simul Caesarique simulans obsequium, ambobus displicuit. Quare ne de
bohemia periculum subiret, Caesari semet excusaturus, rediit in Germaniam. Bononieses, et aliae Civitates,
caesis Papae praesidiis in libertatem se vindicartunt. Legatus Avenionem proficiscitur, anno MCCCXXXIV, quo
ipso Joannes Pontifex vita abit, anno aetatis XC, Papatus paulo plus XIX, relicto inaestimabili thesauro
509

1250000 aureorum, sive ut alii, millionibus XXV, ut vel hinc appareat, haud frustra illum sutoris filium omnibus
modis restitisse, ne crederetur publice paupertatem Christi, non dominatum mundi, Ecclesiae pastoribus
competere.
Ludovico Alemania, spretis Joannis execrationibus, obedire non abnuit, licet multa inter clerum populosque
altercatione. Jam enim proverbio ferebatur illud: Curia Romana non pascit ovemsine lana. Joannes pertinaciter,
omnem potestatem spiritualem civilemque Petro commissam a Christo, contendebat.
Eo tempore nova Byzantinos Principes discordia invasit. Andronicus junior longos pertaesus dies senis,
Michaelem Bulgariae Despoten foedere sibi junxerat, avum aut purpura, aut vita privaturus. Proditis seni insidiis,
auxilia quidem ille contrahit, sed frustra, populorum animis ad orientem potius nepotis fortunam, quam ad
ignavum avi senium respectantibus. Duces ipsi intestinis dissensionibus exitium sibimet, nepoti victoriam
peperere. Junior proditione cepit Constantinopolin, avumque ab omnibus derelictum, blande allocutus, non
prorsus dignitate exuisset, nisi pravis aliorum, Niphonis praesertim Patriarchae, suggestionibus iniquior ei esset
redditus. Amotus denique gubernaculis senex, tanta doloris acerbitate est perculsus, ut utriusque oculi usum
amitteret, reliquamque vitam in meris ageret tenebris. Interim junior suscepta in Asiam adversus Orcanem
expeditione, ob vulnus in pede acceptum, praelio excessit. Eum milites fugere rati, etiam ipsi in effusissimam
projecti funt fugam, totumque exercitum perturbavere. Ingens a Turcis clades, ignominiaque accepta. Profectus
inde Didymotichum Andronicus, ex frigore post balneum, subito gravem contraxit morbum, quo omnis ei saluris
spes adempta. Id cum percrebuisset, Senior Byzantii monachum cogitur induere a Theodoro Synadeno,
319

