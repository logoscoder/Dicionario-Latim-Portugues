Anno quo imperium coepit Caroli, coepit et nummus uncialis, quem a valle Joachimica, ubi cudebatur, Talerum
nostri appellant. At annum vicesimum coronatione Caroli insignem, insigniorem fecit Suecorum calamitas, et
Pontificis Leonis execratio, qua ipse in Lutherum, Lutherus vicissim in ipsum fulminavit.
588

Suecorum sane principes internecioni dedit Christierni regis furor, diris pontificiis armatus: At Lutherum
Pontificis ira erexit.
Christiernus, conscripto e Danis Holsatisque suis exercitu, cum Gallis eum, Scotis, Anglis, Alemannisque
roborasset, Othonem Krumpium praemiserat in Westrogotthorum terras, ubi commissa in stagno congelato
pugna, ictu tormenti in femore vulneratus Steno, paulo post obiit, sublatoque duce, numerosus Suecorum
exercitus facile est dissipatus. Itaque Christiernus a pleraque nobilitate evocatur, reliquos partiim vi, partim
blanditiis subigit, deditaque Stockholmia, corona reglai exornatur. Sed praemetuens gentis dudum sibi infestae
mutabilitatem, flagransque odio in illos, qui fomitem hucusque incendiis subdidissent, subornat Gustavum
Trollium, regni Archiepiscopum, qui de injuriis sibi illatis publice conqueratur. Ea occasione arrepta, damnat
capitis, quicunque praesuli vim fecissent, populoque adstante et trepidante, nonaginta quatuor e primoribus
Suecorum, in his duos Episcopos, obtruncari jubet, relictis ante praetorium ad horrorem per triduum cadaveribus.
Stenonis ipsius corpus, dudum terrae mandatum, novi tyranni jussu effoditur, et cum reliquis, ut papali itidem
fulmine ictis, crematur. Viduae denique et filii interfectorum bonis spoliantur. Executorem se Pontificii
anathematis, ut obedientem Ecclesiae filium deceret, hoc facto professus, cum multa saeve in alios quoque
passim peretrasset, praeter fidem, contra jus jurandum, quo impunitatem antea omnibus promiserat, relicto post
se nominis foetore gravissimo, in Daniam rediit. Gustavus, Erici Joannis cum caeteris truci dati silius, miris
modis evasit pericula, atque ad Dalekarlos metallarios delatus, oppressam tristi servitute Sueciam paulatim ad
resumendam libertatem excitavit, conatu non minus generoso quam felici.
Caeterum M. Lutherus, quum hactenus Papae autoritatem nequaquam violare voluisset, arbitratus, ipso inscio,
quaestores indulgentiarios abuti sacra potestate, postquam se anathemate ab eo plecti, librosque suos exuri
intellexit, tanto est zelo inflammatus, ut Leonem praedicaret esse Antichristum, ac diploma ejus jusque ipsum
Pontificium projiceret in flammas, addens illud Samsonis heroicum: Quemadmodum fecerunt mihi, ita feci eis.
Carolus vero Caesar, primis comitiis, quae anno sequenti Vormatiae habuit, ut Leonis gratiam aucuparetur,
Lutherum accitum, intrepideque professum veritatem proscripsit. Cujus capiti metuens Fridericus elector,
Wartbergam abductum curavit custodiri, donec turbulenta Andreae Carolstadii Iconoclastae commotus
reformatione, sponte sua Vitebergam reverteretur.
At Pontifex, inito cum Carolo foedere, de Gallis Insubria, atque adeo tota Italia expellendis, omnia consilia ad
bellum vertit. Mediolanum facile captu fuit, foederatis Helvetiis, qui jam a Caesare sollicitati fuerant, ob non
persoluta a Lautreco stipendia, a Gallorum castris discedentibus. Mediolanum Francisco Sfortiae Maximiliani
fratri, uti convenerat, a Caesare attributum, Parma et Placentia Pontifici. Leo incredibili hinc gaudio perfusus,
cum majora quaeque indies moliturus videretur, subita morte, veneno, ut putatur, a cubiculario dato obriguit. De
quo Sannazarius:
Sacra sub extrema, si forte requiritis, hora,
Cur Leo non poterat sumere; Vendiderat.
Suffectus propitia Caesaris fortuna Hadrianus Ultrajectinus, praeceptor quondam ejus, Hispaniae tunc rector, ab
infima sorte ad supremam industria et eruditione evolavit. Questus ab Italis se prodi, Belgis tantum hominibus,
quos praeclara fide esse aiebat, se credidit. Solimannum cupiens debellare, frustra fuit. Is, quod Hungari legatum
ejus in
589

carcerem misissent, Sabbatiam, Albamque Graecam expugnarat, jamque Rhodum gravissima obsidione tertium
mensem infestabat. Nabves ab Adriano instructas cum detinerent venti, Rhodii pacti incolumitatem vitae
rerumque, deditionem Turcis fecere, ipso Christi natali MDXXII, quo die et saxum ingens prodigiose decidens,
Pontificem pene oppressit. Hic ut scandalis aliquomodo mederetur, coepit officia venalia abolere, empta
quibusdam adimere, foeneratores et aversae Veneri deditos castigare, ingenti delinquentium offensa. Cognatis
suis nihil more antecessorum tribuit, negans Sionem in sanguinibus aedific andam.
Atroci pestilentia Romam vastante, ipse nec pavidus multum, nec anxie pharmacis armatus, in urbe permansit,
mirifice eo officio incolis gratificatus. Antonium Praesulem florentinum, et Brennonem Misnensem in sanctos
retulit, Luthero ejusmodi consecrationes, ut errorum plenas, insectante. Hunc ut supprimeret, concilium omnibus
deposcenribus, quo tantae de sacris rebus lites deciderentur, promisit; haud inficiatus, multa in Ecclesiam
irrepfisse vitia per desidiam decessorum autmalitiam, quae censura acriori indigerent. Verum ipse rebus
peragendis lentior timidiorque visus, adeo ut Hieronymus Balbus, Ferdinandi legatus, palam auderet dicere,
corrumpere Hadrianum cunctando rem Christianam; ut quondam cunctando restiruerit Romanam Qu. Fabius.
Foedere tamen junxit Carolum Caesarem, Henricum Anglum, Ludovicum Hungarum, et minores aliquot Italiae
principes, exclusis Gallis, a quibus et Veneti descivere, Papae observantia. At interim Hadrianus seu veneno, seu
curis confectus, altero Pontificatus anno moritur, expertus, ne licere quidem Pontifici, cum velit, benefacere,
369

