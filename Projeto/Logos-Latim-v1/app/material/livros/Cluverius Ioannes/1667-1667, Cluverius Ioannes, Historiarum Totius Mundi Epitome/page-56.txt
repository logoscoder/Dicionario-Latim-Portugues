perque Apollonitates, et Acanthios a Spartanis corrogabat suppetias. Missus Phoebidas dux arcem Cadmaeam
Thebanorum, a Leontiade proditam occupat, quam gnari a se contra foedus occupatam Spartani nihilo magis
restituunt, sed et diversum sentientes Thebis injuriose ejiciunt. Interim ne iniqui videantur, ducem praetura
multant, cujus factum ipsi judices defendere non abhorrebant. Ergo suffectus Phoebidae Teleutias, ab Olynthiis
cum folre exercitus occiditur. Mox tertius dux Agesipolis febri perit: Polybides tandem fame subactos Olynthios
ad jungendam cum Spartanis societatem perduxit, unde florentissima iterum Lacedaemoniorum civitas visa.
Nam a regibus Persarum, Aegypti et Siciliae colebatur; Thebanos praesidio coercebat: Corinthii Argivique
demissis erant animis. Athenienses prorsus inglorii.
Sed magnae saepe res non ita magnis copiis sunt gestae, validissimaeque opes ab tenui saepe initio profligantur.
Idque etiam tum Lacedaemoniis accidit. Septem adolescentuli exules coierunt pro Thebis recuperandis, ductore
Pelopida. Ii vesperascente coelo, vestitu agresti Thebas perveniunt, vinolentos magistratus, Venerique quam
Marti intentiores matronali inducti habitu opprimunt. Hinc vulgo ad libertatem vocato, adjutu Atheniensium,
praesidium ex arce depellitur. Paulo post Thebani ab Atheniensibus, metu Spartanorum deserti, desertores
strategemate ad renovandum secum bellum inducunt. Nam Sphodriae praefecto Thespiensium oblatis muneribus
persuadent, ut Atticos agros vastet, Pyraeoque struat insidias. Ea injuria irritati Athenienses, facile iterum
Thebanis arma sociant, Chios, Rhodios, Byzantinos, Mitylenaeos ad defectionem trahunt, LXX civitates subito
in Spartanos armantur. Contra Spartani adhuc multitudine superiores, Agesilao duce in Boeotiam movent, et
hostes ad praelium populationibus provocant. Sed frustra. Chobrias enim dux praeoccupatis, quae opportuniora
erant bello, locis, facultatem dedit suis coercendi populationes. Ipse ad Naxum navali certamine profligat
Lacedaemonios, atque Atheniensibus priscam fortitudinis existimationem restituit, mox etiam Timotheus
clementiae. Expugnata
86

enim Corcyra, a direptione et Injuria cohibet militem, eaque justitiae fama multas civitates ad populare
imperium, colendamque cum Atheniensibus societatem allectat.
Interim Romae eodem tempore capitale M. Manlio nimium populi studium fuit. Comperto enim, quod profusis
largitionibus invidiam senatui, aditumque sibi ad regnum strueret, in vincula conjectus est, e quibus interventu
plebis exemptus, cum populum, cujus precibus evaserat, ad rebellionem concitaret, de saxo Tarpeio, quod olim
mascule adversus Gallos defenderat, dejectus periit: locusque idem in uno homine et eximiae gloriae
monumentum, et poneae ultimae factus. Similiter Corinthi, Megaris, Sicyone, complures perduellionis sunt
damnati, quod Artaxerxis autoritate, nova per Graeciam pax, et cum pace libertas civitatum invaluisset,
primorumque multi administratae reipub. rationes crudelius saepe quam justius postularentur. Art Thebani,
autore Epaminonda, transactioni contradixerunt valide, nec Lacedaemoniis continentis imperium, quod
Athenienses, ut mari potirentur, jam concesserant, ratum habuere.
Tum vero Artaxerxes, collectis e Graecia XX mercenariorum millibus, pluribus annis adornatum bellum
adversus Aegyptios pridem rebelles gessit. Iphicrates Atheniensis Pharnabazo collega datus, et classis
quingentarum navium in Aegyptum ducta est, barbarorum millia ducenta. Patefacto Aegypti aditu, quem
Nectanebus Rex diligentissime obstruxerat, nihil praeterea gestum, oborto inter Pharnabazum et Iphicratem
dissidio. Cum enim Iphicrates Memphin praesidio vacuam oppugnare cuperet, importuna Pharnabazi cunctatione
res extracta, ac mox inundante Nilo terram, infecto bello discessum est.
Confestim inquietudo iterum incessit Graecos, Atheniensibus populari civitatum regimini, Lacedaemoniis
Aristocratiae patrocinium venditatibus: Deusque irascens insanis mortalium tumultibus, Helicen et Buram,
Achaiae urbes, undis marinis terraeque hiatibus absorpsit Fax quoque stupendae tr abis instar diu arsit in aethere,
vanamque hominum confidentiam caelesti incendio exterruit.
Nihilominus Lacedaemonii Thebanis bellum faciunt, jam desertis ab Atheniensibus, quod Plataeenses et
Thespienses injustius e Boeotia exegissent. Quamobrem Cleombrotus per Phocidem copias ad Boeotorum fines
produxit, cui Thebani, creato Epaminonda imperatore, apub Leuctra occurrunt, ubi quondam Scedasi filias
Spartanorum legati violaverant. Atqui Jason quidem Pheraeus ambigua fortunae perpendere, ac jure quam armis
experiri jusserat. Verum Lacedaemonii, alterius ducis Archidami superventu pertinaciores, ferro disceptandum
judicabant. Quare concurrentibus aciebus cadit Cleombrotus, Spartanorum quatuor millia sternuntur, victoria
Thebanis cedit, antiquissima Lacedaemoniorum Respublica, quae annos quingentos principatum sibi vendicarat
Graeciae, suapte superbia, usurpato pridem honore dejicitur.
Is casu Jasonem Pheraeum in spes fortuna sua altiores pellexit. Eversa enim Heraclea, Thessalorum se ducem
facit, descriptoque oppidis tributo VIII equitum, XXX peditum millia cogit, atque imperium Graeciae animo
agitat, junctis cum Amynta Macedoniae rege consiliis. Sed unus annus mox ambos abstulit, magnumque
incussum Graeciae terrorem subita regum fata dissiparunt.
Secuta et mors Agesipolidis Spartae regis, et novum pro Arcadum factionibus bellum, quarum una Thebanos,
altera Lacedaemonios imploraverat. Mantinenses iterum a Lacedaemoniis muros reparere vetiti, Thebanorum
fulciuntur opibus. Hisce ergo suppetias ituri Epaminondas et Pelopidas, adsicitis Locris, Argivis et Eleis, cum L
millibus militum
56

