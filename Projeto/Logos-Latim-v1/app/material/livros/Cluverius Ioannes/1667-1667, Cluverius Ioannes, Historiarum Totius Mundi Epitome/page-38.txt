ing enti cum exultatione; qui viderant, lacrymantes adspexere. Sed gentium vicinarum odiis vexati, plerique
etiam rei familiari potius quam publicae intenti, parum proficiebant, Cyro
57

praesertim novis bellis implicito, per cujus absentiam accusati apud filium, subsidiis a patre decretis exciderunt.
Cyrus enim ultra Araxen fluvium in Massagetas, gentem latrociniis et praedationibus infamem tendens,
Cambysen filium regem pronunciavit, addito ei Croeso amico et rectore. Cumque initio feliciter rem gessisset,
allectis ad vinum et epulas barbaris, subitaque oppressione trucidatis, capto etiam Spargapise Tomyris reginae
filio; tamen post, ut fit, versa fortuna, decem militum millia amisit. Equitatus ab Elephantis, quos Indi
adduxerant, in fugam actus, Cyrus ipse equo excussus, ac vulnus ei grave ab Indo inflictum est: vicissentque
Scythae, nisi Amorges Sacorum Rex antea devictus, jam Cyrisocius, laborantibus Persis succurrisset. Illo enim
viginti equitum millia opportune in auxilium rapiente, recollecti Persae hostem fuderunt, atque, ut ait Cresias,
Amoraeum regem Derbicum, cum duobus filiis, ac XXX militum M concidere. Cyrus paulo post ex vulnere
decessit et a filiis in Parasgadis humatus est, anno vitae, ut Cicero ex Dione refert, LXX, regni tricesimo.
Fatis vicinus Tanyoxarem, minorem filium, Mediae, Armeniae, Bactrianae, Carmaniaeque regem constituit,
imperium Cambysi dederat. Herodotus praecisum Cyro caput a Tomyri, atque in utrem sanguine plenum humano
mersum memorat, additis ludibriis, ut saturaretur tandem sanguine, cujus sitientissimus fuisset. Diodorus
crucifixum scribit. Sed et Herodotus fatetur, alios de Cyri morte sermones fuisse. Et Xenophon atque Ctesias,
imo ipsum Cyri sepulcrum a Strabone, Curtio, aliisque autoribus descriptum, documento sunt, eum haud ex
alieno arbitrio mortem habuisse. Regnavit a Ponto Euxino usque ad mare rubrum, et ab Indis usque in
AEgyptum, rex veri Dei imbutus notitia, foederum et juris servantissimus, in subditos affectu paterno, in amicos
militesque liberalissimus.
Tertio imperii ejus anno, Daniel ab angelo Gabriele Dei arcana edoctus, inter alia comperit, tres fore post Cyrum
reges Persidis, et quartum potentissimum omnem vim in Graecos conversurum. Is Xerxes fuit, ut suo loco
dicetur. Idem Daniel Alexandri Magni, et successorum ejus fata tam accurate praedixit, ut vel hoc solo redargui
testimonio possint, qui vel de veritate religionis Hebraeorum, vel divina providentia haesitant. Mortuus est Cyrus
Olympiade LXII, florenteper Italiam Pythagora Philosopho, qui Zaleucum Locrorum, et Charondam Thuriorum,
egregios Legumlatores fecit. Luxuriantes, post cladem e Locris acceptam, Crotoniatas ad frugalitatis usum
revocavit. Foeminis persuasit, vera matronarum ornamenta pudicitiam, non vestes esse. Quo tempore
Carthaginenses Liparam occuparunt, Tarquinius Superbus Romae regnum iniit.
CAMBYSES, qui et ASSUER US.
UBi Cyrus e vivis excessit, Cambyses jam ante imperio praepositur, licentius se gerere coepit, parum memor
paternae moderationis monitusque. Erat enim laxiori disciplina domi habitus, quum pater, per continuata fere
bella absens, educationi liberorum minus posset attendere. Ei scripserunt praesides Syriae, non esse dandam
Judaeis restituendae urbis copiam, ne pro contumaci ingenio, resumtis viribus, aliis gentibus imperare soliti, non
paterentur sub alieno imperio degere. Ita cessavit templi urbisque Jerosolymae aedificatio. Cambyses ab avo
paterno Cambysis, ab avunculo avisque maternis Assueri nomen traxit.
Caeterum persuasus de Aegyptiarum mulierum praestantia Cambyses, ab Amasi rege filiam petit. Amasis ad
pellicatum, non ad conjugium postulari filiam ratus, aliam ei Virginem, praedecessore suo Apria genitam, mittit,
simulans, suam prolem esse. Erat enim
58

Amasis rex scommatibus deditus, et poculis, furtis etiam ante regnum, quam natalibus nobilior. Quamobrem
spernentibus eum Aegyptiis, idolum e pelluvio conflatum erexit, eoque a praetereuntibus adorato, rem iniquam,
inquit, Aurum, quo pedes lavabam, quum consecratum est, vener amini, regem ex ignobili factum contemnitis.
Aegyptum, hic bellis Babylonicis et intestinis misere exhaustam, restituerat, exstructis aut reparatis ad vicies
mille urbibus; Cyprios quoque primus subegerat. At a Cambyse, ob fraudem matrimonio factam, bello petitus
interiit, priusquam Persae Aegyptum attingerent, cum regnasset annos XLIV. Successor ejus filius, nomine
Psammenitus, sexto quum regnare coeperat, mense vincitur, cadunt acie Aegyptiorum LM, expugnatur
Memphis, tota Aegyptus in servitutem redigitur. Cadaver Amasis effossum, post verborum ludibria, flammis
exussit Cambyses. Psammenitus procuratione Aegypti honorandus, dus, quod regis filius esset, mox ob
attentatam rebellionem damnatus, epoto cruore taurino exspiravit animam.
Dum haec in Oriente et Aegypto geruntur, Lacedaemonii ab exulibus Samiorum incitati, Polycrati bellum
intulerant, quod ille praeter Samum, Lesbum quoque, et alias Graecorum insulas oppidaque occupasset. Sed et
Lacedaemoniorum fuit irrita expeditio, et Polycrates, nimiae jam felicitati metuens, cum pretiosissimam
Smaragdum mari mersisset, in pisce eam donato recepit. Hanc rem edoctus Amasis, amicitiam cum Polycrate
cultam dissolvit, praesagus fore, ut rara et jugis felicitas maximo Tyranni infortunio terminaretur. Id quod
accidit. Nam Oraetes Sardium praefectus, fraudibus allectum ad se Polycratem, tamquam ingentibus instruendum
opibus, queis Persarum imperio insidiaretur, cruci suffixit improbissime, maximasque ejus spes tetro exitio
abrupit, ipse vicissim a Dario rege ob scelera occidendus.
38

