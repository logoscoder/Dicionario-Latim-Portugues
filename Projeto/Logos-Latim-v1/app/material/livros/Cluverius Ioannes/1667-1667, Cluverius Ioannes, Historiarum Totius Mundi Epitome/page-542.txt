Parmac Ducissa, ex puerperio mortua. Potoizcius Poloniae Regni supremus dux, ardenti febri extinctus est. Quin
etiam militiae praefectus Sparus. Bruxellis defungitur Magdalena Egmondana sacri imperii Princeps, sexagesimo
septimo aetatis anno. Et Turini in Sabaudia Francisca Borbonia ejus Ducatus Dux, et in Coenobio ab ipsa
condito sepulta est. Et Melitae Raphael Cottonerus, Melitensium equitum magnus Magister. Sub sinem
praecedentis, et initio praesentis anni, ingens et terribilis cometa, longam et fulgentem trahens caudam apparuit.
Viam duxit a signo Virginis, trans Corvi Navis Amplustris, per Galli, Leporis, Hydrae, Eridani, et Cetes signa.
Mense Aprili tertio aut idem aut alius apparuit, certe sequentes anni, signorum istiusmodi, apparitionem non
omnino vanam esse, abunde demonstrarunt. Scotia vehementioribus procellis concussa, multarum navium
reliquis naufragis, litora sua contecta vidit. At in partibus Americanis, Angli varios pagos, et munimenta, quae
Belgii Foederati Ordinibus parebant, imperiose occuparunt, totius illius tractus dominium sivi vindicantes. Hisce
autem non contentis, Anglis ex Anglia diversae naves, militibus, et omni commeatu egregie munitae ad Africae
litora mittumtur, qui bello minime indicto, Hollandis sua quoque munimenta, ad viride promontorium sita, quin
et aliquot naves, hostili more modoque occupaverunt, et Classiarios, in Angliam abduxerunt, ibique detinuerunt.
Quae res variis querelis, et secuto bello causam inter alia praebuit. Rex Poloniae interea, cum Russorum
instabilem in pacem animum videret, et vixullum stabilimentum conspiceret, quo belli et pacis incertos flecteret,
collectis copiis, et Czarnetscio veterano duce, cum militibus ejus sibi adjuncto, in Russorum fines movit.
Vronkovam primitus in deditionem accepit, deinde Bariispolam in deditionem postulat, quam praesidiarii
detrectabant: at cum jam tormenta urbi admoverentur, et vis pararetur, manus dedere. Alia oppida horum secuta
exemplum, caeteris haud parvum terrorem incussere. Ab alia parte auxiliaris Polonorum manus, Tartarorum et
Cosaccorum praefectis, ducibus, trajecto Boristhene, multa oppida juris Polonici fecere, dum Bohumus
Cosaccorum Dux Czarnetscio junctus Monastricem oppidum vi, et paulo post nosaukam deditione occuparet.
Rex Poloniae interea Ostrezeae, et Regina Varsoviae degebant, rerum eventum praestolantes. Interim Poloniae
praefectus, cui Packio nomen erat, Boristhenem ponte junxerat, at Russi sex militum millia, et octodecim
tormenta ei immittentes, in fugam foede vertuntur; Minkof ka, qui has ducebat copias, cum aliquot signis, captus
est. Interea Pisae in Italiae ora pax inter Galliarum Regem et Pontificem sancita est. Conditiones hae fuere. 1.
Pontifex post harum conditionum signationem, protinus Castrum manumittet, et intra octo annorum spatium
Parmae Dux, in duobus terminis Pontifici, millies et sexcenties mille Libras persolvet. 2. Modenae duci Pontifex
870

ter centies mille Coronatos remittet, et insuper quadragies mille eidem dono dabit, queis Palatium sibi Romae
comparet. 3. Cardinalis Chisius Legatus in Galliam mittetur, Pontificem apud Regem excusaturus, eidemque et
suo generi veniam petiturus. 4. Cardinalis Imperialis dictus ipse coram Rege causam suam Orabit. 5. Cardinalis
Maldachinus, Romam revertetur omnibusque ibi privilegiis suis fruetur. 6. Domino Mario Pontificis fratri, Roma
interdicetur, nec eo revertetur, antequam Regis venia toti familiae Chisiorum impetrata sit. 7. Augustinus
Pontificis cognatus, ad Etruriae fines usque, Regio Legato obviam ibit, illique ibi Pontificis indignationem,
propter illa quae superiori anno acta sunt contestabitur. 8. Eodem die quo Legati Uxor Romam ingressura sit,
Domina Berenice, Pontificis ex altero parentum Soror, aut Farnesia Princeps ejus neptis ad pontem Molanum ei
occurret, felicemque adventum gratulabitur. 9. Pontifex omnibus ministris suis injunget, Personae tali qui tanti
Regis senioris Ecclesiae filii Characterem gerit, omnem honorem et cultum exhibere. 10. Omnia quae adversus
Ducem Caesarinum, acta vel transacta sunt a Pontifice abolebuntur, omniaque ei Duci illata Damna restituentur.
11. Omnia decreta respectu, superiori anno vicesimo Augusti die, actorum, contra Romanos Barones lata,
annihilabuntur. 12. Omnis gens Corsica servitio omni inepta habebitur, omnique munere exauctorabitur. 13.
Piramis e regione stationis militaris, erigetur, cui decreta, contra Corsicam gentem, lata inscribentur. 14.
Galliarum Rex, Avenionem, et Venassinensem Comitatum Pontifici restituet. Omniaque acta et decreta
Parliamenti annihilabuntur. 15. Incolis ejusdem urbis et Comitatus, nullo praetextu, vicesimo Augusti die acta
vitio vertentur. Mirum quanta omnium laetitia haec pax accepta est, praecipue imminente tanto, a Turcis, omni
Christiano nomini discrimine. Miles jam a Rege in Italiam missus, protinus conscensis navibus avehitur. Equites
Imperatori adversus Turcas militaturi mittuntur. Eboraci interea, nonnulli Presbyteriani, ut vocantur in carcerem
conjiciuntur. Hi cum sociis Regium Palatium Notinghamum, Glocestriam, Neocastrum, urbes ad Tunam amnem,
et Bostonium in L ncolnia invadere animum induxisse ferebantur, omnem Regiminis tam Politici quam
Ecclesiastici faciem; mutare atque evertere, satagentes. Arma ex Hollandia sperabant, ingens agrestium et civium
numerus nomina sua dederant. Major Gualtherius, ex antesignanis, cum judicibus suis sisteretur confessus est: se
ante biennium Londini, de rebus gerendis colloquio, interfuisse, et conjuratos paulo post ad duodecim equitum
millia, in procinctu habuisse, quod pro omnibus sectis, contra praesentem Gubernationem, declarationem
instituerant, et Lambertum Juxta atque Ludlovium sibi capita destinaverant. Quod primi conatus, ex Hibernia,
originem duxissent, in Scotiam et mox in Angliam transituri Skiptonii in Castro captivos libertate donare
decreverant. Inter haec Londini quoque famosus libellus, qui Mene Tekel, nominabatur, adversus Regiam
Gubernationem, edebatur, cujus auctor Tuyne dictus supremo supplicio affectus est. De superioris conjurationis
praecipuis auctoribus, supplicium quoque sumptum, ignobilis vulgi erroribus venia data. Per Moraviam in ipso
solis Corpore certantia inter se agmina visa ferebantur; sole post specierum disparitionem, mirandum in modum
542

