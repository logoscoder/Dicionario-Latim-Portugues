129

Ariamnes, Antiochi Dei filiam Stratonicen Ariarathi filio suo acceperat, suamque vicissim Antiocho Hieraci
dederat uxorem.
Ab illo cum primum benigne esset exceptus Hierax, interjectis diebus, cognito, quod insidiae sibi pararentur,
salutem quaesivit fuga. Profugo, ut nusquam locus fuit, ad Ptolomaeum hostem, cujus fidem tutiorem quam
fratris existimabat, decurrit, memor vel quae facturus fratri esset, velquae meruisset a fratre. Sed Ptolomaeus non
tam amicus dedito, quam hostis factus, servari eum arctissima custodia praecepit. Hinc quoque Antiochus, opera
cujusdam meretricis adjutus, quam fimiliarius noverat, deceptis custodibus elabitur, fugiensque a latronibus
interfieitur. Seleucus quoque iisdem ferme diebus, amisso regno, equo praecipitatus, finitur. Sic fratres, quasi et
germanis casibus exules ambo, post regna, scelerum suorum majorumque poenas luerunt.
Interim Aradii, qui Callinico adhaeserant, impetrata ab eo asyli libertate, qua cavebatur, ne profugos regibus
cogerentur tradere, Rempublicam suam valdeauxere. Parthi quoque et Bactriani, conturbatam videntes
Seleucidarum familiam, ab imperio eorum desciverunt. Parthorum praefectum Andragoram Arsaces oppressit,
sublatoque eo imperium invasit gentis, Bactrianorum M. urbes Theodotus. In asia minori Attalus Eumeni
patrueli successit, tertius a Philetaero, quem a Lysimacho ad Seleucum desecisse diximus. Philetaerus enim
officiis erga potentiores perpetuis Pergamum sibi 20 annis servarat: Eo defuncto Eumenes, fratris ipsius filius,
auxerat potentiam, et Antiochum Soterem apud Sardes profligarat. Ei post viginti duos annos Attalus, qui etiam
nonnullis Eumenes dicitur, suffectus, magna pugna Galatas et Antiochum Hieracem prostravit, regiumque
nomen adsciscere ausus est, aequato magnitudini nominis animo. Summa enim justitia suos rexit, unicam fidem
praestitit sociis, mitis ac munificus in omnes, regnum 43 annos tenuit, adeo stabile ac sirmum, ut ad stirpem
tertiam possessio ejus descenderit.
In Macedonia decedens Antigonus Demetrio filio reliquit regnum, quod Aratus Sicyonius Achaeorum dux,
subinde debilitabat, depellendo e Graeciae civitatibus Macedonum praesidia, easque Achaico foederi
adjungendo. Corinthus, Epidaurus, Megara, Troezen, hoc pacto libertatem recuperarunt, et Ptolomaeus Evergetes
cum Achaeis societatem coiit.
Verum Sparta non accessit ad foedus. Agis rex rempublicam, post victas Athenas, jam pridem neglectis Lycurgi
legibus corruptam, priscae restituere continentiae, et virtuti studebat. Verum ob id exosus ditioribus, accedente
calamitate rei ad Pellenen male gestae, ab Ephoris est necatus. Aratus Pyraeum, Munichiam, Salaminem et
Sunium, e Macedonum praesidiis, corrupto eorum praefecto Diogene, liberavit. Persuasit et tyrannis,
Aristomacho Argivorum, et Lysiadi Arcadum, ut deposita sponte potestate, civitates suas cum Achaeorum
conjungerent concilio. Verum, ut non omnia hominibus, etiam beatis, e sententia eveniunt, felicitas Arati ad
postremum labefactata ruit, haud sine illius, qui eam labefecerat, pernicie. Is erat Cleomenes, Heraclidarum e
prosapia Eurysthenis ultimus, qui post Agidem regno potiebatur Spartanorum. Etenim hic iteratis victoriis
Aratum ad petenda Macedonum, quos antea laeserat, auxilia compulit.
Demetrius rex decennium regno functus, jam obierat, relicto parvulo filio Philippo. Ei tutor datus Antigonus
Gonates (qui et Doson appellatus, quod non daret sed videretur daturus) accepta in matrimonium matre pupilli,
regem se constitui laborabat. Dardanos Thessalosque morte Demetrii exultantes, compescuerat, dignitatemque
regni Macedonici non solum defenderat, verum etiam auxerat. Interjecto tamen tempore, seditione
130

minaci Macedonum clausus in regia fuit, extremoque circumdatus periculo. Tum in publicum sine satellitibus
procedit, projectoque in vulgus diademate et purpura, dare haec eos alteri jubet, qui aut imperare illis nesciat, aut
parere ipsi sciant: se adhuc invidiosum illud regnum, non voluptatibus, sed laboribus ac periculis sentire.
Commemorat deinde beneficia sua, depositoque cum eorum exprobratione imperio, tamdiu illud recipere
recusavit, quoad seditionis autores traderentur supplicio. Post accitus ab Arato, bellum infert Spartanis: qui soli
Philippi Alexandrique bellis, et imperium Macedonum, et omnibus metuenda arma contempserant. Inter quas
nobilissimas gentes certatum summis utrinque viribus fuit, hinc veteri gloria, illinc illibata libertate, ipsaque
etiam salute ad fortitudinem stimulante. Victi Lacedaemonii non tam suorum mortes, quam proprias dolebant
vices, quod non omnes pro libertate patriae cecidissent.
Haec miserantibus supervenit Cleomenes rex, suo pariter et hostium cruore, post factas multas caedes, madens:
ingressusque urbem, non consedit humi, non cibum aut potum poposcit, non denique armorum deposuit onus:
sed acclinis parieti, cum quatuor millia sola ex pugna superfuisse conspexisset, hortatus ut se ad meliora
Reipublicae reservent tempora: ipse cum conjuge et liberis in Aegyptum ad Evergetem proficiscitur: a quo
honorifice susceptus, diu in summa dignatione regis vixit. Postremo post Ptolomaei mortem (is Olymp. 139 anno
primo consumptus morbo suit) a filio ejus cum omni familia car ceri inclusus, dum evadere, regemque frustra
occidere conaretur, voluntaria cum omnibus suis periit morte: uxores etiam ad supplicium miserabiliter raptae
occubuere. Antigonus autem caesis occisione Spartanis, fortunam tantae miseratus urbis, a direptione milites
prohibuit: veniamque his qui superessent dedit, praefatus bellum se cum Cleomene, non cum Spartanis habuisse,
cujus fuga omnem finierit iram: nec minori sibi gloriae fore, si ab eo servata Lacedaemon, a quo solo capta sit,
proderetur. Nec multo post ipse decedit, regnumque relinquit Philippo pupillo, annos XIV nato. Ejus iracundiam
83

