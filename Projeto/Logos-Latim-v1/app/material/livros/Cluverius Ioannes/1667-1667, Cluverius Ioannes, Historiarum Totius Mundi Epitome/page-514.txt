omniaque juvenis munia commode subibat, novoque vigore diebus Dominicis concionem habebat, non sine
omnium summo stupore. Flandrici piratae interea diversas Anglorum naves, easque inter bellicam, triginta tribus
tormentis munitam, intercipiebant; quin etiam milites, ejus territorii passim, vicinos quosque agros, hostilem in
modum devexabant, imo sex equites eo audaciae provecti, ut palam medio die Lirae civium domos et officinas
diriperent, suamque et sociorum insolentiam suspendio luere necesse habuerint. Diestae sexdecim alii a civibus
interficiuntur. Hollandicae Societatis Generalis Gerhardus Hulft eodem tempore Columbam Ceilani Insulae
Metropolim expugnavit, sed ipse ex vulnere, in oppugnatione accepto partae victoriae vix fupervixit.
Poloniae Rex Crestochovii comitia indixerat, quibus feliciter peractis, bello provisum est. Zarnetscius Visulam
versus copias suas moveret, ut foederatorum cum Ragotscio conjunctionem impediret; Lubomirscius recta
adversus Ragotscium duceret, et si daretur copia cum eo congrederetur Polocius Tartaris se adjungeret, ut
Ragotscium a tergo invaderet, interim Religionis libertas, ne vindice vicino oppressi animi resurgerent, per totam
Poloniam Litaviamque edicitur. Rex Sueciae ab alia parte Poloniam de integro ingreditur, ut ex pactis
Krakoviam, Ragotscio traderet seque ei adjungeret, eo postquam advenerat milites ejus, maximam partem,
inermes offendit, risuque jactata adeo haec auxilia excepit; interim Ragotscius magno Turcarum Imperatori
Tributarius, indignationem ejus incurrit, qui hoc, ut vocabat, foedifragium omni saeveritate ulcisci statuit. Sub
hoe tempus per illos tractus Mannam qualis Israelitis cibo coelitus dabatur, ex aere decidisse, atque a multis
pistam coctamque
824

et in cibum conversam ferebatur. Sueciae interim Rex, quatuor Ragotscianorum, sibi urbique Sacramento
addicits, et Suecorum millibus Cracaviae praesidio relictis, Ragotscio Junctus Birsae castraadmovit, sed
praefectus deditione oppidum tradidit. Interea Daniae Regem paratum in armis stare affertur, quo nuncio, jam
Poloniae inhians distractus, ipse cum magna copiarum parte, Pomeraniam versus movit, fratremque Adolphum
in Borussia Dantisco, Ducem Stenbocium Polonis, et Comitem Magnum Gardium Russis opponendos reliquit.
Ragotscius parum hac divulsione contentus Birsa Samotcium versus copias reduxit. Haec Dantiscanis utique
placebant, multo magis quam frustratae in promontorii et Varderi munimina insidiae, dataque a Galliarum Rege
immensa Sueciae Regi subsidia. At redut animus cum Poloniae Dux Saphia tribus equitum millibus comitatus,
aliquot Suecorum cohortes oppresserit, magnamque praedam, ad trecenta florenorum millia aestimatam,
abduxerit; sed multo magis augebatur, cum undecim mille septingenti et triginta Imperatorii milites, Hatsveldio
Duce Polonis auxilio missi, his juncti Cracaviam obsidione cingerent. Haec inter Hispani tripartito exercitu,
Portugalliam invadebant, urbemque Olivenzam, Episcopi sedem, expugnabant. At in Belgio Condaeus Princeps
Cameracum obsidione liberavit. Galli contra hinc moventes Monti Meridiano castra admoverunt, nec meliori
successu. Hispanae interim copiae Austriaco Duce, Caletum agmine tripartito aggressae, haud minus frustra
fuere, urbeque inferiore incensa, re alias infecta discessere. Divi Malonis litoribus hoc tempore duo minora
navigia adjecta, in quibus trecenti et sexaginta admodum tam ductores quam classiarii, qua funibus qua antennis
suspensi conspiciebantur, quorum pectoribus haec inscriptio legebatur. Hoc modo omnes Gallos, Hispaniarum
Regi adversantes, nobisque in mari occurrentes exceptum ibimus. Quinque Selandorum Commissionarii (sic
publico sub titulo in hostes piraticam facientes indigetant) ad Brasiliae oras in octo magnas Lusitanicas naves
incidunt, Capitaneus cui Brack nomen erat, ab una et Allardus ab alia parte Lusitanorum praetoriam invadunt,
haec vero subito incensa, alteram secum hostilem navem in aera rapuit, alteram male multavit. Quae cum reliquis
sibi consulere statuit, Allardus cum decem aut duodecim ex classiariis a Lusitanis undis eripitur, qui postquam
omnibus crudelitatis modis dilacerati essent, in Portugalliam abducti, et tetrum in carcerem conjecti sunt.
Hongariae interim Rex serio Polonis suppetias ivit, Suecisque se adversarium praebuit. Ragotscius contra ab
amicis relictus, et hostibus circumventis, exitum circumspiciebat, et sensim, transitu Karniostronio superato,
recedere coepit. At Zarnescius, priusquam Bodenses aquas trajiceret, insequi illum statuit, compertoque
Ragotscium inparatum et ad pugnam et ad progrediendum esse, extrema agmina ejus ferociter invasit, at
Ragotscii Legatus ocyus accurrit pugnamque deprecatur, conditionibus, quas proponere Polonis placeret,
subscribere Ragotscium paratum ostendit. Propositis itaque, concessis, et subsignatis, iniquis Ragotscio
conditionibus, Poloni aciem instruunt dividuntque, atque adeo Ragotscius triginta fortium virorum millia ducens,
per medium Polonorum agmen iter suum instituit. Sed suam in ditionem ubi pervenit, omnia Polonis sub
Lubomirscio Duce vastata et direpta invenit. Atque adeo rebus infeliciter gestis, popularium, et bello temere
suscepto, Turcarum Imperatoris odium sibi conciliavit. Per totam Borussiam, Curlandiamque pestilentia
horrendum in modum saeviebat, sed nusquam magis quam Genuae, ubi ex octingentis hominum millibus, ne
sextae quidem parti parcitum est, infiniti passim per vias, et per moenia insepulti, viventium pietatem
desiderabant. In Dardanellis triginta et
825

tria Turcarum navigia, spectante ex editiore loco ipso Imperatore, tam capiuntur quam comburuntur, et egregia
victoria Venetis parta est, octingenta mancipia vinculis eximuntur et libertati restituuntur. Hoc tempore reduces
ex Indiis orientalibus Naves, pretiosis mercibus onustae, in Hollandiam appulerunt; auctaque laetitia est, nuncio
accepto, Vlamingio Duce, ex copiis Regis Bantam, qui Bataviam, Generalis praefecti, in iis partibus sedem,
514

