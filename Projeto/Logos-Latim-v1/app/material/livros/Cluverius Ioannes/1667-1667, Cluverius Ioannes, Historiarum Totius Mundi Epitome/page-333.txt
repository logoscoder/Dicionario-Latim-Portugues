Triballorum (Servios vocant) principem Lazarum invadere. Is Hungarorum implorata ope, quam maximis poterat
copiis, Savum fl. tenebat. Ibi Milois cujusdam armigeri egregia fortitudo enituit. Simulat transfugam se,
producitur in conspectum Amurathis, confestim tyrannum hasta transfigit, vitam suam publicae saluti donat.
Amurathes humani cruoris sitientissimus, in suos blandus, sermonis parcus, XXXVII praeliis defunctus, tali fato
periit.
Jagupe altero Amurathis filio strangulato, Bajazetes arripit tyrannidem. Triballos fudit fugavitque, Lazarum acie
peremptum, concidit in frausta, Filiam ejus forma conspicuam toro adjunxit. Ad eum Andronicus, oculos jam
meliuscule habere expertus, cum Joanne filio se recepit, oblatauqe tributaria adversus quosvis ope, auxilia
impetravit ad expugnandam Constantionopolin. Ita potitus rerum, patrem cum Emanuele germano in custodiam
mittit, Joannem filium regem declarat Graeciae. Quartum annum macerati carcere, Calo Joannes et Emanuel,
cum custodem corrupissent, evadunt ad Turcam, promissisque aureorum triginta millibus, et quantuscunque
posceretur, in quosvis hostes, exercitu, reducuntur Byzantium.
Emanuel ergo Palaeologus, vectigalis Turcae Imp. inane Augusti nomen gessit. Andronicus, ejusque filius januas
Bajazetis sequuti. Prolata deinde in Orientem arma Turcarum, Armeniorum regia capta: duces Asiae, tametsi
sanguinis Turcici Turcici essent, Mahumetumque prophetam colerent, ditionibus suis pulfi. Hi ad Temirem
Lancum, id est, Claudum confugere. Temir Scytha aut Parthus, magna vi animi corporisque, audendo, agendo,
moliendo, fortunam industriae parem nactus, Parthos Indosque subegerat, e gregario milite maximi exercitus
dux, restitutionem exulum a Bajazete amice postulabt. Nihil aequi respondebatur. Bajazetes interim Macedoniam
perpopulatus, Illyrios vexabat. Thessaliam deinde subigebat, et Phocidem. Ne Peolponnesum perdomaret,
Hungarerum Gallorumque audacia obstitit.
531

Joannes Philippi Burgundi filius, Sigilmundo ferebat opem. Signismundus aliquandiu profugus, occiso per
Blasium Forbachium Carolo, et vicissim per Croatiae Banum sublata Elisabetha, socru sua, revocatus erat per
uxorem, punitisque Elisabethae interfectoribus, Hungaria potiebatur. Auxilia undique contraxerat, ut
formidolosissimam Turcarum potentiam, priusquam majora sumeret incrementa, protereret. Galli auxiliares,
primi fortunam praelii admodum secundam habuerant. Bajazetes, cum rescivisset ad Nicopolin processisse
hostes, doctusque esset a Galeatio Mediolanensi, qui Gallos ob Valentinam filiam injuriosius habitam oderat,
quantis inter se dissidiis laborarent Christiani, audenter obviam ivit, coactis ferme millibus ducentis. Artem
viribus miscuit. Octo millia praemisit velitum, quae cladis occasionem nostris praebuere. Avidissimi enim laudis
galli, tanquam ad certam de tantilla turba victoriam, prosiliunt in certamen. Sequuntur paulatim Hungari
Germanique, ne desertores videantur. Sed circumfusi omnibus Turcarum copiis, Galli sternuntur, proceres agniti
e splendore armorum, innectuntur vinculis: Equi sessoribus vacui, cum occursarent Hungaris, late terrorem
fecere. Sigisrnundus vitae ambiguus, triremi arrepta, Byzantium profugit, captivi partim caesi, partim ingenti
pretio redemti. felix igitur tam nobili victoria Bajazetes; At victor paulo post multo infelicior victis fuit. Tam
fallax rerum humanarum fides. Turcarum enim in pios ingruentem procellam, majus in orbem terrarum fulmen
inhibuit.
Marcus Dacorum (qui Moldavi et Valachi) princeps, impetum strenue repulerat Bajazetis. Turca denuo
Byzantium obsidebat, pervicax instituti, fame exhaurire urbem cupiens. Causa praerexebatur conspiratio, quam
ab Emanuele initam, Joannes ejus patruelis fingebat. Superstes etiam tum Calo Joannes, fertur filii sponsam (ea
Trapezuntii regis filia erat, venusta supra modum) violasse. Turca suspicatus, junioris Joannis fraude
expeditionem trahi, necessitatem ei quaerendae reconciliationis cum patruo imposuit. Ab eo receptus, et urbi ipsi
praepositus, difficiliorem Turcis expugnationem faciebat. Emanuel interea occidentalium corrogabat auxilia.
Theodorus frater ejus Spartam Venetis vendebat: Argos urbem expugnabant Turci.
Dum in annos aliquot obsidio tantae urbis ducitur, Iconium, Amasia, Sebaste, eripiuntur Turcis, illis qui
Tamerlanis auxilium poscebant. Nova Scythae legatio cum irrisione excipitur, uxor ejus quoque, quae impetum
viri cohibuerat, probro afficitur a Bajazete. Igitur frenare nulla gens iram Temiris potuit. Praedae fuit Oriens.
Quadringenta millia equitum, sexcenta peditum, sub signis habuisse fertur. emporia, quae aurum defoderant, astu
circumventa. Misit, qui partas direptione merces vili et praesenti pecunia divenderent. Ita plenus auro, vetere
rursus praeda repente opprimens potiebatur. Ditissimae Civitates, in quibus Damascus, Halapia, Sebaste,
ludibrio, direptioni, caedi fuere.
Aegypto tenus Tamerlanis procella omnia pervasit. Primo adventu signa candida proponebat: deditionem eo die
facientes, sine insigni injuria recipiebantur in fidem. Postero die purpurea, ut sanguine luendam inobedientiam
scirent. Tertio atra, velut undique funesta. Interempto apud Sebasten Bajazetis filio, patrem ipsum, Scytharum
Europaeorum, multarumque gentium auxiliis munitum, praelio in Cappadocibus excepit. Scythae, et qui exulibus
favebant plurimi, a Bajazete ad Tamerlanem defecere. Explicatis ad Stellam montem aciebus, tanta ferocia
concursum a barbaris, ut CXL hominum millia occubuerint. Praelii exitus Bajazeti exitialis fuit. Equo plurimis
confosso sagittis
532

333

