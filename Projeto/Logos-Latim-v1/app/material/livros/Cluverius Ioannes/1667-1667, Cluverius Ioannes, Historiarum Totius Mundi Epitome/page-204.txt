vendebatur, curataque subscriptione regia, accersitam ad se non patitur redire ad Imperatorem. Interrogata facti
tam insolentis, profert Syngrapham, convincit subscribi a Theodosio literis non perspectis. At Eudocia in
suspicionern adducta postmodum levitatis, quod pomum ab Imperatore missum comedisse dejeraret, cum
constaret ab ea datum alteri, pulsa matrimonio est, ac Jerosolymam magnis cum opibus commigravit.
Caeterum in terrae motu, quem dixi trepidantibus cunctis, adolescentulus quidam subito in aerem sustollitur,
repositusque in terram ait canendum omnibus, Sanctus Deus, sanctus fortis, sanctus immortalis, miserere nostri,
nihilque aliud apponendum; haud obscura invocationis Sanctorum, quae tunc incipiebat, damnatione. Quare cum
passim cantaretur illud, Kyrie eleison, et quae sequuntur, cessavit terrae motus. At religiosa defunctorum
veneratio non ob id cessavit, sed vires acquisivit majores indies, donec multiplicatis passim Diis tutelaribus, pene
renovatum adspiceres mutato habitu, paganismum.
Igitur ad ruinam inclinavit imperium, barbaris quaslibet ejus partes foede lacerantibus, Theodosio eunuchis
avarissimis habenas permittente Reip.
Primum ergo Gothi, capto Litorio duce, caesoque Valentiniani exercitu, pacem eum poscere compulerunt, tradita
parte Galliae. Aetio autem ibi intento, Gensericus, de cujus amicitia nihil metuebatur, Carthaginem occupavit.
Anno sequenti in Siciliam transiens, magnis eam affligit calamitatibus, missique ab Theodosio duces Areobinda
et Anaxillus, dum longis cunctationibus bellum differunt, Siciliae magis oneri quam Africae praesidio fuere.
Paulo post atrocius ingruit Dei flagellum Attila Hunnorum Rex, Thracias et Illyricum saeva depopulatione
vastans, omniaque castella et civitates redigens in servitutem, praeter Adrianopolin et Heracliam. Hic sex
millibus librarum auri delinitus, annuumque ab Theodosio pactus tributum, paululum quidem recessit.
Interempto deinde fratre ejus Bleda, repertoque, ut putabatur Martis gladio ferocior, renovat bellum, causatus
tributum haud fideliter persolvi. Eodemque tempore Picti et Scoti Britanniam, frustra Aetii subsidia precantem,
vexando pertinacius ad circumspicienda Anglorum Saxonum auxilia compulerunt. Anglorum natio, cum
prosperum suorum iter domi comperisset, eas in Britanniam vires intulit, ut et Pictos pelleret loco, et ipsam
Insulam, stipendium minus praeparatum habentem, sui juris faceret.
Attila interim Genserico foederatus, innumeras gentes quibus praeerat, Scythas, Ostrogothos, Sarmatas, Quados,
Rugos, Bastarnos, Marcomannos, Bructeros, Saxones, Gepidas, in bellum
324

evocat, nec minor astu quam viribus, simulat apud Valentinianum, se Gothos Gallia pulsurum; apud Gothos, se
Romanis fingit solis inimicum. Sed fraude patefacta, Valentinianus omnes Galliarum reges, Theudericum
Gothorum, Gundericum Burgundionurn, Meroveum Francorum, Sangibanum Alanorum, communis metu
periculi sollicitatos sibi sociat, et duce Aetio dubiam Attilae palmam proponit, eodem tempore, quo Theodosius
II equo delapsus, contracto ex luxatione vertebrarum morbo, obiit quinquagenarius, omni pene vita Imperator.
Regnavit tamen post obitum patris Arcadii annos XLII.
Latissimis ergo in campis Catalaunicis conseritur pugna, cui xiv par alia veterum. Ab utraque parte CLXII millia
caesa referuntur, exceptis XC millibus Gepidarum et Francorum, qui ante congressionem publicam noctu sibi
occurrentes, mutuis vulneribus concidere. Franci Romanorum, Gepidae Hunnorum castra sequebantur.
Theodoricus Gothorum Rex, dum adhortans discurrit exercitum, equo dejectus vitam matura senectute conclusit.
Attila post praelium adversum castris excedere non ausus, cladem suorum maximam fuisse prodidit. In copiis
eum quingenta millia habuisse Jornandes, P. Diaconus septingenta scribit. Aetius Thurismundum patris sui
ultione ardentem a persequenda revocavit victoria. Hinc digredientibus ad sua Gothis, securior hostium Attila
coepit Aquileiam diuturna obsidione fatigare. Ejus reformidantes adventum Veneti, relicta patria, in insulas se
conferunt, futuraeque Reipub. quam florentissimam sequentia dedere secula, fundamenta locant. Eversis interim
ab Attila Aquileia, Mediolano, Ticino, Vincentia, cum ulterius tenderet, Leonis Episcopi Romani legatione
placatus, reduxit exercitum in Gallias, ubi a Thurismundo victus praelio, in Scythiam recessit, ac nuptiali in toro,
dum vino madet, intercluso sanguine e naribus erumpere solito, feralique itinere in fauces illapso, stertens
suffocatus est. Itaque glorioso per bella regi temulentia pudendam mortem attulit. Exitium ejus subsecutus est
paulo post Valentinianus III, corrupta dolo uxore Anicii Maximi Consularis, dolosam passus adulterii vindictam.
Maximus muneribus aliquos induxit, qui calumniis efficerent, ut Valentinianus sua manu Aetium, quo tunc
praecipuo bellatore Respublica utebatur, interficeret. Hinc facile persuasum satellitibus Aetii, ut fortissimi ducis
mortem ignavi Imperatoris sanguine expiarent. Occisus ergo in campo Martio est Valentinianus, anno Imperii
XXX, cladibus imperii insignior quam imperio, praestigiisque ac divinationibus addictus.
Hac tempestate semptem Martyres, in spelunca quondam, Decio imperante, obstructa quiescentes, post CC fere
annos excitati, resurrectionis mortuorum fidem apud multos labantem firmasse referuntur.
Theodosius codicem legum a se dictum promulgavit, Bononiensem condidit Academiam, virtutum suatum
laudatores reperit viros eruditos Theodoretum, Socratem, Sozomenum Historicos: quibus suppares fuerunt
Proclus, Prosper Aquitanicus, Evodius, Maximus Taurinensis, Palladius, primus Scotorum Episcopus: Johannes
Cassianus monachus, Isiodorus Pelusiota, Synesius Cyrenensis, Symeon Stylita vitae repertor mirabilis, quam in
columna egit, Nilus et Marcus monachi, Eucherius Lugdunensis, Vincentius Lirinensis, Salvianus Massyliensis.
MARTIANUS.
204

