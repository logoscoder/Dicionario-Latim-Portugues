228

500 ex Arabia memoratos locos advolare. Ubi mors propinquet, suis in terris struere nidum, eique vim genitalem
adfundere: ex qua foetum oriri patris sepultorem. Sed Tacitus hoc naturae miraculum tradit apparuisse P. Fabio,
L. Vitellio Coss. id est, anno Christi 34. quum paulo ante divinus iste Phoenix Christus e mortuis revixisset.
Claudio regnante, Philippus Apostolus apud Hierapolim Asiae, dum strenue euangelizat, in crucem actus,
lapidibusque occisus scribitur. Simon contra magus, homo plenus Satana, Romae statua honoratus, cum titulo:
Simoni Deo sancto.
Claruit tunc Q. Curtius Rufus, scripta Alexandri historia, quam ornamentis triumphalibus a Claudio tributis
notior. Dedecus natalium ejus velaturus quondam Tiberius, dixit; Curtius Rufus videtur mihi ex se natus. Aciolus
Aviola consul erat eo anno, quo decessit Claudius, qui cam postmodum mortuus exportaretur, in rogo revixisse:
et quoniam subveniri non potuerat, praevalente flamma, vivus crematus proditur. Certiori fide constat, Tabitham
Joppensem viduam a Petro Apostolo vitae restitutam, Paulumque a lapidatoribus Lystranis pro mortuo habitum,
respirasse, verbumque vitae innumeris nunciasse mortalibus.
NERO CLAUDIUS CAESAR.
NEoni antea Domitio Aenobarbo nomen erat, a patre Domitio omni genere vitae detestabili, quique inter
gratulationes amicorum negavit, quicquam ex se et Agrippina nisi detestabile et malo publico nasci potuisse.
Septendecim annos natus orditur imperium a pietatis ostentatione, Claudiumque apparatissimo funere elatum
laudat consecratque. Matri summam omnium rerum publicarum privatarumque permitrit. Ex Augusti praescripto
imperaturum se professus, neque liberalitatis, neque clementiae, nec comitatis quidem exhibendae ullam
occasionem omisit. Graviora vectigalia aut abolevit, aut minuit. Et cum de supplicio cujusdam capite damnati, ut
ex more subscriberet, admoneretur, Quam vellem, inquit, nescire literas. Agenti senatui gratias respondit, cum
meruero. Afranius Burrhus et Annaeus Seneca, rectores imperatoriae juventae, et pari in societate potentiae
concordes, diversa arte ex aequo pollebant: Burrhus militaribus curis et severitate morum; Seneca praeceptis
eloquentiae et comitate honesta. Juvantes invicem, quo facilius lubricam principis aetatem si virtutem
aspernaretur, voluptatibus concessis retinerent. Certamen utrique unum erat contra ferociam Agrippinae, quae
cunctis malae dominationis cupidinibus flagrans, habebat in partibus Pallantem, quo autore Claudius incestis
nuptiis et adoptione exitiosa semet perdiderat. Sed neque Neroni infra servos ingenium. Liberales disciplinas
omnes fere puer attigerat. Primus tamen Romanorum principum alienae egebat facundiae. Nam a Philosophia
eum mater avertit, fingens imperatori contrariam esse: a cognitione veterum Oratorum abstraxit Seneca
praeceptor, quo diutius in admiratione sui detineret. Itaque vividum animum in alia detorsit. Celare et pingere,
cantus aut regimen equorum exercere, et aliquando carminibus pangendis, inesse sibi elementa do ctrinae
ostendere. Primo quinquennio tantus fuit, augenda urbe maxime, ut Traianus testaretur, procul differre cunctos
principes Neronis quinquennio; quo etiam Pontum in jus provinciae, Polemonis permissu, redegit: itemque
Cottias Alpes, Cottio rege mortuo. Quare satis compertum, neque aetatem impedimento virtuti esse, et facile
virtutem mutari corrupto per licentiam ingenio, omnissamque adolescentiae quasi legem pernieiosius repeti.
Permisso primum Actes libertae amore, exuit obsequium in matrem, foeditatem rei exprobrantem, et Pallantem
libertum cura rerum dimovit,
229

pactum antea, ne cujus rei in praeteritum interrogaretur. Urgentibus mox Agrippinae minis, de Britannico, vera
Claudii stirpe, in imperium collocando, decotum a Locusta venenum coenanti secum fratri dare imperavit. Et
cum ille ad primum gustum concidisset, comitiali morbo ex consuetudine correptum apud convivas ementitus,
postero die raptim inter maximos imbres translatitio extulit funere. Locustae pro navata opera impunitatem
praediaque, sed et discipulos dedit. Tertio imperii anno itinera urbis, lupanaria et diverticula, veste servili in
dissimulationem sui compositus, pererrare coepit, comitantibus, qui raperent ad venditionem exposita, et obviis
vulnera inferrent: adversus ignaros adeo, ut ipse quoque acciperet ictus et ore praeferret. Quarto largitiones in
spectacula edicto cohibuit, quia magistratus provinciarum quae libidine deliquerant, ambitu isto assueverant
propugnare.
Et Pomponia Graecina insignis faemina, A. Plautio, qui ovans, sub Claudio de Britannis se retulerat, nupta, ac
superstitionis externae (sic Christianismum appellitabant) rea, judicioque permissa mariti et propinquorum,
insons pronunciatur. Longa ei deinde aetas, nec cultu nisi lugubri, nec animo fere nisi moesto egit. Tertium
consul Nero Valerio Messallae collegae suo quingena sestertia dedit, quibus paupertatem innoxiam sustentaret.
Tunc mollibus initiis prolatatum inter Parthos Romanosque de obtinenda Armenia bellum, acriter sumitur: quia
nec Vologeses sinebat fratrem Tiridatem dati a se regni expertem esse, aut alienae id potentiae donum habere: et
Domitius Corbulo dignum magnitudine populi Romani rebatur, partam olim a Luculle Pompeioque Armeniam
recipere. Sed Corbuloni plus molis adversus ignaviam militum, quam contra perfidiam hostium erat. Dimissis
tamen aut correctis, quorum inutilis opera erat, Antiochum Comagenum et Pharasmanem Iberum reges, socios
adsciscit. Rhadamistus enim, Pharasmanis filius, Armeniam ante scelerata affinis sui caede acquisitam, scelere
vicissim alieno amiserat: Unde jam Pharasmanes vetus adversus Armenios odium promptius exercebat. Sic
captis Artaxatis immissus ignis, deletaque et solo aequata sunt, quia ob magnitudinem moenium teneri fine
144

