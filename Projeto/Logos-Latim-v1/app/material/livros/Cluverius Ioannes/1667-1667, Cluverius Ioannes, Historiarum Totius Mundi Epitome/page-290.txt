oppugnatus, clam egreditur Erphordia, et terras eorum ferro ignique vastat, donec recedente Othocaro,
hermannum reduxit ad obsequium. Henricum Palatinum a fratre Othone minis abstraxit: Bohemum dimidio
regno multavit. Coloniensis Adolfus muneribus expugnatus, Aquisgrani Philippum consecravit, anno decimi
tertii seculi quinto. Duces Brabantiae et Lotharingiae ibidem recepti in fidem, Siffrido Moguntino a latere Papae
fulmen dirarum intentante Adolfo, quod et vibratum eo anno, et Adolfus dignitate sua exutus est, suffectusque ei
Bruno, praepositus Bonnensis. Quae res dioecesin Coloniensem omnibus in juriis reddidit obnoxiam. Capta a
Philippo Nusfia, obsessa Colonia, copiae ab Anglia venientes dissipatae, Bruno novus Antistes, Wassenburgi
captus. Otho sub fide admissus ad colloquium, in Angliam abiit, auroque onustus in Germaniam revertit.
Philippus anno ejus seculi septimo, redacta in potestatem Colonia, injustas exactiones abolevit, atque ut diuturnis
bellis finem imponeret, elocatione filiarum principes sibi obstringere arctius, aut conciliare studuit. Bohemo
Wenceslao, et Duci Brabantiae, despon. dit duas natu majores: Innocentii Pontificis, qui fortunam secutus, ab
Othone semet ad Philippum transtulisset, nepotem Richardum sibi devinxit tertia. Othoni aemulo quarta
destinabatur, ut adeo Bellonae faces hymenaeis exstinguerentur, afflictaeque Germaniae lene e regiis nuptiis
medicamentum proveniret. Sedstrenuo, doctoque, et eg regio principi unius siliae matrimonium capite stetit.
Otho Vitelspachius Palatinus, cui eam ob caedis cujusdam probrum denegaverat, repulsae, dolore accensus,
Imperatorem nefarie in ipso palatio Bambergensi, dum salutare simulat, interemit, anno Christi MCCVIII,
imperii X. Urspergensis cruentam mortem ideo putat Philippo immissam divinitus, quod pecuniis exhaustus,
multas Ecclesias et monasteria nobilibus oppignoraverit, ut
462

esset, unde militibus stipendia persolverentur. Nobiles enim isti non tam patronos se fiduciarios Clericorum,
quam Tyrannos aut expilatores gerebant.
Ardente civilibus dissidiis Germania, Marchio Brandeburgicus rem suam facere molitus, Sclavos quosdam
Canuto Danorum regi fubjectos, ad se traxerat. Regis legatus Petrus, Roschildensium Antistes, classe ingressus
Oderam, exposuit in Marchia militem, et congressus acie cruenta, captus est. Sed delinito custode elapsus,
Marchionem, adjuvante Adolpho Holsato, vastantem Sclaviam, meliori marte oppugnavit. Reinholdesbergum,
vetus ad Eidoram flumen castrum, Adolpho extortum. Sociatus inde Petro Valdemaro Sclesvicensium Duci,
Regis germano, Comitem fere omni dirione exuit. Lubecam occupavit deditione. Scacco quidam Thitmarsiae
comes impositus. Adolfus a Valdemaro cum oppido Hamburgensi captus. Accessit tandem et Travemunda
Sigebergumque: mortuoque Canuto, frater ejus Valdemarus 11, Rex Danorum, Sclavorumque, et Nordalbingiae
Dominus Lubecae salutatus; Lauenburgum munitissimum ad Albim castrum, pro liberatione Adolfi deditum
Regi est. Valdemarus Episcopus Slesvicensis, qui cum Adolfo sensisset, pulsus Episcopatu, cum postea Philippi
Caesaris auxilio Bremam se contulisset, a Burchardo Antepiscopo ejectus est; rex Valdemarus ei defendendo
Horneburgum communivit. In quem meditatus expeditionem Philippus, Bambergae, prout dictum, occubuit.
Uxor Irene tam tristi consternata casu, ut erat praegnans, gemino dolore contabuit.
Eodem tempore Imperium Byzantinum a stirpe domoque Irenes ad latinos transierat, mira divinae manus
dispositione.
Alexius Angelus, seu, ut malebat ipse vocari, Comnenus, fraterno sanguine madens, ita gesserat imperium, quasi
id esset praeesse aliis, voluptatum tyrannidi subesse. Iconiensem Sultanum ob detentum par equorum bello
lacessere ausus, Caniam et Tantalum ad Maeandrum fl. oppida amiserat. Barbarus tanta allectabat humanitate
Graecos, ut multi, cupide relicta patria, in colonias ipsius commigrarent. Nam crebrae tyrannides subditis
sobriam cordatamque vivendi rationem extorserant, plerisque Imperatorum nihil in suos moderati vel cogit
antibus, vel facientibus. Inde cum Chryso et Ibanco, Scytharum Valachorumque ducibus, cum improspere
pugnatum esset saepius, desidiaque et muliebri mollitie omnia torperent apud Byzantinos, ab armis ad fraudes,
aut turpes conditiones descendebatur. Illi permissae regiones, quas occupaverat: Ibanco contra fidem datam
vincula injecta. Nec deerant seditiones interim crebrae, iisque sopitis expilationes, caedes, incesta conjugia,
libidines. Interdum metus ad Astrologorum et Magorum venanda ludibria rapiebat.
Inter haec Isaacius, imperio oculisque privatus, liberiori fruebatur exilio. Alexius filius ejus custodia eductus,
consilium fugae circumspexerat, incitatus a patre, ut a Latinorum opibus recuperandae dignitatis spem aliquam
mutuaretur.
Veneti irati Byzantinis erant, veterum nomine injuriarum, quas Henricus eis Dandalus Dux subinde refricabat.
Itaque ad sororem Irenem, Philippo Caesari nuptam, pervectus Alexius, facile obtinuit, ut rationes ejus reducendi
inirentur.
Philippus proprio certamine, adversus Othonem aemulum, implicitus, Philippo Augusto, Francorum regi affinem
commendabat, et proceribus novam expeditionem in Syriam professis, Bonifacio, inquam, Marchioni Ferratensi,
Balduino Flandro, et aliis. Divina occasio Venetis visa, qua terrestres Francorum vires maritimis suis sociarentur.
Aedisicata toto triennio classe, ad egestatem redacti, qui crucem sumpserant,
463

ingentem vim auri a Venetis mutuantur, inde Jaderam, quae a Venetis desciverat ad Hungaros, perdomant,
contempto Innocentii fulmine, cujus consilio reges duo Hungarorum intestinum bellum in Syriam transtulerant.
290

