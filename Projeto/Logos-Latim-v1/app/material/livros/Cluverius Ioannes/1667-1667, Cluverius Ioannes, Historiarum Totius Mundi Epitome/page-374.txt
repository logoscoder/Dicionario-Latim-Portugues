parentem, duce Barbarossa, nudaverant fere incolis, Moldaviam subegerant, impulit Paulum, ut inducias inter
Caesarem et regem decennales componeret, apud Niceam Provinciae urbem, ubi et Alexandri Medicis viduam
nepoti suo Octavio impetravit. Etenim Alexander, dum libidinis causa toros sectaretur alienos, a Laurentio
patruele suo saevissime erat interemptus, Cosmus Medices, dux Florentiae, ab Caesare, sed invito Papa, creatus
est.
596

Caeterum Pontificia in Turcas expeditio, licet Caesariana et Veneta classis Papali jungerentur, effectu caruit,
navibus apud Actiacum promontorium, post improsperam cum Barbarossa pugnam, dissipatis. Nec efficacior
Henrici Angli proscriptio fuit, in quem fabricatum diu fulmen ejaculatus est Paulus, exeunte anno
duodequadragesimo ejus seculi. Causae afferebantur, Catharinae divortium, abdicatum Ecclesiae obsequium,
Cardinalis Roffensis caedes, et D. Thomae Cantuariensi impacta dica. Ob haec regem regno abjudicat, fautores
ejus omnes bonis, honoribus, fortunis omnibus exigit. Imperatum subditis, ne parerent: extraneis, ne cum gente
Anglicana commercium haberent: omnibus, ut contra principem ac populum armis insurgerent, regno et fortunis
in praedam, populo in servitutem addictis. Sed nemo repertus, qui furiali edicto obediret: imo repertus Caesar
ipse Carolus, qui foedus amicitiamque cum Anglo jungeret.
In Germania vicinisque terris invalescebant Protestantium partes. Lutherus sacrum codicem a se Germanice
versum vulgaverat typis. Exemplum docti aliarum gentium sequebantur, translatisque in vernaculum sermonem
Scripturis, mysteria regni Dei cum plebeiis et idiotis communicabant, testantes, ideo divinitus revelata esse, ut
neminem lateant, sed omnibus divinae cognitionis affulgeant lucem. Marpurgi jam florebat Academia a Philippo
condita Landgravio: nunc etiam Argentinenses eodem fine illustrem aperiebant scholam, anno MD XXXVIII.
Ignatius contra Lojola Hispanus societatem instituit novam Monachorum, qui Jesuitae appellantur, habenturque
acerrimi traditionum Papalium vindices. Nec reliqui quicquam faciebat Pontifex, quod ad ex cindendum
Lutheranismum pertineret. Principes vicissim, qui secessionem a Romanensibus tuebantur, foedus inter se
firmant Smalkaldiae, quo se ad mutua auxilia, si vis fiat, obstringunt, cui et Christianus III Danorum Rex novus
nomen dedit, qui nuper in Dania Norvegiaque Pontificios praesules officio deposuerat. Quam rem tristes illorum
regnorum perturbationes praecessere, breviter nobis dicendae.
Carolus quidem Caesar, et Maria ejus soror, Belgii Gubernatrix, sedulo annitebantur, ut Christianus II. exul in
regna aut partes regnorum Borealium restitueretur. Sedquum tandem anno XXXI Hamburgi compositio
exspirasset, et rex profugus per Severinum a Norby in Scania, perque Nic. Kniphovium piratam in Oceano varia
vane molitus, novas subinde spes melioris fortunaeindueret, contracta demum in Frisia et Hollandia classe XXV
navium, subvehitur ad Hallandiae Warbergam. Sed reflante subito Euro, ad Norvegicum rejicitur littus, plus
tertia suorum parte amissa. Ibi tamen dum haeret, Olai Nidrosiensis et Gustavi Trollii Upsaliensis praesulum
opera, Norvegorum animos ad defectionem sollicitat, totumque regnum sibi adjungit isthac hyeme, solo Magno
Guldensternio Aggershusam fideliter tuente, cujus exemplum duo Bildii praesides, Aeschyllus Bergensis, et
Nicolaus Bahusanus secuti.
Fridericus rex armata classe, cui Vandalicarum civitatum egregia aderant et fida tum auxilia, praesulem
Ottoniensem Canutum Guldensternium mittit, qui fratrem Magnum, a Christierno obsessum, annona et milite
sublevat. Interpositis aliquot septimanis, utrumque exercitum per rigorem hyemis inopia invadit. Profecti interea
ad regem Petrus Schramus et alii, larga cum spe subsidiorum, revertuntur. Sed dum in itinere haerent, Canutus
Christiernum, facta spe benignae transactionis cum patruo, ad deditionem pellicit. Si tranfigi non possit,
restitutionem pollicetur in Norvegiam. Illi pactioni, quanquam legati nuper a Friderico venientes subscribere
abnuerent, tamen Canutus Christiernum Hafniam perducit, autorque
597

fit regi, ne dimittat dedititium, qui ipso in itinere, contra quam convenerat, Caesarem per literas de auxiliis
interpellasset, quemque simul Dani, Sueci, Holsati, Vandalicaeque civitates, in custodiam dari postularent. Igitur
Christiernus Sonderburgum in carcerem ducitur eadem ferme hora, qua filius Joannes in comitatu Caesaris
Rathisbonae in fata concesserat. Ita rex quondam potentissimus, cum in religione ambidexter, Episcopos Suecos,
et Norvegos, Papismi, patruum vero et civitates Vandalicas Lutheranismi professione demulceret, fideique
ambiguae multa dediflet documenta, vicissim fide haud satis sincera circumscriptus, in carcerem ruit e solio.
Proximo anno, regni sui decimo. Fridericus rex Gottorpii moritur, Danorum libertatis autor, praesertim nobilium,
quibus tantum sane indulsit, ut dempto tantum nomine, Comites eos omnino aut Barones effecisse videatur.
Exuvias ejus Slesyiga habet.
Secutum interregnum, quod Episcopi Christianum III, quem ex Anna Brandenburgica genuerat Fridericus,
aversarentur, gnari dogmatibus eum Lutheri tinctum, quae ipsi e Dania exstirpata cupiebant, Magno Goe, Erico
Bannero, et aliis procerum contra tendentibus. Fit ergo decretum. de sola majorum religione per Daniam
tenenda; Joannes Tagonis et alii proscribuntur. Joannes e Sophia Pomeranica natus, octennis Friderici filius,
magno Episcoporum studio producitur, qui regium titulum gerat, dum ipsi sceptrum suo nutu moderentur,
Christianus, laudabili admodum modestia, integrum Senatoribus relinquit, quem velint e fratribus, (erant ii
Joannes Adolphus, et Fridericus e Pomerana) regem constituere. Sed erat in fatis, ut Episcopalis ambitio et
374

