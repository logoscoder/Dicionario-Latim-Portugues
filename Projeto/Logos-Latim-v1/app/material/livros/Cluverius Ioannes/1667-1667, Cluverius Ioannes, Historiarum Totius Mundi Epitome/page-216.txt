Hispania fere omni potitus, exstincta Suevorum post annos CXXVI dominatione, leuvigildus Visigothorum Rex,
filium herminigildum, Catholica fide a Leandro Hispalensi Episcopo imbutum, securi, ipsis in Paschalibus feriis,
percussit. Sed paulo post exstinctus ipse, et poenitens sceleris, Ricaredum habuit filium successorem, qui
Arianam in Hispania luem discussit, ac Catholici Regis obtinuit nomen, bello juxta ac pace inclytus. Francis
enim ob sororem suorum Regum, Herminigildo olim nuptam, cum sexaginta millibus armatorum in Hispaniam
irruentibus, misso Claudio duce adversus eos, glorioso triumphavit eventu, nec ullo unquam in Hispaniis
Gothorum major victoria exstitit. Ricaredus tantae humanitatis ac modestiae laudatur, ut malos quoque in
amorem et reverentiam sui traxerit. XV regni anno Toleti decessit.
Hac tempestate. Euagrius Scholasticus historiam Ecclesiae ad mauritii Imperatoris annum XII pertexuit;
Gregorius Turonensis Francorum res, non sine fabularum fermento, sicut et Gregorius Papa sui temporis
miracula exposuit, de moribus pie satis, de fide pro ejus seculi superstitione multa disserentes. Ac tanta passim
eruditionis inopia valescebat, ut nec Gregorius, Doctorum sui temporis clarissimus, Graece, nec Constantinopoli
fere quisquam tantum Latine sciret, ut Romano sermone dictata, in Graecum bene transfunderet.
Antiochia sexagesimo et uno post extremum terrae motum anno iterum quassata, LX civium M perdidit.
Gregorius Civitatis Episcopus, collapso post ejus egressum statim tecto, in quo morabatur, divino favore servatus
est.
343

PHOCAS.
PHocas Tyrannus verius quam Imperator, ut acquisivit potestatem, ita gessit, crudelitate, temulentia, fraudibus,
nequitia nobilitatus apud posteros. Cosrhoes, Mauritii interfecti amicus, ob caedem amici iniquam, parricidae
bellum intulit. In eum missus Narses, a Phocae descivit imperio, victorque jam Germani, quem ei Phocas
successorem dederat, ac celebris apud Persas victoriis, a fratre Tyranni Comentiolo juramentis inductus est, ut
fidei se Phocae traderet. Sed Phocas, contempta jurisjurandi religione, fortissimum virum, cum Constantionpolin
venisset, vivum incendit. Interfecit et cognatos omnes Mauritii, praeter Philippicum, monasticen amplexum. Nec
Commentiolus Thraciae Praetor evasit exitium, jamque id ipsum priscus timebat Patricius, cui Phocas
Domnentiam junxerat filiam. Peractis enim splendide nuptiis, cum signa Prisci ac Domnentiae, Tyranni essent
statuis pari columnarum ordine copulata, indignissime rem Phocas accepit.
Gregorius Papa Phocae de imperio gratulari sustinuit, alteroque ejus anno morte avocatus, Sabiniano reliquit
sedem avaritia et tenacitate infami, cui post sesquiannum successit Bonifacius III. Hic contendit a Phoca, ut
sedem Romanam caput omnium Ecclesiarum constitueret. Eo enim seculo Constantinopolitana Ecclesia parem
sibi cum Romana honorem vendicabat, atque haud dubium in Oriente tenebat primatum. Sed annuit Tyrannus
ambitiosis Papae postulatis, gnarus quanti referret in italia Pontificum amicitia niti. Sed Bonifacio III, post VIII
menses ac dies XII, vita functo, ejusdem nominis IV suscepit gradum, et ex Pantheo, omnibus quondam diis
Romanorum sacrato templo omnium Sanctorum et Mariae virginis Rotundae Basilicam effecit, ejusdem indultu
Phocae, commutata in meliux, non abolita superstitione.
Dum ita Romano insultatur Imperio, Persae Syriam, Phoeniciam, Palaestinam subigunt; Cappadociam,
Paphlagoniam et Galatiam vastant excursionibus; populabundi Chalcedonem usque procurrunt. In Europa
Avares persultant Thraciam, ac Romanae legiones utrobique occidione occiduntur.
Super haec omnia pestis humani generis Phocas, cum nescio quid populi in ejus temulentiam cavillarentur,
furore percitus multos necavit, alios murtilavit, aut demersit mari: aliquos praetorio inclusit, quo a multitudine
incenso captivi diffugere. Judaei quoque Antiochiae, excitata seditione, complures Christianorum, interque eos
Anastasium Patriarcham trucidarunt, cadaver Antistitis in foro cremarunt publice. Ea ob facinora aut capite aut
geitalibus puniti sunt, anno Phocae septimo.
Verum ut nulla tyrannis vel quieta est vel diuturna, Heraclius Africae Dux, a Prisco et Gregora patriciis adjutus,
ea pacta iniit, ut qui praevenisset ex iis Phocam, imperio frueretur. Praevenit Heraclii filius Heraclius, ac navali
superior pugna, urbe regia potitur. Photius vir illustris cujus conjugem Phocas stupraverat, occupata regia, solio
eum detubat, vinctumque exhibet Heraclio. Dicente Heraclio, Itane miser administrasti Rempubl.? amens dolore
Phocas, ac fortunae praesentis oblitus, Tu vero, inquit, melius eam administrabis? ob quod dictum calcibus in
eum insiliit Heraclius, detractisque ob multorum uxores adulteratas, virilibus, aereo eum camino exurit, anno
tyrannidis VIII. Ex universo Phocae exerciut, qui per seditionem eum creaverat Imperatorem, duo tantum milites
supererant: reliquos varia mortis via perdiderat magistratuum vindex Deux.
Nec minus in foemina apparuit judicii divini specimen. Caganus, id est, Rex Avarum, immensa cum multitudine
incursans Longobardiam, occiso cum copiis Gisulpho duce, qui Agilulph Regi suberat, Forojulium arcto
344

premebat obsidio. Hic dum lustrar munitiones, a Romilda Gisulphi conjuge visus, impudicos ejus oculos
pulchritudine ac aetatis flore capit, proditione urbem obtinet, proditrice matrimonium ejus pacta. Ad hunc
modum multa Longobardorum agmina servitute, aut vita sua, unis emunt mulieris voluptatem. At Caganus,
nefariam Romildae perosus libidinem, una ei nocte, quod promiserat, exsolvit, de caetero cum militibus
tradidisset polluendam, postremo transfixam palo interemit. Filiae Romildae matris dissimiles, arte conservarunt
216

