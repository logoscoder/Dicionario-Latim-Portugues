Scythopolim, Pellam, Samariam, Matissam, Azotum, Jamniam, Arethusam, a Judaeis dirutas, priscis incolis
restituit. Maritimas urbes, Gazam, Joppen, Stratonis turrim, Dora, liberas pronunciavit. Aristobulum in vinculis
Romam duxit cum duobus filiis, quorum alter Alexander, in itinere elapsus, novas in Judaea turbas dedit,
victusque postmodum a Gabinio, per matrem suam impetravit, ut quinque constituerentur Synedria, unum
Jerosolymae, alterum Gadaris, tertium Amathunte, quartum Hierichunte, quintum Sephorae. Caeterum Pompeius
uno hoc bello sublatis toto mari piratis, et rege ejus aetatis maximo, collatisque signis, praeter Ponticas gentes,
cum Colchis, Albanis, Iberis, Armeniis, Medis, Arabibus, Judaeis, Syris, imperium Romanum Aegyptum usque
promovit, et ingenti cum gratulatione exceptus Romae, a tota concione Magnus salutatus est. Aegyptum tamen
non adiit, quamvis imploratus a rege contra seditiosos, et muneribus, vestimentisque in usum totius exercitus
donatus: Sive quod timeret regni etiam tum fortunati amplitudinem, five quod inimicorum caveret invidiam.
Gallograeciam, qui in subigendo Mithridate juverat, Dejotaro, Paphlagones Attalo, Colchos Aristarcho attribuit.
Exercitibus XVIM divisit Talentorum.
Quam clarus Pompeius, tam infamis erat Romae apud bonos P. Clodius, stupris, adulteriis et ambitione
coopertus: qui tamen confisus divitiis, ut accusatoribus suis nocere, Remp. Invadere posset, Tribunus plebis fieri
laborabat. Infensus etiam Pompeius senatui, quod Mithridate rege victo, cunctantius confirmarentur acta sua,
cum C. Julio Caesare, qui devictis in Praetura Lusitanis, Consul erat factus, et M. Crasso, societatem iniit, ut se
invicem adjuvarent; scissoque in partes senatu, solus Cato cum paucis aliis sincere curabat Remp. cui id solum
videbatur rationem habere, quod haberet justitiam. Sed illo renitente, et cum senatu ac consulum altero M.
Bibulo, Caesar leges agrarias promulgavit, quibus agri per Italiam publiciplebi assignabantur. Ita XX millia
hominum in agros sunt deducta. Cicero etiam, quod Caesarem oratione pro Caio Antonio laesisset, nec honorem
ab eo accipere vellet agris dividundis eo autore a P. Clodio, tanquam indemnatos necasset cives, in exilium
pulsus est, bonis publicatis, domoque subversa. Nec contentus homo nefarius Ciceronem ejecisse civem suum, in
reges quoque suppressum diu odium evomuit.
Ptolemaei Dionysii frater regnabat in Cypro, Clodiumque olim a priatis Cilicibus captum, idoneo redimere lytro
noluerat. Hujus ille memor injuriae, tribunatum adeptus legem promulgavit, de Cypri opibus in aerarium
redigendis, Catonemque rogationi adversantem negotio praefecit. Eo accepto rex Cyprius nuncio, venenum
sumsit, quo vitam prius, quam divitias amitteret. Cato Cyprias opes Romam navibus advexit, jusque ejus insulae
avarius magis quam justius Romani rapuere. Libyam et Cyrenen supremo Appionis regis arbitrio habebant. Sola
Aegyptus remanebat Ptolemaeo, omnibus id artibus agenti, ut amicitiam firmaret Romanorum, sed tam exiguae
apud subditos authoritatis, ut ne unum quidem Romanum, qui felem, sacrum Aegyptiis animal, per ignorantiam
occiderat, supplicio
190

posset eximere, quemadmodum oculatus rei testis Diodorus Siculus, qui tum in Aegypto fuit, memorat. Tandem
eum Alexandrini, ob expilationes et injurias, quas patiebantur, exegere e regno, et cum tres ei filiae essent,
Berenicen natu maximam (quae sola erat legitima) reginam fecerunt, exclusis filiis adhuc infantibus. Reginae vir
petitus e Syria, Cybiofactes quidam, qui Seleucidarum se stirpis ferebat. Eum intra paucos dies regina
strangulavit, sordes ejus illiberalitatemque aversata. In ejus locum Archelaus subiit, pro Mithridatis se filio
gerens, cum illo esset Archelao genitus, qui cum Sylla in Graecia bellarat. Dederat illi Pompeius Comanorum
Deae sacerdorium, et tunc cum Gabinio erat, quasi expeditionis in Parthos futurus solcius, inscioque illo ad
reginam perductus, regium nomen invasit.
Caeterum Auletes Rex Romam profugus, ingentibus id egit largitionibus, ut in Aegyptum reduceretur. Soli
Caesari sex Tal. M. donavit, qui Gallias et Illyricum provincias cum IV tunc legionibus in quinquennium
obtinebat, firmandaeque potentiae Juliam filiam Pompeio elocaverat. Caesari in Galliam profecto primam belli
occasionem dederunt Helvetii, qui Rhodanum inter et Rhenum, siti, non sufficientibus juventuti terris, venere
sedes petitum, incensis moenibus suis. Hoc sacramentum erat, ne redirent. Sed petito tempore ad deliberandum,
quum inter moras Caesar, Rhodani ponte rescisso, abstulisset fugam, statim bellicosissimam gentem praelio
difficili ita vicit, ut XLVII millibus interfectis, reliquam multitudinem in sedes suas remitteret. Bojos petentibus
Heduis, quod egregia virtute erant cogniti, ut in finibus suis collocarent, concessit.
Postea Caesar Ariovistum regem Germanorum, qui Heduos, Sequanos, aliosque Galliarum populos, aliquot ante
annos subegerat, jubet ad se venire. Negat ille sibi opus esse Caesare. Si Caesar sui egeat, fas esse, ut ipse ad
Ariovistum, qui rex sit, veniat. Accensus ita Caesar, imperat Ariovisto per legatos, ut Galliis excedat. Ille
superbe, Quis autem est Caesar? et si vult, veniat, inquit. Et, quid ad illum, quid agat nostra Germania? num ego
me interpono Romanis? Itaque tantus gentis novae terror in castris, ut testamenta passim, et in principiis
scriberentur. Caesar trepidationem militum allocutione inhibuit. Ariovistus, Harudes, Marcomannos, Triboces,
Vangiones, Nemetes, Sedusios, Suevos, omnemque aciem suam rhedis et carris cricumdedit, ne qua spes
relinqueretur in fuga. Eo mulieres imposuerat, qui in praelium proficiscentes milites, passis manibus, flentes
implorabant, ne se in servitutem Romanam traderent. Geramani tam celeriter procurrerunt, ut Romanis spatium
pila conjiciendi non daretur; Cominus gladiis pugnatum est. Quos ut evitarent, elatis super capita scutis, factaque
phalange impetus exceperunt. Sed tantus fuit vigor Romanorum ut aliqui in phalanges insilirent, et scuta manibus
120

