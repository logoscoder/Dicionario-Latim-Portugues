Judaeos, Ethnicos et Saracenos eluxit. Judaeos novus quidam Pseudomessias Syrus delusit, quos cum ob id
promiscue baptizari cogeret Leo, reperti sunt, qui desperatione icti semetipsos cum familiis cremarent.
In Germania Radbodus Frisonum Rex, ethnicismi propugnator acerrimus, cum alterum jam pedem in sacro fonte
haberet, salutaribus aquis aspergendus, interrogare coepit de majoribus suis, ubi plures eorum degerent. Dato ei
responso, plures in inferno esse, Satius est, inquit, ut plures quam pauciores sequar. Itaque ludibrio est habitus a
Daemone, qui
357

ad tertium diem incomparabilia ei bona promiserat, ac pernicie eadem die subitanea oppressus, damnatorum
numerum auxit.
Similiter Gizid Saracenorum princeps, cum Judaeo cuidam praestigiatori fidem adjunxisset, diuturnum ei
promittenti imperium, si omnes Christi et sanctorum imagines aboleret altero anno periit. Alia longe Leonis
Augusti sors fuit, qui et ipse anno imperii decimo ad venerationem dudum consecrari coeptas imagines jusserat
deponi. Inter Constantinum enim Papam et Philippicum Bardanem, ea lis agitari coeperat, dum ille passim in
templis imagines Patrum, qui conciliis interfuerant, locari, hic eas amoveri imperat. Leo autem addidit,
idoloatriam committi, cum quis imagines et statuas religiosa vener atione colit, atque in ea sententia Judaeorum
quoque autoritate est confirmatus, quibus diserte ab summo Numine imaginum cultu interdictum, nec id uspiam
Christi ullo verbulo Christianis relaxatum edocebatur.
Percepta Imperatoris sententia, Gregorius II Papa detinet Romanae urbis et Italiae tributa, dicens: Imperatoris
non esse, quidquam in fide innovare, tanquam fidei Christianae sit, manuum humanarum opera colere, quod
clarissimo Dei verbo est damnatum. Quare cum de Leone in suas partes pertrahendo frustraneam sumsisset
operam, populum militiamque in Imperatorem et Exarchum exacuit, quorum vicissim petitus ira, universam
Italiam seditione, rapina, caede implet, ac tale suscitat incenduium, quo tandem cum fide, Imperii Augusta
autoritas in Romana urbe deflagravit. Et sicut eo tempore praecedente horribili flammarum fumo, inter Theram
et Therasiam nova emersit insula; ita e conflictu Imperatoris et Papae portentoso, novus in Italia Ecclesiae
dominatus surrexit.
Nec mirum exarsisse saevitiam Leoni, eum suos etiam Byzantii imaginum demolitores e furente turba occidi
persentisceret, ipsamque ob id urbem ab Agalliano et Stephano ducibus bello quati: quorum seditiosa classis,
Graeco igni combusta interiit, sicut e Saracenorum gente horrenda adversus Nicaeam Bithyniae evanuit
expeditio, qui prostrata licet muri parte, urbem tamen invito labore oppugnarunt. Ad eundum fere modum
Pelagius, regiae Gothorum stirpis in Hispania, cum filiae suae vim illatam didicisset, collecta popularium manu
Asturiae montes occupat, ac reliquiarum suae gentis libertatem, mascule adversus Saracenos tutatus, novum inibi
regnum condit, sicut et Garsias Gentilis ejus in Cantabria.
Hinc Eudonis Aquitaniae Ducis accitu, infusi in Galliam Barbari, ad Caroli Martelli vires infringendas,
Abdirama duce Garundam capiunt et Burdegalam. Carolus contra Longobardorum et Germanorum succinctus
auxiliis, ipsum ducem praelio interimit, Eudone, ut jam facti poenitentia tacto, castra Saracenorum invadente.
Trecenta septuaginta quinque Saracenorum millia cecidisse, narrant Anastasius, Sigebertus, Annales Fuldenses,
et scriptores ejus aevi similes; cum Francorum mille tantum et quingenti desiderarentur.
Tanta ergo Victoria insignem Carolum, legatione adit Papa Gregorius, ut Romanam urbem Ecclesiamque
imaginum patrocinio laborantem sublevet. Veneti et pentapolitiani subnixi Papae autoritate, exuunt se Leonis
obedientia, deuqe alio eligendo Imperatore consultant. Exhilaratum Campaniae ducem adorti occidunt, cum filio,
mox etiam Exarchum ipsum Paulum Patricium. Ei suffectus Eutychius notatur Romae anathemate. Romani
sanctissimis se jurisjurandi vinculis adstringunt, nunquam se passuros, ut Gregorio, imaginum defensori, vis ab
Imperatore ulla afferatur.
Contra Exarchus cum Luitprando paciscitur, ut Rex Spoletanum Beneventanumque
358

ducatum; Exarchus Romam, imperio palam rebellantem, subigat. Sed ducibus in Luitprandi venientibus fidem,
Gregorius Oratione mitigavit Regem Luitprandum, ejusque interventu resarta et cum exarcho par est, et Tiberius
jam regni invasor bello peremptus.
Inter haec accrescunt vires Pontifici. Inas Westsaxonum in Anglia Rex, vectigales ditiones suas Romanae
Ecclesiae fecit, jussa quaque domo denarium pendere S. Petro, ut loquebantur, annuum. Luitprandus
Longobardorum Rex, Alpium antedictam donationem renovat.
Queis rebus clarior Gregorius, cum Leo Imperator Germanum Patriarcham aliosque Episcopos morosius sibi
obluctantes, sedibus expulisset, Anastasium Germano substitutum, advocata Synodo damnat, acriusque instans,
ut Leo mutet sententiam de imaginibus, decedit vita, anno Pontificatus XVI.
Vunofridi Angli, qui et Bonifacius, in Germaniam ablegatione clarus hic Pontifex, per quem apud Cattos,
Frisios, aliosque Rheni accolas, propagatus Christianismus.
Successit Gregorius III. flagrantissimo in imaginum venerationem zelo, adeo ut Leo classem dirigeret in Italiam
ad compescendos Pontificis ausus; qua disjecta tempestatibus, Papa acto concilio excommunicavit omnes
imaginum oppugnatores, eoque in Deum et magistratum impietate, seipsum exemit e filiorum Dei coetu,
225

