convenire clericis aut Monachis civilem dominatum, sed humilem sacrae rei curam, Christi fretam robore;
minime erant dicto audientes Pontifici, Fridericum per legatos, vetera Romae jura jactantes, ut priscam eis
redderet libertatem, insolentius alloquebantur. Ille a Carolo et Othone referens subactam vi Italiam, Desiderium
et Berengarium, Romanorum tyrannos, in Germaniam abductos, nec accipere victorem conditiones, sed dare
victis oportere, recipi in urbem sine tergiversatione postulavit. Mox praemissis mille armatis, urbem Leoninam
cum Basilica S. Petri occupantibus, praecedentem subsequitur Adrianum, stipatusque exercitu, diadema
Augustum sumit. Frementibus ob id Romanis, et castra pariter ejus ac templum invadentibus, occursum est
fortiter. Caesi hostium aut Tyberi amne mersi pene mille, uno tantum e Caesarianis necato. Repulsi in urbem,
cum commeatum Friderico negarent, insuperque eum urgeret Sirius, Nari fl. admovit Caesar castra. Huc
annonam jussi expedire Spoleatni, non paruerunt, Guidonem ab Caesare ad Guilelmum Apuliae regem legatum,
conjecerunt in vincula, nulloque contumaciae genere omisso, repentinum sibi attraxerunt exitium.
444

Expugnata urbs, et in favillas redacta est, anno seculi duodecimi LV. Accepta in fidem Apulia, et Veronensium
insidiatorum quingentis patibulo affixis, in Germaniam revertit Imperator. Hermannum Comitem Palatinum, ob
violatam se absente pacem, canes gestare per milliare Germanicum (probrosi id supplicii instar erat) coegit. Duos
Henricos, Saxonem et Austriacum, sine sanguine reduxit ad concordiam.
Sed ejus praesentia ut Germanis pacem redditi, sic Italis absentia subtraxit, Guilelmus Siculus, Rogerio patre
importunior, Apuliam et Campaniam, ipsasque Romani Antistitis ditiones bello vexabat. In eum profectus Papa,
magna regni parte exutum compellit pacem poscere, et Manuelis Graecorum Augusti succinctus auxiliis, omnia
Italia nititur ejicere. At mox versa belli fortuna, captus a Guilelmo, utrisuque regni, Siculi et Apuliensis, titulus
redemit sibi libertatem: nec a suis receptus, voluntarii semet exilii damnavit, quoad captus a Caesarianis
Arnoldus, qui Pontificem subesse urbano debere magistratui contendebat, a praefecto urbis exustus est.
Fridericus interea, repudiata dudum, ob sanguinis propinquitatem, fidemque dubiam, Adela Hochurgica,
Beatricem Burgundam, Reinoldi filiam duxit, quae ei ex morte parentis dotalem attulit Burgundiam, Bertoldo
duci Zaringio, Lausannae tantum et Genevae finibus, quaeque Juram interjacent montem, de veteri
Burgundionum regno reservatis.
Italicam expeditionem, quam nova Ligurum rebellio exigebat, inhibuit aliquantisper Boleslai Poloni vis, qui
pulsum regno Lobislaum, consobrinae Caesaris maritum, suumque fratrem, recipere, nisi armis adactus,
detrectabat. Transgressus Oderam fl. Caesar, effusa Poloniae vastatione leges pacis accipere Boleslaum
compulit, sed oblata necessitate Polonis, illico rescissas.
Major inde cum Ariano Papalis exorta, beneficium suum asserente esse imperium, Friderico contra se id a Deo
accepisse, circummissis literis, praedicante. Imperator deleri picturam, Lotharii repraesentantem acta imperavit,
quam Lateranensi in palatio fixam a Pontifice compererat, additis versiculis.
Rex venit ante fores, jurans prius urbis honores,
Post homo fit Papae, sumit quo dante Coronam.
Igitur Viennensi, Lugdunensi, Valentinao, Avinionensi, aliisque regni Burgundici Episcopis, Arelate sacramento
sibi obstricitis, ac deinde Ratisponensibus in Comitiis Ladislao Bohemo, ob fidelem in Polonia fortemque
operam, ex duce in regiam evecto celsitudinem, praemisit in Italiam Othonem Witelspachium Palatinum, et
Reinoldum a Dasselis Cancellarium, qui occupata angustiis in Veronensibus Rivola arce, plerasque dubiae fidei
civitates in verba adegerunt Caesaris, Legatos Graecorum, res novas molientes, minacibus dictis protelarunt.
Queis territus Papa, quod beneficium dixerat, bonum factum interpretatus est callide, eaque importuni vocabuli
emollitione, fremitum Caesaris et Germanorum principum mitigavit, cum omnes permitterent, bonum factum
dici, quod Papa Caesarem corona exornasset.
Sub haec inveteratum inter Mediolanenses et Cremonenses odium, apertum in bellum erupit. Mediolanenses,
olim Lotharii judicio Cremonam, ut proscriptam, bello vexare assueti, a nullo injuriarum genere temperabant.
Prohibiti severitate Friderici Augusti, et ad causam citati dicendam, adjunctis sibi Brixianis et Placentinis,
imperata facere renuebant, instauratisque quas Caesar diruerat munitionibus, Novariam Papiamque rapinis
exhauriebant. Itaque Fridericus ad centum millia armatorum in Italiam duxit, urbem circumvallatam, ferro ac
fame ad deditionem adegit. Imperatum, ut Cumas et Laudam sinerent
445

instaurari, palatium Caesari in urbe struerent, in verba ejus jurarent, consules de sententia ejus legerent,
monetam, telonea, portus, imperio resignarent, novem millia marcarum argenti multae loco dependerent. His
legibus advoluti pedibus Friderici, in gratiam recipiuntur.
Mediolanensium exemplo territae, aut castigatae sociae civitates, atque in his Verona et Ferraria, in jus
ditionemque Imperatoris concesserunt. Latis deinde italiae legibus, de principum et Jurisconsultorum arbitrio,
ordinatisque Rebus publicis, Albam hybernaturus processit, vicini incolis soli commeatum advehentibus, quae
res Adriani iterum alienavit animum, accensum et illo nomine, quod tenacior priscae majestatis Fridericus, ab
Episcopis terrenas tenentibus possessiones, homagium sibi praestari postularet, et Cardinalibus a latere Papae
legatis civitates clauderet. Regessit Fridericus, quaecunque regalia veneat Ecclesia, largitione principum tenere,
279

