Hortensii, Catonis eminentissimorum virorum, gladius hostilis abstulit: Drusum Livium Juliae Augustae patrem,
et Varum Quintilium proprius. Statius Murcus, qui classi praeerat, Sextum Pompeium Magni filium, qui ex
Hispania revertens, messanam primum, inde totam Siciliam armis occupaverat, petiit: ad quem et e Brutianis
partibus et ex Italia, quos praesenti periculo fortuna subduxerat, confluebant, exitialemque tempestatem
fugientibus Statius pro portu erat. Sextus Pompeius adolescens erat, studiis rudis, impetu strenuus, cogitatione
celer, fide patri dissimillimus, libertorum suorum libertus, servorumque servus: quem senatus pene totus adhuc e
Pompeianis constans partibus, post Antonii a Mutina fugam, eodem illo tempore, quo Bruto Cassioque
transmarinas porvincias decrevit, in paterna bona restituerat, et orae maritimae praefecerat. Is tum servitia
fugitivosque in numerum exercitus sui recipiens, per Maenam et Menecratem, paternos libertos, latrociniis ac
praedationibus infestabat mare, ductu quondam patris sui a sceleribus piraticis vindicatum. Antonius frctis
Brutianis Cassianisque partibus transmarinas obiturus provincias substitit: Caesar in Italiam se recepit, eamque
longe, quam speraverat, tumultuosiorem reperit.
Cum enim Veteranis agros divideret, alia spe corrupti a Fulvia, M. Antonii uxore, milites seditionem concitarunt,
quam grandi cum suo periculo Caesar inhibuit. L. Antonius Cos. Marci frater, criminatus apud eos Caesarem,
qui agros amiserant, magnum conflavit exercitum, pulsusque undique Perusiam se contulit. Eum obessum,
conatumque aliquoties frustra erumpere, Caesar fame in deditionem venire coegit, ipsique et Fluviae et Planco,
omnibusque militibus, ignovit, Perusiam diruit, ira magis militum, quam sua voluntate adductus: redactisque in
potestatem suam diversae partis exercitibus, bellum citra sanguinem cofecit: Caeterum Antonius in Asiam
profectus, omnium gentium legationes in Bithynia habuit obvias. Aderant et Judaeorum primates, Phasaelum et
Herodem accusaturi, quod in speciem solum regnaret Hircanus, tota vero potestas penes hos fratres esset, qui
nuper etiam Antigonum Aristobuli filium, Judaea expulissent. At Herodes, pecunia data Antonio, accusatoribus
praeclusit viam, et Hircani devinctus affinitate, qui neptem ei uxorem dederat, tetrarchae etiam honorem obinuit.
Judaei apud Tyrum renovantes accusationem, pro libertrate vincula et mortes, indignante Antonio, perpessi sunt.
Sequenti anno cum Antonius jam delibutus amore Cleopatrae, reginae Aegyptiae, omissis bellis, voluptatibus
vacaret, Antigonus Pacorum, Orodis Parthorum regis silium, et Barzapharnem satrapam, in Syriam attraxit, qui
tum vi, tum fraude, Hircanum Ethnarcham et Phasaelum, Herodis fratrem, obnoxios suae potestati reddunt,
Herode ipso insidas, obdurato contra fortunam saevientem pectore, mascule superante. Antigonus Hierosolymam
obtinuit, direptam nefarie a Parthis, qui et Marisam, opulentam Judaeae urbem, everterunt Idem Hircano
praecidit auriculas, ut truncatus corpore, ineptus sacerdotio haberetur: Phasaelus, alliso ad saxum capite, vitam
sibi abrupit, ne inimico in se potestatem saeviendi relinqueret.
Herodes, et a Malcho Arabum rege contemptus, et in Aegyptum frustra secutus
203

Antonium, qui jam Octavianum infestabat in Italia, hyberna navigatione Rhodum attigit, indeque cum periculo
Romam. Ibi tum Antonius, dimissa Fulvia, ne concordiae obstaret, pacem cum Caesare fecerat, sooremque ejus
Octaviam duxerat: Q. Rufum Salvidienum contra Caesarem dira molientem, indicio suo infidus amicus
detexerat. In novae ergo amicitiae pignus assensit Antonio Caesar, ut Herodes Judaeorum rex crearetur:
Antigonus, quod Parthis, imperii Romani hostibus, se adjunxisset, pro hoste esset. Hoc pacto Herodes regium
adeptus est fastigium exul, Olympiade CLXXXIV, C. Domitio Calvino iterum, C. Asinio Pollione Coss. Nec
fortuna audacibus coeptis defuit, quanquam triennium retardatis avaritia P. Ventidii et Silonis, legatorum
Antonii, qui jussi adjuvare Herodem in expugnando Antigono, majorem Antigoni plus dantis, quam Herodis
auxilio indigentis, rationem sibi habendam existimabant. Interim cum vicinus Italiae hostis Sextus Pompeius
teneret Siciliam, et annonae commeatum impediret, expostulante consensu populi pacem cum eo apud Misenum
interunt Caesar et Antonius, Siciliamque et Achaiam ei provincias concessere, et proscriptis, Nerone Claudio, M.
Silano, Sentio Saturnino, aliisque clarissimis viris in patriam reditum. Sed inquietus Pompeii animuscontinere se
terminis praescriptis haud potuit, praesertim quod Caesar Maenam fugitivum ejus libertum susceperat. Quare
cum rursum latrociniis infestum redderet mare, nec pacem, quam acceperat, praestaret: Caesar necessario contra
eum bello suscepto, M. Vispanium Agrippam egregium adjutorem habuit. Verum enim vero praesidentem jam
felicitati Caesarem, et Liviam Drusillam, a Marito Claudio Nerone, ac praegnantem sane abductam, suo thalamo
sociantem, graviter eo tempore Deus concussit. Quippe longe majorem classis ejus partem, circa Veliam
Palinurique promontorium, adorta vis Africi laceravit ac distulit. Eaque patrando bello mora fuit, quod postea
ancipiti fortuna gestum. Vexataque iterum tempestate classis, et gravis sub ipsius Caesaris oculis ad
Tauromenium accepta clades, cum nec ab ipso abesset periculum. Legiones etiam quae cum Cornificio erant,
legato Caesaris, expositae in terra, pene a Pompeio oppressae sunt. Cladem tamen Octavianus suam matura
virtute correxit. Explicatis quippe utriusque partis classibus, pene omnibus exutus navibus Pompeius, Asiam
fuga petivit, jussuque M. Antonii, cujus opem implorabat, dum nunc dignitatem retinet, nunc vitam precatur, a
Titio jugulatus est.
Caeterum gerens contra Pompeium bellum, acciverat ex Africa Caesar Lepidum, cum XII semiplenis legionibus.
Hic vir omnium vanissimus neque ullla virtute tam longam fortunae indulgentiam meritus, exercitum Pompeii,
quia propior fuerat, sequutum non ipsius, sed Caesariis auctoritatem ac fidem, sibi junxerat: inflatusque amplius
128

