Imperio novo sacramento, is de inceps Caesaris et sacri Romani Imperii exercitus vocabitur. Ex quo Elector
Saxoniae partem, reliquum Caesaris Filius Ferdinandus III. Hung. et Boh. Rex, aut is atque ii quem aut quos
Caesar deinceps nominabit, gubernabunt, atque adversus hostes Imperii et hujus pacificationis ducent, donec
Imperio optata pax et cuique suum juxta hujus transactionis leges restituatur. Disciplina et leges militares,
descriptio hibernorum, et praefectiones caeteraque incommoda bellica, pro durantis belli necessitate, ex aequo et
bono, juxta sanctiones Imperii sancte et integre ordinabuntur. In stipendium autem militare quilibet Elector,
Princeps ac status Imperii hanc pacem acceptans centum et viginti pensiones menstruas, intra hujus et
insequentis anni spacium conferent eum in locum quem singulis supremus imperii Quaestor pro more
designaverit. Caesar ex consilio et consensu Electorum generalem Imperii conventum quamprimum indicet, in
quo reliqua belli administrandi ratio, communi omnium consilio definietur. Interim nemo ultra id, quam hac
transactione placitum, contribuere tenebitur. Post conclusionem hujus pacis omnia foedera, uniones, et
conventiones privatae huic paci contrariae corumque juramenta sint abolita. Imperator cum vicinis Dynastis, qui
nihil adversus Imperium moliti sunt, pacem et amicitiam colet. Reliquos vero status Imperii obsequentes omni
amore ac benevolentia, uti et illi vicissim Imperatorem debita fide, obsequio, et reverentia, omnes vero se tam
Catholicae quam Augustanae Confessionis cultores mutuo amore, et concordia complectentur. Quae hic definita
non sunt eorum declaratio ex sanctionibus Imperii petatur, quae si praesenti paci in aliquo articulo adversentur,
ei tamen nulla ratione obstaredebebunt. Haec pacificatio inter Caesarem et Electorem Saxoniae privatim, pro toto
Imperio inita, in nullum imperii aut status praejudicium aut exemplum cedat, quodque jam exprimente
necessitate factum, deinceps non nisi in generalibus Imperii conventibus, ad quos ejusmodi tractatus spectant,
persiciatur. Nihilominus haec pax, postquam ab Electoribus ac Statibus Imperii, aut majori eorum parte acceptata
fuerit, pro communi atque inviolabili constitutione nunc et deinceps habeatur et reliquis Imperii sanctionibus
inseratur.
In hunc ergo modum pace conclusa instrumentum quidem unum Caesari, alterum Saxoni, tertium Electori
Moguntino ad Cancellariam Imperii deponendum traditur. Inter eos vero quos Caesar ab Amnestia excindendos
censuit hi maxime fuere. Primo transfugae qui deserta Caesaris militia non impetrata missione hostium partibus
accessissent. Deinde omnes Fridlandicae conjurationis participes. Praeterea multi Comites Lowensteinii,
Erpacenses, Widani, Maximilianus Pappenheimius, Fridericus Hohenloicus, Hannovio-Muntzenbergici,
Lichtenbergici, Isenburgo Budingenses.
722

Dux Wurtenbergicus, Fridericus Marchio Durlacensis. Comites item Oetingenses, et Ebersteinius Baro de
Freybergh, Justingen et Oepsingen aliique nonnulli. Quibus nihilominus ad Caesaream clementiam ac gratiam
aditus non praecluderetur, quamprimum desertis hostium partibus illum cum debita submissione, ac fide
quaesivissent. Guilielmo Landgravio Hassiae beneficium Amnestiae oblatum, si de fide et obsequio in futurum
sufficienter caveat, et in pacificationem praedictam sancte et serio promittat. His ita constitutis postquam
Viennae et per Bohemiam Saxoniamque ac deinde in caeteris Imperii urbibus pax Pragensis publicari coepta est,
variae mox urbes ejectis Suedicis praesidiis ad obsequium Caesaris rediere. Prima fuit Norimberga, dein Ulma
Caesareanis exercitibus proximae. Francofurti apud Moenum res non sine sanguine peracta est. Cum enim ejus
urbis partem quae trans Moenum est Joannes Vicethumius Tribunus Suedicus cum valido praefidio obtineret,
neque inde vellet recedere, quantumvis a Magistratu rogaretur, qui jam ante cum Rege Ungariae, et Legato ejus
Matthia Gallasio transegerat; tandem vi expelli coepit, primum quidem propriis Francofurtensium viribus, dein
ope Gallasii et Lamboii cum parte Caesareani exercitus. Sed et Elector Brandeburgicus, et Guilielmus
Vinariensis, et Georgius Lunaeburgicus, Duces, Pacificationi Pragensi subscripsere. Solus pene inter omnes
Imperii Proceres Wilhelmus Landgravius Hassiae arma adversus Caesarem retinuit, sociavit que cum Bernardo
Duce Vinarienso. Atque ad hos demum omnis in Imperio Suecorum societas pervenerat. Itaque nemo non
existimabat illos quoque communi omnium consensui subscripturos, aut si id facere plane detrectarent, remedia
in promptu fore, quibus aut ad pacem necessariam compelli, aut certe ex Imperio vi atque armis exturbari
possent. Et jam fortuna ubique affulgebat, Rheno prope omni, et magna Imperii parte per diversos Duces
recuperata. Elector quoque Saxoniae magno reducendae pacis desiderio cum Axelio Oxenstirna, et Joanne
Bannerio Suedicae militiae supremo de conditionibus pacis avidissime tractabat. Caeterum fata Germaniae aliud
volvebant, et Sueci a communi Protestantium pacificatione exclusi, quorum rem tantis incrementis auxerant, et
amissione Regis sui, in eam fortunam, quantam unquam sperare poterant erexerant, multo magis ad instauranda
arma incubuere. Eum in finem celebratis apud Stocholmium comitiis uti uni bello potentius insisterent, elapsas
cum Polonis inducias, ad annos viginti sex, nempe ad undecimam mensis Julii diem, Anni 1657. continuant,
confirmantque.
Stumdorffi inter Poloniae ac Sueciae Legatos conventum est. Polonicae Legationis Princeps erat Jacobus Zadzik
Archicancellarius Regni, et Episcopus Cracoviensis; Sueci Pontum de Garde, Joannem Vrangelium,
Oxenstirnam juniorem, et Abrahamum Udenhofium miserant. His a diversis Principibus conciliatores
accesserant Claudius Memmius de Avaux e Gallia; Duglaius Comes ex Anglia, tum alii ab Hollandis et Electore
Brandeburgico. Propositum quidem omnibus erat universali et perpetua pacificatione Poloniam Sueciamque
452

