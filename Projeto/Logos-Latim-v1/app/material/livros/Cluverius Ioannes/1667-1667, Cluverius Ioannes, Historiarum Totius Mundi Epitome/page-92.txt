44. Pax Philippo petenti his data est legibus, ne Graeciae civitatibus bellum inferret; ut capivos et transugas
redderet; quinquaginta solum naves haberet: per annos decem quaterna millia pondo argenti praestaret, et
obsidem daret filium suum Demetrium. Ita qui alienum regnum appetierat, proprio pene exutus, pacis leges a
peregrinis dictas accipere coactus est. Offensi tamen Aetoli, quod non ex arbitrio eorum Macedonia quoque
adempta regi et data sibi im praemium belli esset, legatos ad Antiochum misere, qui eum adulatione
magnitudinis in Romana bella, spe societatis universae Graeciae, impellerent. Decretum etiam legatorum de
libertate Graeciae clam mussantes carpebant. Dubitabatur enim de Corintho, et de Cahlcide et Demetriade, de
quibus Romani, quod tempora Reip. postulassent, statuendum callide reservabant. Retundendis Aetolorum liguis,
ne ad transferendum a Philippo ad se imperium, trajecisse Romani mare viderentur, Corinthus Achaeis reddita,
reliquae Graecorum urbes universae, praeconis voce Ludis Numeis liberae pronuntiatae sunt, ingenti Graecorum
tum admiratione, tum plausu, Flaminii gloria incredibili. Veruntamen Acrocorinthum, Chalcidem et
Demetriadem sub praesidio teneri Romanis visum, donec cura de Antiocho decessit, quem transgressurum in
Europam, cum primum ei res suae placuissent, nihil dubitabant. Antiochi legatis, nihil jam perplexe, ut ante, cum
dubiae res incolumi Philippo erant, sed aperte pronuntiatum, ut excederet Asiae urbibus, quae aut Philippi, aut
Ptolemaei regum fuissent.
Cum haec in Graecia Macedoniaque et Asia gererentur, C. Sempronius Tuditanus praetor a Celtiberis cum
exercitu caesus est. L. Furius et Cl. Marcellus consules Boios et Insubres Gallos subegerunt. Annibal frustra in
Africa avaritiam corrigere judicum molitus, et ob hoc Romanis deltaus per epistolas adversae factionis
principum, propter metum Romanorum, qui legatos ad Carthaginiensium senatum de eo miserant, profugus
144

ad Antiochum regem se Orientis contulit, bellum jam contra Romanos parantem. Nam antiochum cum in
ordinem redigere legati vellent, respnderat ipse, Asiam nihil ad populum Romanum pertinere: nec magis illis
inquirendum quid Antiochus in Asia, quam Antiocho, quid in Italia populus R. faciat. Cum Ptolemaeo sibi et
amicitiam esse, et id agere se, ut brevi etiam affinitas jungatur. Quae Lysimachi quondam fuerint, jure belli
Selenci proavi sui facta esse, quae varie distracta, nunc per otium repetere et Lysimachiam deletam olim
Thracum impetu, de integro condere, ut Seleucus filius eam sedem regni habeat. Sic demissis Romanis, excitus
rumore de morte Ptolemaei, Aegytpum versus navigat, obortaque ad capita Sari fl. tempestate, magnam vim
hominum, insigniumque amicorum naufragiis amittit. Ephesi deinde morantem, consecutus Annibal, haud
parvum animo ejus momentum ad moliendum bellum fecit. Roma jam felicitatem suam persentiente, lex Oppia,
quam C. Oppius tribunus plebis bello Punico, de stringendis cultibus matronarum tulerat, cum maxima
contentione abrogatur, Porcio Catone Cos. in mulierum, quae hac de causa in publicum se effuderant,
intemperantiam gravissime detonante. Is Cato in Hispaniam profectus, bello quod Emporiis orsus est, citeriorem
Hispaniam pacavit, triumphumque illustrem meruit: Flaminius bellum adversus Nabin Lacedaemoniorum
tyrannum, ob querelas Graecorum, a senatu jussum, adeo prospere gessit, ut capta pene Sparta, pacem daret
Lacedaemoniis, qualem ipse volebat. Interim Argivi, quod Pythagoras gener tyranni, cum parte validissima
praesidii excesserat, reliquos duce Archippo ex arce expulerunt.
Romae ob accessionem Hispaniarum, sex jam praetores erant, e quibus duo quotannis ibant in Hispanias.
Ampliatus et senatui honor est, autore per Censores Africano iterum Consule, impera tumque aedilibus crulibus,
ut loca senatoria secernerent a populo. Nam anta in promiscuo Ludi spectabantur. Fremuit plebs, cur dives
pauperem consessorem fastidiret, novam et superbam libidinem ab nullius ante gentis senatu neque desideratam,
neque institutam. Adeo nihil novum ex antique probabile est: veteribus, nisi quae usus evidenter arguit, stari
malunt. Sub haec Flaminius ad concordiam cohortatus Graecos, atque ut ex factis, non ex dictis amicos pensent,
libertate modice utantur, ex omnibus urbibus praesidia detrahit, compositaque Republica, quotquot in universa
Graecia servitutem serviebant cives Romani, conquiri et ad se in Thessaliam mitti postulat. Mille ducentos sola
Achaia habuit. Cum Romam reportasset victorem exercitum, et ob rerum gestarum multitudinem, triduo
triumphavit, immensasque in aerarium divitias intulit. Legatis Antiochi amicitia denegata est, ni Rex Europa
decederet, et omnes Graii nominis in Asia civitates liberas dimitteret. Annibal, cui nota Romana virtus erat,
negabat opprimi Romanos nisi in Italia posse. Ad hoc sibi centum naves, et decem millia peditum, et mille
equites poscebat: promittens hac manu non minus bellum, quam gesserit, Italiae restauraturum. Mittit et
Carthaginem Aristonem Tryium, qui in bellum cupidos hortetur, Annibalemque cum copiis affuturum nuntiet.
Vulgata re, cum periculum sibi ab inimicis Annibalis praeparatum metueret, Ariston Punico ingenio inter Poenos
usus, tabellas conscriptas celeberrimo loco prima vespera suspendit, ad universum senatum se missum professu:
ipse de tertia vigilia navem conscendit, et ad Annibalem revertitur. Quo cognito, Carthaginienses ad purgandam
publicam conscientiam, ultro rem Romanis per legatum detulere. Mitscentur querelae de Masanissa, quod
ditionis Carthaginiensium agros occupasset. Scipio Africanus, Cethegus et Minutius, ad rem inspiciendam missi,
qui
145

omnia suspensa, neurro inclinatis sententiis reliquere. Cooniae tum deductae Puteolos, Vulturnum, Linternum,
Salernum, Buxentum, Sipontum, Tempsam et Crotonem. Italia tam crebris terrae motibus agitata est, ut feriarum
92

