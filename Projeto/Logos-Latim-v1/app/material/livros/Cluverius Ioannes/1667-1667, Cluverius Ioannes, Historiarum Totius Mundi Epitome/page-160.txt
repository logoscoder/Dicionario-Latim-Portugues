gravissima, sua cura et praesentia temperarunt. Mox Lucius ad Parthicum bellum ivit, quod Vologesus, caeso
Romanorum exercitu, inferebat, fugatoque Atidio Corneliano, qui Syriam tunc administrabat.
Eo missus dicitur a Marco, ne vel in urbe ante omnium oculos peccaret, vel, ut parsimoniam peregrinatione
addisceret; vel, ut timore bellico emendatior rediret, vel, ut se imperatorem esse cognosceret. Sed nihil profecit.
Verus enim postquam in Syriam venit, in deliciis apud Antiochiam et Daphnen vixit, adulteriis etiam et
juventuris amoribus infamatus. Bellum per legatos gessit. Inter eos Avidius Cassius adorientem se Vologesum
fortiter sustinuit, desertumque tandem a sociis, et terga vertentem insecutus, Seleuciam et Ctesiphontem venit.
Seleuciam super Hydaspen fl. sitam, cum quadringentis millibus hominum cepit, eaque incensa, regias Vologesi,
quae in urbe Ctesiphonte erant, solo aequavit.
Statius Priscus in Armenia res prospere gessit, Artaxatis captis, unde Parthici et Armeniaci Caesares appellati.
Confecto sane bello, Lucius, regna egibus, provincias comitibus suis dedit regendas. Romam inde ad triumphum
invitus, quod Syriam quasi regnum suum relinqueret, rediit post quinquennium, et pariter cum fratre Antonino,
triumphavit. Fuit ejus fati, ut in eas provincias, per quas rediit Romam usque, luem secum deferre videretur. Et
nata fertur pestilentia in Babylonia (ubi de templo Apollinis ex arcula aurea, quam miles forte inciderat, spiritus
pestilens evasit,) atque inde Parthos orbemque complevisse. Nihilominus, quasi non parthicum, sed histrionicum
bellum egisset Lucius, fidicinum, mimorumque et praestigiatorum secum greges duxit, contempta morum fratris
sanctitudine.
Composito Oriente, ad bellum Germanicum profecti sunt ambo imperatores, Marcus et Lucius, diu eorum, qui
aderant, arte suspensum, ut finito demum Parthico geri posset. Ejus tantus terror erat, ut undique sacerdotes
Antoninus acciret, peregrinosque etiam ritus impleret, ut ait Capitolinus. Unde haud dubie factum, ut Melitensem
legionem e Christianis conscriberet, quorum opera praecipue vicit, cum antea Christianos, Philosophorum
instinctu, velut numinum contemptores, ac novae maleficaeque superstitionis reos, interficiendos curasset. Qua
persecutione (quam quartam numerant inter atrociores) Justinus Philosophus Christianus scripta defensione
altera; Polycarpus Smyrnensium Episcopus, restincto licet pr mirachulum rogo; Pius et Anicetus Episcopi
Romani, Photinus pastor Lugdunensium, Attalus, Blandina, et complures, in Galliis praesertim, alii diversis
suppliciorum generibus consumpti sunt.
Quorum equidem sanguinem perpetuis bellis contagiisque ultus est DEUS, donec principem, caetera
laudatissimum frangeret, et ad veriores de religione cogitationes adigeret. Quippe ab armis nusquam quies erat:
praeter Orientem per Illyricum, Italiam, Galliamque bella fervebant: terraemotus non sine interitu civitatum,
inundationes fluminum, lues crebrae, locustarum species agris infestae, prorsus ut prope nihil, quo summis
angoribus mortales atteri solent, dici seu cogitari queat, quod non illo imperante saevierit. Tant Romae etiam
pestilentia erat, ut vehiculis cadavera exportarentur, multique ex proceribus interirent. Cum Aquileiam venissent
Augusti, plerique legatos misere, defectionis veniam postulantes. Et Lucius quidem, quod pars exercitus
interiisset, redeundum esse censebat; Marcus fingere Barbaros existimans poenitentiam, ne tanti apparatus mole
premerentur, instandum. Denique transcensis Alpibus, longius processerunt, composueruntque omnia, quae ad
munimen Italiae atque Illyrici pertinebant. Gentes enim omnes ab Illyrici limite usque in Galliam conspiraverant,
254

ut Marcomanni, Narisci, Hermunduri, Quadi, Suevi, Sarmatae, Latringes, et Buri: hi aluque cum Vistovalis,
Sosibus, Sicobotes, Roxolani, Bastarnae, Alani, Peucini, Costoboci. Pacata Pannonia, quod urbanas desiderabat
Lucius voluptates, in urbem destinatus est. Sed non longe ab Altino subito correptus morbo, quem apoplexiam
vorcant, cum triduo mutus vixisset, periit, non sine rumore, tanquam veneno esset interceptus a Faustina, Marci
conjuge, ipsove Marco, priusquam insidias ipsis structas perageret. Undecim annis cum ipso imperaverat
Marcus, vitique, ut fratris, et celaverat, et defenderat.
Post ejus obitum solus Rempubl. tenuit, multo jam melior et feracior ad virtutes. Bellum Marcomannicum,
quantum nulla unquam memoria fuit, magna tum virtute, tum felicitate transegit. Instante sane adhuc pestilentia,
et servos, quemadmodum bello Punico factum fuerat, ad militiam paravit, et gladiatores, latrones etiam
Dalmatiae atque Dardaniae. Emit et Germanorum auxilia contra Germanos. Et ne provincialibus esset molestus,
auctionem rerum aulicarum fecit in foro Trajano, in quo praeter vestes, et pocula et vasa aurea, etiam signa cum
tabulis magnorum artificum vendidit. Tantumque auri redactum, ut reliquias belli ex sententia persecutus, postea
dederit potestatem emtoribus, ut si quis vellet emta reddere atque aurum recipere, sciret licere. Nec molestus ulli
fuit, qui vel non reddidit emta, vel reddidit. Marcomannos tandem et Jazygas, in ipso transitu Danubii, glacie
adstricti, delevit, et captam ab iis praedam provincialibus reddidit. Posthac praelium acre, bellum ingens cum
Quadis fuit, ex quo victoria, praeter spem, solius DEI beneficio provenit.
Cum enim interclusi a Quadis Romani pugnarent fortiter, atque inteirm barbari differrent praelium, certi eos
calore et siti perituros, quos circum occupatis locis omnibus ita obsidebant: ad Imperatorem extrema metuentem
venit praefectus praetorianorum, aiens, Nihil esse, quod Christiani, quorum una legio in castris militet, impetrare
precibus non possent. Ab illis petendas supplicationes pro salute sua, et totius exercitus. Fit, quod erat necesse.
Imploratus a Christianis DEUS, statim univresas Romanorum copias recreavit copiosissimo imbre, et Barbaros
fulmine et tempestatibus prostravit. Pars eorum consugiebat ad Romanos, pars praelio occidebatur, pauci fuga
160

