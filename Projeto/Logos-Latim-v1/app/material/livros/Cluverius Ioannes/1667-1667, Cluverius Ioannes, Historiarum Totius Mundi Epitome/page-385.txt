conjugium Elisabethae Anglicanae affectabat, Philippo Hesso repraesentarentur, Christina Hessi filia, Erico pene
exambita, Adolfo Holsatorum duci nupsit: Suecus duo simul conjugia agitans, utroque exidit. Subsecuta altero
anno non una Danorum in mari calamitas. Nam Suecae naves XL derepente in excubitorias Danorum invectae,
dissiparunt omnes, apertaque Pomeranis via in Sueciam, commeatu eam et armis largiter refocillarunt. Mox et
praetoria Lubecensis suomet igni deflagravit. Danorum praecipua undecentos vehens classiarios, cum sex
Suecorum navium vim biduo sustinuisset, caesis aut vulneratis propugnatoribus universis, cum Amiralio (ut
vocant) Othone Rudo, in Suecorum venit manus. Caetera passim dubio Marte pugnatum, nisi quod Oceani
potentes Sueci, etiam Varburgum Hallandiae oppidum cum arce permunitum subegere, Atrocissimam Danis
importuna Joannis Laurentii officiositas intulit cladem. Hic enim nobilem quendam, praelio navali interemptum,
pomposis humaturus exsequiis, vadoso Wisbaeae Gotlandiae portu, universam classem, nequicquam
dehortantibus praefecto insulae et nautis, sistit. Insequenti nocte, oborta ventorum procella cunctas fere lacerat,
mergitque naves, inque iis ad novem millia hominum, autore temeritatis pariter absorpto. Itaque parum abfuit,
quin de Republ. Rex ipse desperar et.
Restituit rem Danicam Daniel Rantzovius, abdicato Swartzenburgio, indigena lectus Imperator. Hic enim post
ternas ad Deum preces, parva manu numerosum Suecorum exercitum stravit, amissisque fere e suis L nobilium,
quatuor hostium millia delevit, XXVI M in fugam compulit. Germanis quidem ab Caesare importatione
commeatuum in
614

Sueciam est interdictum. At Anglis per gl;acialem Oceanum ultra Norvegiam reperto itinere, narvam Russorum
navigari coeptum, quam viam deinceps et Belgae institere. Caeterum Rantzovius per fauces viarum, quas cavas
vocant, ingressus cum copiis victricibus Sueciam, aliquot menses impune rapinis eam incendiisque devastavit,
Wastenum usque, oppidis plerisque a Sueco, ne receptum hostibus praeberent, exustis. Ericus interim vix sui
compos, egregios quosdam viros, perfidiae titulo sustulit e medio, quorum mox poenitentia ductus caedis, fatum
sero sapiens deploravit. Joannes tunc frater ab eo custodia liberatur, nimirum ut esset, qui innoxii sanguinis,
labefactaeque Reip. exigeret a turbulento rege poenas. namque anno duodeseptuagesimo, quum concubinam, e
qua duos susceperat liberos, probroso sibi connubio jungeret, regiique simul honoris participem facere
destinasset, indignati dedecus fratres, Joannes et Carolus, ad arma vocant proceres populumque, traductisuque ad
se copiis Erici, ac dedita Stocholmia, abrogant fratri imperium. Qui cum adscititia conjuge inclusus conclavi,
tulit, quam antea inflixerat germano, captivitatem. Rex novus Joannes, quam obtulerat Danis pacem rebus suis
ambiguis, eam secundis retractavit. Verum audito, quod Petri Munkii ductu, triginta naves onetariae e portu
Revaliensi, generoso Danorum strategemate, eslent abductae, et Warburgum, transfixis licet Daniele Rantzovio
et Francisco Brokenhusio ductoribus, Danicis succubuisset armis, insuperque Magnus, frater Friderici, a Moscho
rex Livonum declaratus, obsideret Revaliam, annuit tandem paci Suecus, quae Caesare et Gallo rege
intercedentibus, Stetini confecta est, anno ejus seculi LXX. Oesilia et dioecesis Revaliensis Friderico addictae,
Revalia et Wittensteinum regi Sueco. Redditum Elsburgum Suecis; occupataque Norvegiae, et naves ereptae
Danis in integrum restitutae sunt. Renunciatum juri, ti quod Suecus in Norvegiam, Gothlandiam, Hallandiam,
Scaniam, Blekingiam teneret. Navigationi priscum jus, Lubecanis sua privilegia asserta.
Dum id bellum finitur, in Belgio novum exardescit, quod interpolatum nostro tempore induciis, necdum plane
depositum, rotius orbis animos viresque pertentavit. Initium anno LXVI, seu occasio potius, a nobilium
justissima petitione fuit. Hi praeeunte Henrico Bredenrodio, suspendi orvanerunt eruenta regis Hispani edicta,
quae adversus Belgas Protestantes dudum exercebantur. Oratores Geusii, id est, mendici ex habitu forte dicti, id
nominis deinceps, icto inter se pro religionis libertate foedere conservarunt. Prudens et moderatum eorum
consilium Calvinisequae multitudinis impetus turbavit, quae erectis passim suggestibus, privato ausu dejicere
status, inque templis tumultuari Pontificiorum coepit. At Guilelmus Auriacus, per Matthiam Flacium, Cyriacum
Spangenbergium, Joannem Vorstium, et alios contexi formam doctrinae et rituum, quam Martinistae, id est
Lutherani sequerentur, procuravit, potestatemque eis docendi fecit publicam, Margarita Parmensi gubernatrice
connivente. Mox Philippus abolita ea libertate, abrogatoque Parmensi imperio, Ferdinandum Alvares, ducem
Albanum trucis ingenii virum, Belgis imponit: cujus adventu perterritus Guilelmus, secedit ad Teutonas suos:
Amoralus Egmondanus et Hornius Comes, astu capti, supplicium capitis pertulere, Antverpiani, arcis et praesidii
jugum. Auriaco opis egeno commode obvenit exercitus Ludovici Borbonii Condaei, qui novam ab rege Carolo
pacem Hugonotis suis nuper extorserat, armatus Joan. Casimiri auxiliis. Cum vero Albanus, proscripto Auriaco
ut perduelle, de plurimis nobilibus et primariis viris crudeles sumeret poenas, et Ludovicum Nassovium Auriaci
fratrem, qui prope Groningam
615

Hispanos devicerat, acie profligasset, Auriacus, contracta militum validissima manu, decernere cum Albano de
summa rei statuebat. Sed veteranus alter, gnarusque haud diu contineri sine stipendio tantas copias posse, cum
copiam pugnandi non faceret, ductus in Galliam a Guilelmo miles, facile dilapsus est.
In Galliis Condaeus, qui malefida pace Wolfgangum Palatinum, ob insidias sibi compertas a regiis, evocarat,
paulo post captus praelio, contra datam fidem sclopeto fuit trajectus. Wolfgangus, perductis ad Casparum
385

