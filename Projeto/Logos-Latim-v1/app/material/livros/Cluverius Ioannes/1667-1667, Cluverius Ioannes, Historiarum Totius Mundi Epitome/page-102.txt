venisset, statim rex appellatur, Tomani Legatos ad pacem inter patrem filiumque constituendam mittunt. Unus ex
iis caput multis cicatricibus sparsum habebat, alter pedibus aeger, tertius ingenio socors erat. Itaque eam
legationem Cato dixit, nec caput, nec pedes, nec cor habere: nec quicquam ea effectum. Prusias enim regno
spoliatus a filio, etiam a servis est desertus. Cumque inlatebris ageret, non minore scelere, quam filium occidi
jusserat, a filio interficitur.
Non dissimile inter Ptolemaeum socerum et Alexandrum generum certamen emersit. Alexandro jacente in ganeo
et lustris, Ammonius regnabat: per quem et amici ejus plerique, et Laodice regina, et Antigonus Demetrii filius,
occisi. Quare clam infensus Alexandro Ptolemaeus, cum ingentibus copiis venit in Syriam, titulo defendendi
genero imperii, re ipsa ut suum id faceret. Aperiuntur illi portae urbium, totaque ora maritima usque ad
Seleuciam potitur. Tum demum aperto consilio, filiam Cleopatram, Alexandro ereptam, dat Demetrio,
ingressusque Antiochiam, duo sibi diademata imposuit, Aegypti ae Syriae. Quibus compertis Alexander, e
Cilicia copias educit, acie confligit cum socero: Sed victus in Arabiam profugit, ubi transferentibus ad
Demetrium signa militibus, truncatus capite a Zabdiele dynasta (Josephus Dioclem nominat) dedit poenas et
Demetrio seniori quem occiderat, et Antiocho Epiphani, cujus mentitus originem fuerat. Annos potentiae egerat
V. Nec Ptolemaeus viso generi capite diu est laetatus. Etenim in praelio graviter in caput vulneratus, inter
curationem, dum medici ossa terebrare contendunt, exspiravit, rerum potitus per varios casus, annos XXXV. In
ejus locum frater minor, qui Cyrenis regnabat, successit. Hic belli Syriaci suit exitus
160

Atrocior Punici, quod tertium vocant, fuit. Id bellum e discordiis Masanissae et Carthaginiensium ocdcadionem
sumsit, vim a M. Catonis et aliorum Romanorum ambitione, quibus nihil modestior fuit Carthagini Gisgo,
Amilcaris filius. Castigato senatu Carthaginiensium, quod contra foedus exercitum, et navales materias haberent:
pacem inter Masanissam et eos facere voluerunt Romani, Masanissa agro, de quo lis erat, sponte sua cessit. Sed
Gisgo, qui tunc in magistratu erat, homo seditiosus, cum senatus pariturum se judicio legatorum dixisset, ita
bellum adversus Romanos suadendos concitavit, ut legatis, quo minus violarentur, fugam explicuerit. Id
nuntiantes, infestum jam senatum Carthaginiensibus infestiorem fecerunt, eodem tempore, quo M. Portius Cato
funus mortis filii in praetura, tenuissimo ut valuit (nam pauper erat) sumptu fecit, et Andriscus, qui se Persei
filium, regis quondam Macedoniae, ingenti asseveratione mentiretur, Romama a Demetrio missus est. M. etiam
Aemylius Lepidus, qui princeps senatus sextis jam Censoribus erat lectus, antequam expiraret, praecepit filiis,
lecto se strato, sine linteis, sine purpura efferrent: in reliquum funus ne plus quam aeris denos insumerent.
Imaginum specie, non sumptibus nobilitari maximorum virorum fuenera solere.
Dicente P. Cornelio Nasica, nihil temere in Poenos consulendum, placuit mitti decem legatos exploratum.
Ardebat enim tunc Hispaniense bellum, a quibusdam prospere, a pluribus male gestum. L. Licinius Lucullus, A.
Posthumius Albinus Coss. cum delectum severe agerent, nec quenquam gratia dimitterent, a Trib. plebis in
carcerem conjecti sunt. Processit P. Cornelius Aemylianus, et excepturum militiae genus, quodcunque
imperatum esset, professus, suo exemplo ad militandi studium omnes incitavit. Ejus operam L. Lucullus Cos.
eximiam comperit. Cum pacasse omnes Celtiberiae populos videretur, successit Cl. Marcellus, et incognitas
nationes in Hispania subegit. Ibi Scipio L. Pauli filius, Africani nepos, sed adoptivus, provocatorem barbarum
militem ocidit, coronamque muralem meruit.
Sub haec cum Legati ex Africa rediissent, dicerentque et exercitum et classem Carthagine deprehendisse,
prorogari sententiam placuit. Catone et aliis princibus senatus suadentibus, ut in Africam confestim
transportaretur exercitus: Contranitente nasica, ne metu ablato aemulae urbis, luxuriare felicitas patriae inciperet.
Idem adeo infestus fuit ludorum vanitatibus, ut Theatrum a Censoribus strui coeptum, tanquam inutile et
nociturum publicis moribus, ex S. C. destreuendum curarect.
Cum servari ab hoc Scipione Nasica, optimo et moderatissimo viro potuissent Carthaginienses, bello Masanissae
illato contra foedus, victique ab eo nonagesimum secundum annum habente, malum sibimet ipsis attraxere. Igitur
bellum eis indici placuit. Priusquam ullae copiae in naves imponerentur, Uticenses se suaque omnia dedidere.
Exemplum Carthaginienses secuit. Ast rigida Catonis sententia pervicit, ut decreto perstaretur: et ut consules
quam primum ad bellum proficiscerentur. Interim spe pacis injecta, L. Martius, M. Manlius Coss. traditam ab
volentibus classem et arma, sub ipso ore urbis Carthaginis incendunt. Tum evocatis principibus, si salvi esse
vellent, ut migrarent finibus, imperatum, alioque loco XM. passuum a mari remoto, oppidum struerent. Id pro rei
atrocitate adeo movit iras, ut extrema mallent, satius rati, si evertenda esset patria, hostium quam suis manibus
everti. Obsideri igitur oppugnarique coepta est Carthago a Cos. In qua oppugnatione, cum neglectos ab una parte
muros duo tribuni temere cum cohortibus irrupissent, et ab oppidanis graviter caederentur,
161

a Scipione Africano expliciti sunt; per quem et Castellum Romanorum, quod nocte oppugnabatur, paucis
equitibus juvantibus liberatum est: castrisque quae Carthaginienses, omnibus copiis pariter ab urbe egressi,
invaserant, liberatis, is praecipuam gloriam tulit. Praeterea cum ab irrita oppugnatione Carthaginis Cos. (alter L.
Martius Censorius Romam ad comitia ierat) exercitum ducere adversus Asdrubalem vellet, qui cum altera manu
iniquum saltum insederat: suasit primo Cos. ne tam iniquo loco confligeret. Victus deinde complurium, qui
102

