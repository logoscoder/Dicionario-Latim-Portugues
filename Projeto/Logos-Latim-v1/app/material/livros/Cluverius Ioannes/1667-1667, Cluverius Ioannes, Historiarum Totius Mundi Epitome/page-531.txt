regimine Ecclesiae transactum. Rex Scotiae Coronam suscipiens, Ecclesiae formam, Presbyterianam dictam,
sartam tectam servare, receperat. At jam praevalenscente Regis et Episcoporum auctoritate, animisque omnium
ad adulationem propensis, obnitentibus frustra Presbyterianis, sub Episcopali Regimine Ecclesiam dirigere
decretum est. Scoti ipsi, meliori jure utentes, manus tandem dedere. Sed omnis mali impetus in Comitom
Argilium cecidit; qui cum animi incertus et anceps, medius inter Cromvellianas et Regias partes (quasi meliori
industria rebus suis prospiciens, et volventi fortunae rotae clavum infigens) vivere instituisset, neutrorum
gratiam sibi conciliaverat, certe Regis odium incurrit, atque adeo carceri mancipatus, vix ullius alterius criminis
reus, sexto demum Junii die, Edenburgi, publice securi percussus est. In Hibernia, eodem modo pene agitur,
animis ubique in caeca Regis studia, et novi Regiminis venerationem prolabentibus. Sub finem hujus mensis, sex
reduces ex Indiis naves, Texeliam appulerunt, divites admodum merces referentes. Nunciabant, res Batavis
prospere geri, Regem Macassar armis victum, pacem ab Hollandis petere necesse habuisse. Contra Lusitanicus
pirata Hollandicam navem in Occidentales Indias vela facientem, adortus post obstinatam pugnam, laceram
ruptamque suppressit. Hic insuper varias alias Hollandorum naves intercepit. Hoc mense inter Sueciae Regnum
et Russorum Imperium, de pace conventum est. Turcae, post sparsas in Christianos terribiles minas, mense
demum Julio cum quadraginta trium millium militum exercitu, per tractus Temesvarienses, et eas angustias quae
Porta ferrea indigitantur, in Transylvaniam irrumpunt, obvia quaeque diripientes, et ad septem Christianorum
millia in captivitatem abducentes. Kimen Janos tantis viribus impar, recepit se, confidens munitarum urbium
fidei, et Caesaris jam appropinquanti, quinquaginta plus minus militum millium exercitui. Antverpiae sub idem
tempus mulier infantem enixa est, cui duo capita duo ventres, et caetera omnia membra exceptis natibus
duplicata erant. Duplex nomen in baptismo duplici huic partui qui secioris sexus erat, impositum est, testibus
pluribus ejus urbis praecipuis viris. Angli hoc tempore, Eboracensis ducis nomine, clam in Guineensia litora, et
possessas per Hollandos inibi arces vela fecere. Horum naves quatuor numero Holmio quodam duce, ante
promontorium quod Viride inscribitur, anchoras jecere. Dux Holmius Arcis quae ibi exstructa est praefecto, ante
proximum Decembrem, illinc se recipere, arcemque Anglis tradere, imperiose jussit, ea conditione ut Hollandis
tamen liceret, iis partibus negotia exercere. Hinc alio profectus, aliud munimentum, Anglis terra prohibere
conatum vi adoritur, et brevi deditione in potestatem suam redegit, eique Eboracensis Ducis nomen imposuit.
Non procul hinc ad fluminis Gambii ostia, novum munimentum extruere aggressi sunt, adeo omnibus modis,
ejus tractus Imperium sibi vindicantes.
852

Haec praeter publicam fidem; sed aliud eorum quod, omnem fidem humanam evertit, narratur facinus. Quatuor
Anglorum bellicae naves, viginti quatuor admodum quaeque tormentis munita, Olyssiponam appulere, ubi
mercatoribus quibusdam, Genuam, Livornam, Venetiasque, deferendis pretiosis aliquibus mercibus, operam
suam locarunt. Hisce acceptis, multisque viatoribus, vela faciunt. Inter navigandum, tres piraticae Maurorum
naves obviam veniunt inter quas (habito inter Duces colloqui) et Anglicas naves demum conventum aiunt, ut
Angli quas vehebant merces Algeriam conferrent, ibi exponerent, et accepto praetio, viatoribus tamen Barbaris in
servitutem concessis, quo vellent iter facerent. Hoc facinus si modo verum, omnem qualium cunque Barbarorum
perfidiam ex cedit. Sub hoc tempus, Etruriae Ducis filius Aureliensis ducis filiam uxorem duxit, magnaque
pompa, sponsa in Italiam delata, et Florentiae excepta est. Sed hoc breve matrimonium fuit, quia sponsa, primo
ex partu obiit. Nantolii (vulgo Nantes) Carnarium, vetustate, corruptis trabibus, solemni die, megno emptorum
numero confertum, subito corruit. Sexaginta subjecto flumine hausti, multi ruinis oppressi, aut ad Molatrinas
fluminis impetu delati, rotis misere dilacerati sunt. Hagae Comitis, tractatus inter Hollandos, Lusitanosque,
felicem demum eventum habuere. Conditiones hujusmodi fere fuere. 1. Rex et Regnum Portugalliae
Foederatarum Provinciarum Ordinibus, Octagies florenorum millia persolvent. 2. Salis mericimonium certo
imposito praetio stabilietur. 3. et 4. Belgicarum Provinciarum subditis, liberum, in omnes Lusitanico Regno
subjectas Regiones et Provincias, negotium crit. 5. Supradicta persoluta pecunia, omnes inter utramque nationem
lites et controversiae cessabunt. Istiusmodi conditiones, utriusque nationis securitatem et negotia spectantes,
aliae plures stabilitae. Anglica interea Classis apud Algeriam, de liberandis mancipiis, agens, nihil obtinere
potuit, armis itaque hanc urbem aggredi, visum est, sed Barbaris ad defensionem parastis, parvo civitati damno
illato, Angli non sine detrimento receptui canere necesse habuere; et in via paucis Turcarum navibus interceptis,
Alicantam appulere. In Galliis, Focquetius Finantiarum Superintendens, postquam Regem Regisque aulam,
supra modum sumptuosis, et ob id nimis invidiosis epulis excepisset, munere exauctoratus, et Carceri
mancipatus est, non sine summo partialium ut vocantur, stupore; immensae ejus opes Regi addictae, scripta
omnia sub Regis sigillo custoditae, et ad causam ejus Commissarii designati sunt. Dum Algeriani piratae varias
naves huc et illuc commeantes, intercipiunt, damnaque ab Anglis passa abunde resarciunt. Hispani interea, quam
obsederant urbem Valenciam et deinde totam Galissiam relinquunt, sed Lusitani, illorum ignavia audaciores,
castra ipsorum arripere non dubitavere; atque adeo Portugalliae recuperandae desperationem injecerunt.
Hispanorum autem res, appulsa in Garunnas argentifera Classe, haud parum augebatur. Plures quam quindcim
milliones Regi, ea afferebantur, exceptis longe pluribus, mercatoribus destinatis. Lusitanis quoque, ex Brasilia
ejusque confinibus saccaro, aliisque mercibus, conferta Classis appulit. Apud Mechliniam et per vicinos agros,
531

