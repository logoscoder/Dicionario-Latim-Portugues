C. Verrem praedonem potius, quam praetorem ejus Insulae, eloquentissimis actionibus ad exilium adegit. L.
Gellius, et C. Lentulus censores LXIV. senatores dignitate multaverunt. Tantae
186

amplissimum Romanorum ordinem sordes maculaverant. At Lucullus recepta Paphlagonia atque Bithynia, etiam
Pontum invalit. Eupatoriam et Amisum, civitates Ponti nobilissimas, expugnavit. Secundo praelio apud Cabira,
quo ingentes iterum copias Mithridates contraxerat, quum commeatu fere interclusisset Lucullum, per
pabulatorum ejus inopinatam felicitatem exterritus, dum tumultuarie moventur castra, XXX M lectissima amittit,
fugiensque, ut erat callidus, Romanaeque peritus avaritiae, spargi sarcinas et pecuniam jubet, et dum illa certatim
colligunt insequentes, in Comana evadit. Inde ad Tigranem profugit cum bis mille equitibus: qui in conspectum
suum non admissum jussit in castellis ali more regio. Ea maxime de causa Mithridates de regno desperans,
Bacchum eunuchum mittit ad suam regiam, sorores, uxores, concubinas, quomodocunque posset, interemturum,
quae gladiis, veneno, laqueis in se ipsos saevierunt. Quibus cognitis, praefecti praesidiorum pene universi
unanimes ad Lucullum trasivere. Lucullus maritimas etiam urbes, Amastrim, Heracleam et Sinopen cepit,
acceptaque a Lachare Mithridatis filio, Bosphori rege. Corona aurea, amicum eum appellavit. Hinc ad Tigranem,
non dedentem exposcenti Mithridatem contendit, cujus arte perturbatis ordinibus, contemptus propter
paucitatem, trecenta millia fudit, et per CXX stadia persecutus est. Tigranocertam recens conditam, et e vastatis
XII Graecanicis urbibus repletam incolis, a Graecis ultro invitatus, expugnavit; habitatoribusque suam quoque
domum dimissis, opus semiperfectum subvertit. Inde Antiochum Cizyceni filium appellat regem Syriae,
quandoquidem Tigranes pleraque omnia praesidia urbibus jam deduxerat. Mithridates in Pontum ad regni sui
reliquias, Tigranes in interiorem secessit armeniam, quos Lucullus, hyeme impeditus et inopia, sequi non potuit.
Ibi vero versa aliquantum fortuna, C. Triarius Luculli legatus a Mithridate caesus est: inter cadavera reperti sunt
tribuni XXIV, centuriones CL. Lucullum ipsum ob illiberalitatem et duritiem, seditio militum tenuit, sequi
nolentium, et impleta a se stipendia vociferantium. Quae res Mithridati et Tigrani recolligendi sese occasionem
praebuit. Mithridates jam inde a principio belli oceanum piratis, qui mercenarios se vocabant, repleverat, qui
alliciente lucro, omnia maria usque ad columnas Herculeas redegerant in potestatem, et Romanis annonae
commercium intercluserant. Illis videbatur favere et Creta, quae mera avaritia primum a M. Antonio, sed
infeliciter tentata. Quinto tandem Metello, Cydonia, Gnoso, Lycto urbibus expugnatis, victas manus praebuit.
Metelli gloriam intercepit Pompeius, piratarum prossigator, quos cum intra XL dies toto mari expulisset, reliquis
eorum in Cilicia agros et urbes a mari remotas attribuit, ut data facultate sine raptu viverent, praedationibus
abstinerent.
Metellus tamen insignitus Cretici cognomento, liberae ad id tempus insulae, pro Minois legibus Romanas
imposuit.
Sed Pompeium alia excepit gloria. Cn. Manilius Tribunus plebis semper venalis, et alienae minister potentiae,
indignante nobilitate legem pertulit, ut Pompeio bellum Mithridaticum mandaretur; suadentibus eam Cicerone et
Julio Caesare.
Accepta provincia, magnis inter imperatores certatum jurgiis; cum Pompeius Lucullo infamiam pecuniae,
Lucullus Pompeio interminatam cupiditatem objiceret imperii: neuterque ab eo, quod arguebatur, mentitus argui
posset. Nam neque Pompeius, ut primum Remp. aggressus est, quemquam animo parem tulit, in quibus rebus
primus esse debebat, solus esse cupiens: neque eo viro quisquam aut alia omnia minus, aut gloriam magis
desideravit.
187

Et Lucullus prfusae in aedificiis convictibusque luxuriae, haud infacete a Pompeio Xerxes togatus vocari meruit.
Alter M. Lucullus, qui Macedoniam administrabat, Bessis Romanorum primus intulit bellum, eosque magno
praelio in Aemo monte superavit; oppidum Uscudamam, quod Bessi habitabant, eodem die, quo aggressus, vicit:
super Pontum Apollomam evertit, Calatim, Parthenopolim, Tomos, Histrum, Bozniam omnem Romanis
tributariam reddidit. Alteri L. Lucullo capta Nisibi, contra Persas paranti expeditionem, successor venit
Pompeius, cum pleno imperio in omnes quicunque extra Italiam essent exercitus, arbitrioque hostes judicandi
adsciscendive socios, ut quemque dignum existimaret, quae omnia nemini unquam simul ante ipsum erant
collata. Quare nihil cunctandum ratus, priusquam inter se gentium robora coirent, statim ponte navibus facto.
omnium ante se primus transit Euphratem: Mithridatemque fugientem media nactus Armenia (felicitas viri) uno
nocturno praelio confecit. Quanquam enim per rupes elapsus, rex animo invictus, incidit in equites merecenarios,
et peditum tria millia, acceptisque e castello quodam VI millibus talentorum, ad fontes properavit Euphratis, ut
Colchis tenus jungeret Bosphorum, unde per Thraciam, Macedoniam et Graeciam transiret, Italiamque hoc
pacto, nec opinatus invaderet: tamen omnia expertus, elocatis etiam filiabus Maeoticarum gentium regulis, et
Machro filio ad voluntariam adacto mortem, quod Romanis se adjunxisset, nihil prorsus ad summam rei valuit.
Pompeius fugientem Colchos usque persecutus, deducebatus a vicinis gentibus. Soli Oroezes Albanorum, et
Artocus Iberorum reges, cum LXX millibus insidias ei struxere circa Cyrum fluvium, qui duodecim ostiis in
mare Caspium illabitur. At ille compertis dolis, ponte junxit fluvium, Barbaros in saltus compulit, eosque
circumdatos exercitu incendit, donec datis obsidibus et donis, ipsi quoque Triumpho materia facti sunt. Ratus
118

