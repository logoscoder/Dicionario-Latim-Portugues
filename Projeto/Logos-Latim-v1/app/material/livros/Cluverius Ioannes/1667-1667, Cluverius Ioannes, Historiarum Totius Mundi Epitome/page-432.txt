impetratum est. Elector abhorruit suas terras adhuc pacatas, sedem belli formidolosissimi efficere, neque sui
officii duxit, Magdeburgensium acta, armis suis adversus Caesarem asserere. Illi questi publice sibi pro
innumeris officiis, queis suam Caesari obedientiam probaverint, hostilia quaeque referri, sub Principis sui umbra
recipere vigorem sperabant, propinquante praesertim Sueci Regis victore exercitu, cujus auxiliis sustentabantur.
Sed eos securitas, Regem Suecum cunctabunda circumspectio frustrata est, fatis excidium urbis admiaturantibus.
Nam minime existimatum vulgo ferunt, tam arcta obsidione clausam urbem iri, quam ad d. VII. Kal. Maii
contigit, Pappenheimio etiam Comite Garlebia advolante. Si enim id praemetuisset civitas, poterat utique plus
militum conscribi, aut quicquid aderat, in urbe retineri, quos partim penuria, partim munitiones urbanae in
tantum attenuaverant, ut obsessis vix bis mille pedites sani, ducenti quinquaginta equites in urbe superessent.
Nec minori tamen fortitudine eruptiones tentatae in hostem, eaeque uno die tres, nec sine clade obsidentium.
Literis Tillianis, quibus extrema, ut deditionem maturarent, minitabatur, responderunt: non se pertinaces
propositi fore, modo legatos ad confines emittere Septemviros ac civitates, eorumque perquirere sententiam
liceret. Per ea tractatuum ludibria, Caesariani valla sua propius urbi admovent, oppugnationem parant, turrim
excelsam machinis prosternunt. Repulsi mascule Pappenheimiani, resarciente damna multitudine, pugnam facile
instaurant, oppidanos in angustias redigunt. Eos jam nitratus pulvis deficiebat, machinis grandio ribus uti non
poterant, Caesarianis talia ex Hamburgo suppetebant.
Ergo decernitur corona capiendam urbem. Qua novum oppidum spectabat agger urbicus, declivior erat et
adscensu facilis, eoue die (Decimus erat Maii urbi fatalis) male firmatus excubiis. Nam persuasum oppidanis
erat, cum praeteriisset hora diei septima, nullum restare ab oppugnatione tantae urbis metum, quae summo mane
exordienda foret. Itaque potissima excubitorum pars somno concesserat, Christianus Guilelmus Praesul,
Falckenbergius, Senatus, in curia agebant, de tubicine Tilliano rite ablegando. Civibus, si vera mihi retulerunt
exules, proponebatur a Tillio; si Praesulem ac Ministros Ecclesiae traderent, XXX Papisequas Doctores
reciperent, centum millia Talerorum persolverent, praesidium susciperent, veniam delictorum fore. Dum minime
placeret, Pappenheimius, dato suis symbolo Jesus Maria, et pro signo taenia circa brachium
690

alba, declivia valli sibi adsignati invadit, ictoque Falckenbergio, qui suppetias properabat, suam urbis partem
occupat. Vulgato rumore, eadem mox omnia a parte, viriliter resistentibus praesidiariis juxta ac civibus, magna
caede vincitur. Fama tenet, si eae virea Pappenheimianis, quae caeteris invasoribus, essent oppositae, co die irrita
consilia Caesarianorum fuisse. At cum neque vigil ibi stationarius rite servaret excubias, neque milites in
promptu essent idonei, unus locus pigre curatus, reliquis omnibus fraudi fuit. Praeveriti autem urbicorum
obstinationem Caesariani, incendio eos terrendos existimarunt: quae res tam ipsis, quam civibus noxae fuit. Ignis
enim tectis inditus, afflante tunc repente procella, adeo invaluit, ut direptione interclusis victoribus, urbs tota
ampla et magnifica, XXIV horaum spatio funditus deflagraret. Templa sex insignia Parochialia in eodem igni
consedere. Aedes sacrae, compita, viae, cadaveribus instratae. Una in Cathariniana basilica, capita reperta 53. O
tempora! O mores! Administratorem femore et capite vulneratum, Caesariani captivum abduxere, cum plerisque
primoribus, et Ecclesiae ministris. Imbellli sexu abusi sunt ad foedam libidinem, tanta barbarie, ut puellas
impuberes ad necem constupratint. Nulli ordini, aut sexui ferox miles pepercit. Templum summum ac Marianum
Coenobium defensa ab incendio, reliqua omnia aedificia, demtis CXXXIX, flammis deleta, incolae omnes aut
occisi, aut capti. Proditam hostibus ab inquilinorum nonnullis urbis conditionem, atque exinde facilem eis
redditam victoriam, in ore habent plurimi.
Nec inficias ibit quisquam, civilibus eam turbis, et intestinis dissidiis ab aliquot annis laborasse, quae res ut
foecunsam simultatibus, omnibusque vitiis materiam praebet, ita exitio dare provincias, urbesque consuevit. De
numero caesorum haesitant plerique: ac de reticendo talium numero, actores plerique historiarum sanxere.
Magdeburgi is eo magis in incerto fuit, quod haud pauciores igni, quam ferro hostili sunt absumti. Exulum fide
dico, ultra XXII. millia peremptorum in profluentem Albim esse praecipitata. Neque enim terrae gremio condita
cadavera, sed in amnem turpiter projecta sunt. Sexcenti circiter cives catenis adstricti, cum potuerunt, lytro
redemere libertatem; alii suborro castrorum incendio, circa Fermerslebiam, occasione ad fugam usi, evasere.
Reliquiae ex tanta strage, sine tecto, sine viatico oberrantes, stipem commendicando vitam trahunt. Praecones
divini verbi, raro Dei beneficio, plerique vitam conservarunt, atque apud suae consortes fidei honestas stationes
nacti sunt.
Praecessere, praeter superius dicta, <gap desc='Greek word'/> de coelo alia. XXI Januarii throni instar ignei in
cassiopeae sydere apparuit, auditus sub noctem sonitus creber, qualem tormenta aenea displosa edunt: quo
cessante, lurida Caelum, atraque contectum nube, triste spectantibus praesagium concivit. Secuta turrium
prostratio, ante commemorata. Paucis ante excidium septimanis, militis cujusdam uxor, ubi partus doloribus
extinguendam se perspexit, uterum aperiri suum mortuae, faetumque inspici precata est. Repertus est puerulus,
trimuli magnitudine, caput galea munitus carnea, quod instar chartae detrahi potuit, pedes ocreatus. Adhaesit
corpusculo mantica militaris, in qua orbiculares glandes consimiles iis, quae Musquettis emittuntur. Nimirum
mundus jam nil nisi arma, caedes, bella parturit: iisque semetipse prout miser abilis illa mater, cum sobole sua
crudeliter absumit.
432

