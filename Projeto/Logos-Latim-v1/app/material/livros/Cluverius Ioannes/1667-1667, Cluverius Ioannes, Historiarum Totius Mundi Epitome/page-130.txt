Caesar, subactis Dalmatis et Pannoniis, in urbem reversus, et oratione meditata, et per ipsam Antonii iniquitatem,
incitat populum, ut summo studio Cleopatrae et Antonio bellum in feratur. Inito deinde ad Actium promontorium
certamine, Caesare tertium, et Messala Corvino Coss. omnia in Caesaris partibus fuere, dux, remiges, milites; in
Antonii nihil praeter milites. Et jam ante hinc ad Antonium nemo fere: illinc ad Caesarem quotidie aliqui,
interque eos Plancus, Dolabella, Cn. Domitius, transfugiebant. In ore atque oculis Antonianae classis, per M.
Agrippam Lencas, Patrae, Corinthus, expugnatae. Cum dubio aliquamdiu marte conflixissent, prima occupat
fugam Cleopatra: Antonius fugientis Reginae, quam pugnantis militis sui, comes esse maluit; et imperator, qui in
desertores saevire debuerat, desertor exercitus sui factus est. Cum diu pro absente dimicassent duce, aegre
summissis armis cessere victoriam: citiusque vitam veeniamque Caesar promisit, quam illis, ut ea precarentur,
est persuasum. Fuitque in confesso, milites optimo imperatore, imperatorem fugacissimo exercitu dignum se
praebuisse. Eadem sors locati in terra fuit exercitus, cum se Canidius Crassus praecipiti fuga rapuisset ad
Antonium. Victoria fuit clementissima, nec quisquam interemptus, nisi ii qui deprecari pro se non sustinerent.
Proximo deinde anno, Caesar persequtus reginam Antoniumque Alexandriam, magno quidem, sed frustraneo
conatu bellum instaurantes, ultimam lanienis civilibus imposuit manum, cum Herodes Hyrcanum, insidiarum
metu ad Arabes profugere conantem, occidisset octuagenarium, Caesaremque Rhodi accurata oratione sibi
placasset; quem omnibus etiam opibus et copiis adjuvit in debellando Antonio, quemadmodum antea huic
adversus Caesarem strenuus adfuerat. Caeterum Antonii imperium, nullis verarum virtutum radicibus innixum,
facili momento interiit, ne ipsa quidem Cleopatra amasio suo illibatam praestante fidem. Quippe et munera
Caesari misit, et Pelusium de amore credula ipsi prodidit, transissetque in ejus lubens potestatem, nisi triumphi
contumelias superba mulier abhorruisset. Antonius classis defectione, peditumque clade, mox etiam equitum, ad
ultimam rerum desperationem actus, se ipse vulneravit, praecipue occisae Cleopatrae falso rumore stimulatus, in
cujus finu, cum superstitem esse cognovisset, demens amore homo animam tandem exspirare voluit. Caesaris
Alexandria in potestatem redacta, Cleopatra cum se regnumque dedisset, frustratis custodibus, illata aspide,
morsu sane ejus libidinosum spiritum quasi somno reddidit. Caesar in urbem reversus, tres egit triumphos,
Illyricum, navalem, et Aegyptium. M.
206

Lepidus, Triumviri filius, conjuratione in Caesaris caput facta, bellum moliens, C. Maecenatis industria
oppressus est, et male consultorum poenas exsolvit. Caesar Octavianus, anno urbis conditae DCCXXV fini
dissidiis civilibus imposito, post Caesaris Julii et Pompeii concursiones vicesimo, omnibusque porvinciis in
certam formam redactis, Augustus quoque cognominatus est, et mensi Sextili nomen, sicut Julius Quintili
praebuit. Tunc sopitus ubique armorum furor, restituta vis legibus, judiciis autoritas, imperium magistratuum ad
certum redactum modum: rediit cultus agris, sacris honos, securitas hominibus, certa cuique rerum suarum
possessio, leges emendatae utiliter, latae salubriter. Roma unius imperio parere coepit. Dalmatia XX et CC annis
rebellis, ad certam confessionem pacata est imperii, Alpes feris multisque nationibus celebres perdomitae.
Hispaniae nunc ipsius Caesaris praesentia, nunc Agrippae in tertium consulatum evecti marte, post CC annorum
certamina sedatae. Ab oriente quoque et rege Parthorum signa Romana, quae Crasso oppresso Orodes, quae
Antonio pulso filius ejus Phraates ceperant, Augusto remissa sunt. Igitur Jani templum, pacis bellique signum,
bis regnante Augusto clausum, semel postedevictum Antonium, Aegyptio Lagidarum imperio post trecentos fere
annos penitus everso: Et iterum, post debellatos Astures, Cantabros et Salassos, anno ante Christum natum XXI,
cum Francus Sicambrorum Rex in Germania, Gothos in Saxoniam irrumpentes repressit, et nomen eis de se
Francorum fecit. Ea mundi pace caelorum Domino quasi via parabatur, ut salutarem ejus adventum orbis
terrarum quietis animis exciperet. Sed ut malis nihil usquum quietum est, Herodes interea subactis Arabibus,
carissimae et pulcerrimae mulierum Mariamnes suspicatus insidias, indigna se ejus caede polluit, eodemque
metu percitus, Aelxandrae socrus suae sanguine. Addidit e senioribus Judaeorum non paucos, delatos, quod
Antigoni regis cognatos clam foverent. Tum exstructo Hierosolymis theatro, profani gentium mores investi in
sanctum Dei populum, quae res plurium animos alienarunt. M. Vipsanius Agrippa Romae exstruxit Pantheon,
jamque imperatoribus Julio Caesari, et Augusto ipsi, detestanda gentium adulatione, Ephesi, Nicaeae, Pergami,
Nicomediae, fana dicari coepta, et ne quid impietati deesset: urbi Romae, tanquam magnae Divae litatum. Ephesi
ut nec esset cordatus quisquam, quin novam terris lucem desideraret, Sibyllinis etiam carminibus in illa tempora
definitam.
Itaque non erat in fatis, ut Augustus, moderatissimus tunc principum, imperium deponeret, licet de eo saepius
cogitaret, ne pax aurea meliorem tunc mundi partem irradians, novis dissidiocum civilium tempestatibus
obnubilaretur. Ille vero legibus solutus, cultusque ingenti et ad superstitionem usque provecto populi studio,
frumentum ei ex Aegypto, ducentis centena modium millia, quotannis praebuit, provincias pacatas attribuit Reip.
quo proconsules mitterentur, validiores aut rebellionis suspectas sibi sumpsit, per legatos gubernandas, eaque
arte et imperii, et suae securitati, cum omnes solus milites teneret, consuluit. Senatorum numerum, ejectis, qui
tanto indigni honore essent, ad sexcentos redegit. Pontificibus dedit negotium, ut libros Sibyllinos describerent,
quos, crematis reliquis fatidicis, solos habuit pretio. Vedii Pollionis, qui muraenas damnatorum carne pascebat,
aedes funditus evertit. Primus Romanorum praetorianos milites ad tutelam corporis sui aluit, adversus eos qui
130

