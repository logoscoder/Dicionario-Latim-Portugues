JORAMUS.
DEfuncto Josaphato, duo eodem nomine reges in Palaestina uterque rerum potiebantur. Joramus
Hierosolymorum Rex alterius Jorami, Samariae regis, sororem in matrimonio habebat, materna plus
superstitione et improbitate, quam Hebraeis sacris imbutam. Ea auctore tantum a paterna pietate diversus abiit, ut
a fratrum caede regnum auspicaretur, peregrinaque sacra et ceremonias anteferret divinis patrum suorum
institutis; quodque majoris erat dementiae, populum a vera religione ad Daemonum venerationem vi abstrahebat.
Quibus malis inquinatus in varias incidit clades. Idumaei ab eo defecere, exemplum secuta Libna, civitatesque
aliae. Novissime Arabes Palaestinam adorti, omnem campestrem regionem ferro et igne populati sunt, regia
insuper direpta, uxores liberique regii, praeter Ochoziam natu minimum, qui fuga servatus est, subito hostium
incursu periere. Ipse ventris profluvio diu conflictatus (quae omnia ex Eliae Epistola antea cognoverat) anno post
mortem patris quinto, infeliciter consumptus est. Exstinctum neque funere regio extulit populus, neque Majorum
sepulchro inferri permisit.
Eo tempore Psusennem in Aegypto regnasse, et Rhodios maris tenuisse imperium, e veteribus notat Eusebius, et
Baci apud Corinthios defuncto successisse regem Agelum. Apud Hebraeos prae aliis Jojada summus Sacerdos
egregia in Deum populumque fide claruit.
OCHOZIAS.
JOramo successit Ochozias nonus Hebraeorum Rex, mali corvi, quod ajunt, malum ovum. Tanquam oblitus
stirpis Davidicae, totus ad maternae originis exempla deflexit, magistra ad omne nefas matre Otholia, quae
patrem quoque ejus corruperat. Itaque brevi imperio fuit vertgente ad interitum Amris familia, quae jam
quadragesimum secundum annum in Palaestina dominabatur. Cum Joramo avunculo foedus percussit, junctisque
viribus in Syros bellum gerebat. Ibi accidit, ut Joramus, acceptis in praelio vulneribus, Jezraelem discederet,
refovendi sui causa, eumque Ochozias viseret. Interea Elisaeus discipulorum aliquem Ramothas mittit,
praefectumque militiae Jehum inungi regno curat, praecipiens Dei nomine, ut de scelerata Achabi domo
impietatis exigat poenas. Ille confestim a ducibus Rex consalutatus, occurrentes sibi ambos reges interfecit.
Jezabelem Jorami matrem, Ochoziae aviam, quae incantamentis et latrociniis totam terram cruentaverat, de
fenestra praecipitari in plateas imperat, in quam statim irruentes ex oraculo canes, in frusta discerptam
devorarunt. Tam magno ei Prophetarum sanguis stetit.
Othalia ejus filia, furens nece filii sui, iram omnem in Davidis posteros evomuit, in quos adeo est horribiliter
grassata, ut neminem crederet superesse, cui parricidiorum supplicia penderet. Sed Jojadas Sacerdos affinem
suum Joam (cujus amitam uxorem habebat) subduxit dirae aviae, occulteque in templo occultatum, sexennio post
ad patrium avitumque regnum produxit, ingenti studio populi, Davidis prolem in regali solio desiderantis, quae
Otholiae tyrannidem comprimeret. Illa in templum ruens ut seditionem (sic vocabat dissolutionem tyrannidis)
praesentia sua compesceret,
32

extracta est in aream a militibus, et gladiis confossa. Sexennio ante Jehu, septuaginta ejus fratres, Achabi filios
necaverat, et Baalitas universos tanquam in solenni sacrisicio Deo suo mactaverat, templumque Baalis cum idolo
funditus everterat. Sic lustratum purgatumque ab improborum colluvie regnum ad quartum haeredem transmisit,
princeps caetera laudatissimus, ni communi antecessorum vesania fascinatus, aureos Jeroboami vitulos
adorasset. Quod nefandae consuetudinis venenum, cum nullis licet asperrimis medicamentis cederet, Jonadabus
Rechabi filius autor suis fuit, ut nec domos struerent, nec vino se recrearent, futurum nempe praevidens, ut
exspueret illos terra, qui Dei gloriam boum similitudine effigurarent, nec tot exemplis castigati meliora sapere
discerent.
JOAS.
INter haec Ioas, Regum Hebraeorum decimus, praereptum ab avia imperium septennis puer recuperavit. Initio
praeceptore usus Jojada, divini cultus observantissimus fuit, sublatisque e terra idolorum altaribus, Templum veri
Dei collectis sumptibus instauravit, invitatis ad sanctam liberalitatem subditis, ministrisque Dei ad diligentiam
officio suo dignam. Vicesimo tertio regni anno, comperta Sacerdotum avaritia, sacram pecuniam in suos usus
vertentium, gazophylacium in vestibulo templi posuit, in quod singuli munera sua conjicerent, exeo deinceps
operariis merces numeraretur, per Pontificem et Scribam regium. Sic templum suo decori restitutum, idem, qui
reparaverat, deseruit. Postquam enim Jojadas expletis vitae annis centum triginta, raram longaevitatem
beatissimo exitu clausisset, adulatione Principum corruptus Ioas ad lucos deosque defecit. Nec Zachariam
Jojadae filium audiit, qui desertori Numinis desertionem a Numine praenunciabat, sed (impium et crudele
facinus) Dei nuncium benefactoris sui filiurn, intra templum et altare aeneum lapidibus obruit, ingenti suo
totiusque populi malo. Etenim Hasael Syriae Rex, qui Peraeam et Galaaditidem ante dirum in modum vastaverat,
in Judaeam quoque et Jerosolymam irruit, caesisque principibus nefariae defectionis autoribus, in tantum
terrorem egit Joam, ut thesauris Templi suisque emercari pacem cuperet. Quibus effusis, manum Dei vindicem
effugere nequivit. Nam agritudinibus correptus diuturnis et gravibus eandem suorum sensit perfidiam quam ipse
in Jojadae filios exercuerat, caesus in cubili suo a propriis satellitibus, anno regni XL. Corpus regie funeratum

22

