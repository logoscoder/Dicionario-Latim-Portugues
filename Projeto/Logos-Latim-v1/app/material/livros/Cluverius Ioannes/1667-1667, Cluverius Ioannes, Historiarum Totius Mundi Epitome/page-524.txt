sacramento insertam de Regenda Republica sine Rege aut superiori consessu, abolevit. Nonnulli Caroli Regis
Bruxellis datam epistolam ad Parliamentum divulgarunt, quin et libellus de Reipublicae instabilitate edebatur:
verba Caroli primi statuae ignominiose inscripta: Excessit Tyrannus, Regem ultimus anno libertatis
MDCXLVIII, a quodam homine delebantur, aliaque affigebantur in hunc sensum: Rex Carolus non fuit
Tyrannus, sed omnium hominum optimus, excessit anno liberatis amissae MDCXLVIII. per totam denique
noctem magnus ignis Imagini a civibus accendebatur. Contra Tribunus Lambertus, corruptis custodibus, ex arce
Londinensi elapsus, suae farinae hominum modicum conflabat exercitum, at Tribunus Ingolsbaeus, audito
Lambertum ad Daventraeum haerere,
840

corrasis quas poterat copiis, cum adoritur, et facile in fugam vertit, fugientem denique assecutus, capit,
vinctumque Londinum misit, ubi acriori quam antea custodia servabatur, ne denuo elapsus, res de novo turbaret.
Rex Carolus interea in Brabantia degebat, ibique de hisce rebus certior factus, conceptam restaurationis spem,
hilaribus conviviis, inter amicos demonstravit. Ragotzius interea, Turcarum exercitum, jam appropinquantem
declinans, ex Transilvania alio se conferre necesse habebat, et Barcksaeus adversarius ejus, absente inimico,
suarum rerum omnibus modis satagebat. Veneti dum Turcae hisce partibus occupantur, rei benegerendae
occasionem aucupantes, copiis suis insulam Sciazo, postquam undecim continuis diebus tormentis, in ea sita
munimenta dilaceraverant, in suam redigunt potestatem. At mense Majo inter Polonos, Suecos, Imperatorios, et
Brandeburgicos, de pace tandem conventum est. Cujus hae fere conditiones. 1. Pax inter partes perfecta et
aeterna permanebit. 2. Quae ab utraque parte acta sunt aeternae oblivioni tradentur. 3. Elbingium et
Marienburgum in Borussia a Suecis Polonis restituentur. 4. Curlandiae Dux cum familia captivitate liberabitur, et
possessionibus suis restituetur. 5. Quidquid in Polonia, aliisque Provinciis stante bello Sueciae Regi, aut
Generalibus ejus, privatisque personis, communionibus aut belli ducibus, aut per vim aut cum voluntate
ademptum est, iis adjudicabitur. 6. Tormenta omnia majora aut minora, in Polonia aut Littavia, Suecis aut
adempta, aut alias inventa, iis restituentur. 7. Captivi utrimque libertati restituentur. 8. Publica vel privata
nomina, a Suecis in Polonia et Littavia facta, ab iis solventur. 9. Negotiatio inter Poloniam, Littaviam et Sueciae
Regnum in pleno vigore servabitur. 10. Sigismundo Guldesternio amissa bona restituentur. 11. Poloniae Rex
omni ju ri in Sueciae Regnum renunciat. 12. Livoniae pars ultra Dunam amnem sita a Polonis Sueciae Regi
conceditur, quin etiam Esthonia Oesel Insula, aliaeque iusulae Livoniae adjacentes. Quibus conditionibus aliae
postea adjuctae, de libero Catholicae Relligionis in Suecica Livonia exercitio: de arcibus ad Dunae fluminis
ripam diruendis: De vectigalibus, de expulsis restituendis, aliisque hisce similibus. Magno omnium gaudio haec
pax excipitur, et per omnia partium templa publica solemnia instituuntur, et laeitiae signa passim eduntur. At
Danos male habuit Polonorum auxilio se destitui, accessit nova clades, Fredericopolis, post sex septimanarum
obsidionem, a Suecis expugnata, et graves morbi varias Daniae partes valde affligentes. At Sueci, hac pace elati,
insolentius se gerebant, et Daniae Rebus satis proterve insultabant. Angliae et Galliae ministris ad ea
conniventibus, quin potius Suecorum insolentiam protegentibus. Decem Suecicae naves, Danorum spoliis
onustae ab Hollandorum Vice-Ammirallio Rutero detinentur, quae res, Anglis Gallisque usque adeo stomachum
movit, ut nisi hae naves, dimitterentur, de pace ulterius agere recusarent, quin etiam vindictam et injuriae (ut
vocabant) ultionem minarentur. Tandem ab ipsis Danis, ne vis ab Hollandis iis navibus inferretur, Ruterus
exoratur, sperantibus eo melius Suecos ad Pacem inclinaturos, quae tandem vicesimo septimo Maii die, ad
Hafniam, in erectis ad eam tractationem tentoriis, concluditur. Conditiones hujusmodi fere fuerunt. 1. Pax firma
et perennis, et universalis Amnestia inter partes erit. 2. Omnes confoederationes cum aliis principibus aut Rebus
publicis, in alterutriubs praejudicium initae, aboleantur, nec novae ineantur. 3. Omnes suecicae naves Liberae
Danicum et Balthicum fretum navigabunt. 4. Arx et ditio Bahoes, Scania, Blekingium, Hallandia, et Vena
suecicae coronae in posterum parebunt. 5. De insula bornholmia separatim agetur. 6. Daniae Corona
841

ex Horisontis vectigalibus, quotannis 3 500 imperiales Suecis persolvet. 7. Quando suecicae Myoparones per
Danicum navigant Fretum, Sueci ad Cronenburgum et Dani ad Helfinoram signum dabunt. 8. Tribus septimanis
ante, Rex alter alteri indicabit, si alteruter aut ex Mari Septentrionali in Orientali, aut ex Orientali in
Septentrionali, armatam classem sit emissurus, nec quinque naves classis, nec mille et ducentos numerus militum
excedet. 9. Daniae Corona Suecis omnejus, in insulam Rugen concedit. Hujusinodi fere praecipuae conditiones,
reliquae autem aut privata concernebant, aut exigui momenti sunt, nisi quod Principes omnes et Respublicae, et
in specie Romanorum Imperator, Poloniae Rex, Brandeburgicus elector, hac pace etiam comprehenduntur, quin
etiam Oldeburgensis Comes, ejusque Haeredes. Inter Sueciae Regem et Provinciarum unitarum Ordines de
redintegranda amicitia, tractatus quoque instituitur; quae firma et perpetua inter Partes sancitur: Interea Balthazar
Gerberius, pridem Coloniam in Guajana erigere et stabiliere conatus tandem ab ordinibus juxta et ab Indiae
occidentalis societatis directoribus, plenam ejusdem potestatem et Dominium impetravit. At certus quidam Otto
Key, quondam in Brasilia cohorti pecditum praefectus, hujus incepti se studiosum simulans, semet Gerberii
Comitatui adjunxit. Sed ille tam in itinere, quam in ipsa Provincia, indefinenter se Gerberio opposuit, fuitque in
causa qua minus Colonia promoveretur. Hujus autem viri occultum utcumque hactenus odium, post novem
524

