Eodem anno in Catalonia Comes Arcourtius a Rege Galliae Prorex Cataloniae constitutus, occupata Rosa insigni
portu apud mare Gallicum, mox converso cursu Sicorim fluvium, cum omnibus copiis in conspectu Hispanorum
transgreditur, Inde commisso cruento praelio, magna clade Hispanos profliogat. Captus Marchio Mortara Dux
veteranus, et ducenti ordinum Ductores, plerique omnes ex primaria Hispanorum nobilitate. Andreas Cantelmo
cum magna Equitum parte Balaguerium, quod eidem Sicori assidet profugiens, ab Arcourtio obsidetur. Captoque
dein oppido tria Hispanorum millia Fonterabiam deducta. In Lotharingia, Motta, praecipua ejus ditionis arx post
quinque mensium obsidionem Gallis cessit. In Flandria Dux Aurelianensis cum viginti sex millium exercitu
Mardicum cepit, frustra se ad moenia Dunquerchae objiciente Piccolomineo. Caeterum Mardicum tanto apparatu
a Gallis captum, Hispani haud multo post per insidias recepere, amisso interim a tergo Hulsto oppido ab
Hollandis intercepto.
Per idem tempus Michael Fedorovicius magnus Moscorum Dux, quem illi Czar vocant, repentino morbo,
incertum an veneno, extinctus est. Successit eidem filius ipsius Alexius Michalovitius, qui mox Comitem
Voldamarum, quem pater ejus biennio prope attinuerat, cum honore ac donis libertati pristinae restitutum
dimittit. Atque ita spes omnis Matrimonii ejus evanuit, ea de causa maxime quod Comes Voldamarus ritus
Moscorum graecos amplecti, et liberos ex hoc matrimonio natos ad Religionis illius institutum educari nollet.
Eodem anno inter Danos Suecosque et Hollandos pax in has conditiones constituta est. Primum ut Rex Daniae
Suedicis Navigiis tam mercatoriis quam militaribus liberum transitum concederet per fretum Danicum, et
Balthicum mare, sine ullo portorio atque incommodo transeuntium, eoque privilegio omnes Suedicae provinciae
gauderent, Finlandia, Estia, Carelia, Ingria, Livonia, Pomerania dein et Vismaria, atque ea liberta e mari Balthico
in Albim usque fluvium extenderetur. Privilegia et libertates negotiandi Danorum in Suecia, et Suecorum in
Dania, uti ante bellum fuissent, sarta tecta conservarentur. Deinde ut omnia per bellum ablata restituerentur, et
Archiepiscopatus Bremensis in manibus ac potestate Suecorum permaneat. Cum Hollandis pactum ut mutua
negociatio inter Provincias Foederatas Belgii et Regnum Daniae continuetur, ut nulla portoria aut vectigalia intra
spacium quadraginta annorum augeantur. ne ullae naves visitentur, sed exhibitis legitimis commeatuum literis
ejus emporii auto portus ex quo profectae sunt; ac depenso consueto portorio liberae deinceps dimittantur, in
quemcunque etiam portum pervenerint. Neque ullae merces qualescunque eae etiam sint, fretum Danicum
transire prohibeantur. Quoniam vero exportatio trabium quernarum e Regno Norvegiae in terdicta est, si quis
contra fecisse deprehensus fuerit,
761

non ultra dulpum pretii, quo eas trabes coemerat, multabitur; Rex nullas naves Belgicas attinebit, nedum iis pro
suo commodo utetur, etiam Domino navis consentiente, multo minus nolente Domino, quocunque etiam titulo
educet e navibus vectores, operas, tormenta, aut quemcunque apparatum militatem, vel alias qualescunque
merces, sed omnes et singulos libere transire ac redire permittet. His ergo conditionibus mutuo consensu probatis
confirmatisque, negociatio earum partium renovata est, Interium Elector Saxoniae cum Dorstensohnio semestres
primum, ac dein longiores inducias armorum composuit, eo pacto ne quid contra fidem Caesari atque Imperio
datam admittere cogeretur, utque in militiam Caesaream tres equestres Legiones e proprio suo exercitu
transcriberet; Sueci contra in ditiones Electoris nihil deinceps hostile molirentur, atque ex omnibus locis
occupatis, praeterquam Lipsia decederent.
Grave exin bellum Venetae Reipublicae et Ordini Melitensi cum Turcarum Imperatore exortum est. Cum enim
ante annos paucos Turcis in bellum Persicum aversis Marinus Capello classis Venetae praefectus repurgando
mari Adriatico Jonioque Priatas aliquot Turcicos in portum Apolloniae, qui litoribus Macedoniae objacet, estque
in ditione Turcarum, persecutus fuisset, in eoque naves illas piraticas et nonnullas etiam mercatorias atque
onerarias deprimeret aut exureret, capta magna praeda hominum rerumque; Turcarum Imperator Amurathes hanc
ad se injuriam pertinere arbitratus, vindicare illam omnibus viribus constituit. Ideque illi eo facilius erat quod
expugnato Babylone, et compulso ad pacem Persarum Rege gloriose Constantinopolim revertebatur. Qua re
intellecta Veneti primam Turcarum iram pecunia et muneribus placarunt Sed gliscentibus subinde odiis
suspicionibusque hoc demum anno bellum exortum est. Atque ut magis improvisus accederet, Melitam Insulam
peti simulabat Turca; quoniam paulo ante Melitenses navigium Turcicum, quo una ex uxoribus Imperatoris
Turcarum cum filio parvulo vehebatur, interceperant; captis omnibus vectoribus, atque in servitutem datis. Igitur
magnam classem apud littora Graeciae instrui ac convenire jubet, custodito insuper Oratore Veneto, qui
Constantinopoli degebat, ne nova consilia emanarent. Melitenses quoque publico edicto omnes sui Ordinis
equites per universam Europam convocant, ad commune periculum propulsandum. His rebus ita constitutis,
ambigentibus cunctis quorsum tandem tempestas Turcica erumperet, repente illi Cretam Insulam, quae
Venetorum ditionis est, aggrediuntur. Expugnatoque propugnaculo S. Theodori, quod est ad borealem Insulae
plagam, Caneam portu et munitionibus celebre oppidum terra marique circumsident, ac post bimestrem
obsidionem sub finem Augusti mensis intercipiunt. Idque ab iis tanta celeritate ac cura factum est, ut auxilia
Venetis submissa a Summo Pontifice, Prorege Neapolitano, Duce Hetruriae, aliisque Italiae Principibus, non
modo post rem venerint, sed etiam tentata nequicquam recuperatione Caneae eo anno, irrito inde eventu
recesserint. Ita Veneti maritimo simul ac terrestri bello impliciti (nam etiam Turcae Dalmatiam populabundi
476

