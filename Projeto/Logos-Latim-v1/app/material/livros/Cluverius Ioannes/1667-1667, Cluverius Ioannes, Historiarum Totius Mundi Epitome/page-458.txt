damnum, cujus tamen permutationis Hollandos non poenituit, restaurat. Qui eadem fortuna in Africa usi,
celeberrimum Guineae propugnaculum quod Minam, vocant, Hispanis eripuere. Triduo continuata oppugnatione
terra marique praesidiarii ad deditionem coacti sunt, et data fide liberi inde ad Insulam S. Thomae quae
Aequatori subjacet, transvecti.
In Polonia cum jam biennium prope Rex Vladislaus de ducenda uxore cum Regni Ordinibus deliberasset, atque
in
731

ejus Matrimonii spem tres praecipue, Principes virgines proponerentur. Caecilia Renata, Ferdinandi II. Caesaris
flilia, Aloysia Maria Nivernensis in Gallia ducatus haeres, et postremo Filia Friderici Palatini: Sed haec propter
diversitatem Religionis facile respueretur, in Nivernensem vero omnium pene Procerum suffragia inclinarent,
Rex tamen praetulit Austriacam, et mox finitis Comitiis dimissi Legati. Princeps Casimirus frater Regis, Joannes
Lipsius Episcopus Culmensis, et Gaspar Dinossius Palatinus Sieradiensis, qui sponsam Regiam in Poloniam
deducerent: Et Dux Georgius Ossolinskius, Palatinus Sendomiriensis, qui in finibus Poloniae adventantem Regis
nomine exciperet. Sub finem Augusti mensis comitante Claudia Medicaea, Leopoldi Archiducis vidua,
caeterisque Polonicis Legatis Sponsa in Poloniam discessit, et insequenti mense Varsaviam appellens ab
Archiepiscopo Genesnensi Regi desponsata, ac solenni ritu inaugurata est. Inter Regiarum nuptiarum apparatum
seditio magis quam bellum a Cosaccis exortum est. Illi, ut supra memoravimus, expediti et levis armaturae
milites in finibus Poloniae apud ripam Boristhenis, arcendis Tartarorum ac Turcarum incursionibus perpetuo
excubant. Sed tunc, ut fit, ocio insolentes ipsis Polonorum Procerum ditionibus infesti erant. Neque minis
terrebantur genus hominum militare, atque assuetum latrociniis. Igitur ad coercendam licentiam Stanislaus
Conjecpolsius supremus militiae praefectus jussu Regis, ad Boristhenis et Samarae confluentes novum
propugnaculum aedificat, eique tuendis operariis ducentorum Germanorum praesidium imponit. Id praesidium
Cosacci subita vi coorti interficiunt, operariosque disjiciunt. Quare Conjecpolsius priusquam se rebelles
majoribus copiis confirmarent, Nicolaum Potoccium, Palatinum Braclaviensem ad eos cum valida manu ablegat.
Is magna celeritate usus, cum uno alteroque praelio profligatos in oppidum Borovitiam compulisset, commeatu
ad sustinendam obsidionem destitutos, eo adegit, ut Ducem suum Paulucium paulo ante rebellionem electum,
cum quatuor primoribus ipsi captivum traderent. Caeterum datam captivis impunitatis fidem insequentis
annicomitia non probavere. Dux Paulucius una cum sociis supplicio capitis affectus est. Inter haec Cantimirius
Tartarus celebris inter suos miles, cum magna clientum et popularium manu ex Tauricae Chersonesi angustiis, in
laetiores moldaviae campos transiit, eoque novas in dies colonias transferebat, bonitate soli facile barbaros
alliciente. Neque impediebat Turcarum Imperator Amurathes, Moldaviae Dominus, suis in ditionibus novos
hospites, propterea quod eorum transitu multum potentiae vicino Tartarorum Principi decederet, atque ipse
gentem acrem, atque assuetam latrociniis, ad subitas in Hungariam, Transylvaniam, et Poloniam irruptiones,
promptam atque expeditam haberet. At magnus Tartarorum Princeps, (quem Chamum vocant) potentiam suamin hunc modum imminui, et Tauricam habitatoribus destitui aegre ferens, collectis copiis in fines Moldaviae
adversus Cantimirium proficiscitur. Eumque secundo praelio profligatum, et transmisso Danubio in campos
Dobrucenses profugum persequitur: donec Amurathes ut suis impendentem finibus tempestate mature sedaret,
evocatum ad se Cantimirium interfici et reliquos inde Tartaros in Tauricam reduci jussit. Ita Princeps Tartarorum
re praeclare gesta cum suis in Tauricam reversus est. Pauci tamen ex sociis Cantimirii, et primores transfugarum,
dum neque Principi suo, neque Amurathi ob caedem Cantimirii confidunt frustra implorato Polonorum
patrocinio, tandem coacti in fidem Turcarum confugiunt. Datae postulantibus sedes. Sed mox praecipui ex iis
tredecim, una nocte necati sunt, pari Turcarum
732

levitate et in recipiendis, et in puniendis transfugis.
Caeterum Turcis per hos motus arx Tanas sive Assow a Moscovitis erepta est. Sita est ad ostium Tanais fluvii,
ubi in Maeotim paludem infunditur, oportuna admodum ad continendos in officio Tartaros Tauricanos,
cohibendosque Moscos, ne in Maeotim paludem atque inde in Pontum Euxinum iraticam exerceant; Quare cum
Imperator Turcarum ad recuperandam illam, classem atque exercitum instruxisset, repente exorto hoc Tauricano
bello, omisso priore proposito, huc vires atque animum intendit.
Obiere eodem anno Boguslaus Dux Pomeraniae, ultimus ejus familiae quae ditionem illam per annos
septingentos obtinuerat, et Guilielmus Landtgavius Hassiae relicta vidua Amelia Elisabetha, et Carolus Mantuae
et Nivernensis Dux; Et Victor Allobrogum duobus filiis relictis, uno sex, altero quatuor annorum, quorum
tutelam praeteritis fratribus Principe Thoma, et Mauritio Cardinale, Uxori suae Regis Galliae sorori testamento
commendavit. Quae res atroci dein, et exitiali bello causam praebuit. Media aestate Ferdinando III. Caesari,
Viennaefilius nascitur, cui ab Episcopo Viennensi sacro Baptismatis fonte expiato nomen inditum Philippus
Augustinus. Porro Polonii in Hungaria decessit e vita Petrus Pasmannus Cardinalis, et Archiepiscopus
Strigoniensis, vir literarum ac virtutum claritudine insignis, Studiorum vero et Ecclesiastici decoris eximius
cultor, in quam rem multa per omnem vitam aureorum millia liberaliter effudit, prudentissimus sacri patrimonii
dispensator.
458

