argentum deerat, quapropter Caenobiis exceptis Franciscanis census imponuntur. Insuper Gadibus classis magna,
Duce Comite Pinorandae ornatur. Nec minus Galli rebus suis intenti erant. Galliarum Rex cum Angliae
Protectore et Sueciae Rege, occulta adversus quosdam alios Status machinabatur, et Modenae Dux ad
Mediolanumoppugnandum instigatus, quamvis arthridite vexatus, lectica vectus,
822

montes Pinarolanos superabat, quadraginta millium exercitum trahens. Galli quoque Rocroium insidiis
intercipere conantes, detecto dolo frustra fuere. Societatis Jesu fratres, jam quinquagesimum annum extra
Venetorum Rempublicam propter malas artes exulantes, rursus, sub certis conditionibus restaurantur, atque in
urbem introducuntur. At Londini alii doli detecti, Protectorem ejusque Senatum exitio eximere, occulta nimirum
sub sacello, in quo conciones habebantur, corbi pyrio pulvere plena templum una cum auditoribus evertere
nitebantur, infidiarum nescio qui artifices. Dantiscani interea admodum premuntur, crescente indies Suecorum
audacia, qui vel ab urbis portis octodecim equos Regios, abigere non dubitabant, octingentis Polonis juxta
sedentibus et ne hiscere quidem audentibus. Sed interea Radciuskius Poloniae Procancellarius, proditionis
convictus (ut ajunt) a Suecis aeternis vinculis mancipatur, et praefectus Rosa propter seditionem securi percussus
est. Dum Torna superiori anno gravissima pesti exhausta, jamque insuper a Suecis populata, arctissimis angustiis
premeretur. At Sueciae Rex suis interim rebus haud minus intentus Konitium urbem vi cepit. At Dantiscani
contra arcem Grebin expugnarunt, et quadraginta Finnos castello praesidentes, quamvis diabolicis artibus
incantati et indurati dicebantur, malleis suis Polonicis, mucronibus, ut volunt, non penetrantibus interfecere. Hac
victoria, non contenti, at ulterius conantes oppidulum Novodicum expugnant, et per agros grassantes villasque
multas diripientes plures quam mille equos abigunt. At Dantisci exploratores aliquot, ovis venalibus, in foro
nundinantes, detecti, in vincula conjiciuntur. Sic Dantiscani rerum suarum satagentes et una cum Polonis
Suecorum progressus reprimentes, Regis sui gratiam et applausum meruere. Gallus interea haud minus Hispanis
infensus, apud Flandros male audiebat: et Cardinalis Mazarinus et Regina haeretici dicebantur, quippe quorum
consilio Rex Anglis quam Hispanis addictior Ecclesiae Romane detrimentum meditabatur. Rex Galliarum contra
quo hanc a se amoliretur invidiam, sui ditionis Protestantes omnibus modis prosequebatur, et devexabat, hisce
quoque sperans modis pecuniam Ecclesiasticis extorquere, sed ut hoc hominum genus tenax admodum est, vix
quicquam impetrare potuit; quare tam Galli quam Helvetii milites omnem fidem abjecturi et obsequium
detrectaturi videbantur, ni actutum stipendia exhiberentur: quibus denique provisis, cum Anglorum Legato
Lockardo, de facessendo, Hollandis, in Mercatura, Negotio aliquis clauculum egit, sed Epistolarum fascis
Hispanorum in manus incidit, et clam meditatos dolos universo mundo detexit. Dani interea Classem ornabant
suam, passim munimenta resarciebant, militemque scribebant, ut illatam a Suecis injuriam ulciscerentur, hi
contra Principem Adolphum Haga Comitis accersitum illorum armis opponebant, dum Ragotscius Transilvaniae
Dux, quadraginta millium militum tam Valachorum quam Moldaviorum et Cosaccorum, exercitum ducens
Poloniam invaserit magnosque terrores sparserit, et de rebus gestis Sueciae Regem et Brandeburgensem
Electorem certiores fecit. Daniae Rex interea promissis sibi quadragies mille menstruis imperialibus fretus,
omnes qui in Regnis suis supra decimum sextum, et infra sexagesimum annum, aetatem ageret, militiae nomen
dare compulit, et brevi septuaginta millium militum exercitum in procinctu habere jactavit. At Sueciae Rex ejus
conatus suspiciens per legatum hostemne an amicum ageret sciscitatus, brevi se certiorem fore intellexit. Nec
minus Hongariae Rex, quo Imperatoris copiis succenturiaret undique milites conscripsit. Quippe Ferdinando
Imperatore jam defuncto inter
823

Germaniae Principes non levia discordiae indicia gliscebant, nec minus Gallus imperii potiundi cupidine actus,
omnes illud invadendi occasiones circumspiciebat. At Hispanorum copiae Condaeo Duce divi Egidii fanum vi
occupant: quingenti aut sexingenti Hiberni, qui urbi praesederant Carolo Britanniae Regi exuli nomen dedere.
Galli ab alia parte, praecipue in mari Mediterraneo, piraticam in Hllandicas naves mercesque hostilem in modum
faciebant, pluresque quam trecentas naves qua vi qua dolo interceperant, de quibus injuriis cum ad Regem
querelae deferrentur, Rex totius negotii ignorantiam praetendebat. At Batavi huic malo obyiam ituri, classem eo
mittunt et effectis bonisque, Gallorum reique omni collybiariae, et si quid ejus nominis in Hollandia inveniretur
manum imponunt, at res demum inter partes componitur. Galli interea trium annorum offensivum et defensivum
(ut vocant) foedus cum Anglis icere; et Lockardus ut Britanniae Reipublicae Legatus Parisiis recipitur; ab altera
parte Modenae Dux, Hispanis sese adjunxit, et inter Papam Regemque Galliarum, Cardinalis Retensis causa,
ingens discordia exardescebat; Portugalliae Rex, Gallis addictior ea de causa Romana in Aula nihil impetrare aut
effrcere potuit. Hispani appulsa in fortunatas insulas argentifera classe, magnopere exultabant, praecipue quia
Anglicae Mioparones, diu huic thesauro inhiantes, impetum in eam classem facientes, diripere nihil, sed tantum
aliquot exoneratas pene naves incendere poterant; ipsae interim tam male multatae ut quietum portum
circumspicere necesse haberent: haec ibi agebantur; dum in Anglia, Regium nomen Regnique insignia Protectori
offerebantur, qui tamen haec omnia, sive ex modestia, sive ad invidiam declinandam rejecit, eoque sub titulo
Reipublicae moderationem recipere pernegavit. In Scotia sub hoc tempus senex (cui Joanni Macklanio nomen)
centesimum et duodecimum aetatis annum egressus rejuvenescebat, casosque dentes novis productis, restaurabat,
513

