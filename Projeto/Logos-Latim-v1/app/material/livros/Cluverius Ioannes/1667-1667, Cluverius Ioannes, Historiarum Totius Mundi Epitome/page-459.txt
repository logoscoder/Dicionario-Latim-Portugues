Media hieme Legiones aliquot Hassicae Geisecam ac dein Susatum subita irruptione expugnant. Non minus
Caesariani in Pomerania per concretum glacie pontum in Rugiam insulam penetrare connixi, post unum
alterumque conatum, a Vrangelio Praefecto Suedico, qui transitum hunc idonea manu asservabat, repulsi sunt.
Felicius multo Glitzingius Brandeburgicus Tribunus Garcium, ob Oderae trajectum commodum oppidum, subita
vi ac corona invadit, caesis insuper ducentis fere quos e Stetinensi praesidio, Bannerius subsidio laborantibus
miserat. Idem munimento ad Warnemundam accidit. Id in ostio Rostochiano haud procul littore situm ductu
Vicethumii Saxonici Tribuni ex pugnatum est; Cecidit inter primores Vicethumius ipse, strenuus et expertae
virtutis miles. Inter haec annona et commeatus Caesarianos, in regione tot exercitibus pressa, defecerat. Simul
Bannerius conventu apud Stocholmiam celebrato, et expeditis libero mari commeatibus, non sustentandi modo,
sed etiam augendi emendique militis, qui sola victus copia liberaliter praebita passim a Caesareis transfugiebat,
facultatem habuit. Ergo transfugis hostium, et domesticis e Suecia supplementis, brevi exercitum viginti amplius
millium eduxit. Mox recuperato Garcio, Wolgastum dein ac Daminum uno tempore arcta obsidione circumvallat,
nullo jam amplius Caesareorum metu, quos ultima rerum omnium egestas brevi Pomerania ejecit. Ita Gallassius
reducto exercitu cum aliquamdiu in Saxonia apud Havelam atque Albim substitisset tandem sub exitum anni,
dubia socicrum in se voluntate, simul diuturna penuria plurimum imminutis copiis, ad reficiendas illas in
Bohemiam recessit, atque ibidem per hiberna deposuit.
Per idem tempus Hassi pactis brevibus induciis, et vix absolutis Paderbornam nocturna aggressione per insidias
intercipiunt. Sed brevem sociorum fortunam Palatini liberi suo infortunio luerunt. Carolus Ludovicus, et
Rupertus fratres Palatini, Avunculi Caroli, Angliae Regis aliorumque Principum auxiliis instructi exercitum non
contemnendum collegerant, destinata novi belli sede Meppena, quam a Suedicis multo auro
733

redemptam suo ipsi praesidio instruxerant, magnamque frumenti ac bellici apparatus vim ad gerendum simul
sustinendumque bellum, prout fortuna dedisset, comporatverant. Eam igitur urbem jam ante a Suedicis magnis
operibus firmatam, abundeque a Palatinis praesidio instructam, Vehlenius copiarum Caesarearum per
Westphaliam praefectus, astu intercipere instituit. Comparatis ergo quae subitae aggressioni necessaria erant, et e
vicinis praesidiis Monasterio, Warendorfio, Rhena ac Furstenavia, firma militum manu educta, noctu sumno
silentio Meppenam aggreditur. Superatis fossis valloque modicum primo certamen, dein paulo acrius fuit apud
munimentum Gustavianum. Sed vi irrumpentium fusi tandem Palatiniani victas manus dederunt. Capti praeter
eos qui in primo impetu ceciderant, quadringenti circiter, sed magna comprimis annonae, et militarium
apparatuum copia. Horneccius praefectus Praesidii cum vivus integerque in potestatem victorum pervenisset,
quasi puderet superesse amissae urbi sibi ipse exitium accersivit, percusso in faciem Centurionum altero qui de
eo in captivitatem ducendo, inter setanquam opimo spolio rixabantur. Mox enim quassatus Centurio, ignominia
accensus, simul ne praeda sibi eriperetur metuens, Horneccium inermem ferro transadigit. Porro haud multo post
gravius infortunium Palatinorum spes plane perdidit, Dum enim collecto exercitu, quem ex Hollandicis
Suedicisque subsidiis plurimum auxerant, Meppenae amissionem restauraturi, Lemgoviam obsident, Melchior
Hatzfeldius Dux Caesareanus, cum omnibus copiis quae in Westphalia erant, obviam profectus justo praelio
Palatinos profligat, Caesa ad duo millia; Capta impedimenta, atque inter ea infigne Periscelidis Anglicanae, jam
pridem Palatinis a Rege Angliae collatum. Carolus Ludovicus natu major ex fratribus dum Rheda vectus per
Visurgim fugam praecipitat, submerso curru, equis, et auriga, ipse solus aegre evasit, et pedes inde Mindam
properavit; Rupertus cum magna illustrium manu in potestatem Caesarianorum pervenit, a quibus splendide ac
liberaliter habitus, ad Caesarem dein Viennam missus est. Porro Hatzfeldius tam infigni victoria potitus,
postquam palantes adhuc aliquot copias apud Bremam oppressisset, Cloppenburgum primo, deinde Vechtam,
atque alia nonnulla loca recuperat.
Caeterum Bernardus Dux Vinariensis ex Delspergensium faucibus principio anni improviso emergens, atque
inde per fines Basilaeensium, qui mediarum partium erant, exercitum producens, apud Steinam duo armatorum
millia Rhenum trajicit. Per quos occupata Seckinga reliquum inde exercitum Lauffenburgum traducit; quo facile
intercepto, pontem, et trajiciendarum copiarum facultatem nactus Rheinfeldam duxit, atque urbem illam situ et
munitionibus praevalidam obsedit. Excivit ea res Caesareanos et Bavaricos Duces, Savellium, Verdanum,
Sperreuterum, Enckefordium ac Furstenbergium, ut quicquid copiarum in proximo erat contraherent: et liberata
Rheinfelda Gallos trans Rhenum rejicerent. Prima pugna successit Caesareanis, pulsusque ab obsidione
Vinariensis Lauffenburgum recessit. Caeterum postridie reversus confirmato exercitu, et delendae haesternae
ignominiae percupidus, nihil minus opinantes Caesareanos, magno impetu invadit. Capti duces prope omnes,
Verdanus, Savellius, Sperreuteres, Enckenfordius et alii minorum ordinum permulti. Savellius haud multo post
incuria custodum elapsus est. Caeteri Parisios missi. Vinariensis tam luculenta victoria potitus extemplo ad
Gubernatorem Rheinfeldae mittit, hortaturque ut quoniam fuso Caesareano exercitu nullaipsi amplius liberatio
expectanda sit, fortunae cedat, atque urbem honestis conditionibus in potestatem victorum tradat: sin pergat
obstinare animum,
734

459

