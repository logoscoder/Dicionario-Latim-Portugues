ingenium, nec mortuis, si lucrum affulgescat, passim carpunt: At Bucquojus XVII ductans bellatorum millia,
Gretasam, Veitrachium, aliaque oppida cepit deditione, Tampirio adversum Moravos misso. Sic adulta jam
aestate, depulsoque Vienna Turrensi, Ferdinandus rex Francofurtum proficiscitur, ubi Joannes Suerckhartus,
Septemvir Moguntinus, comitia creando Caesari indixerat. Bohemis, qui jam leges agitarent novas, in quas rex
suus juraret, nihil accidere poterat adversius, quam ferdinandum, cui regnum ipsi abrogatum ibant, ut regem
Bohemum comitiis interesse. Igitur per literas legatosque, ei suffragii jus non esse, qui Bohemiam minima
possideat, contendunt. Frustra. Ferdinandus enim non receptus solum a collegio Septemvirali, sed et Caesar
XVIII Augusti die designatus, exeunte mense sacratur. Ex adverso Bohemi, caesis in Moravia Tampirianis,
ejectisque similiter e Silesia, Moravia, Hungaria Jesuitis, recepto simul Theino, et affulgente Palatini Eleftoris
gratia, audentiores, postridie quam Caesar creatus esset Ferdinandus, regnum ei Pragae abrogant, Fridericumque
Palatinum substituunt, cum interim Electores, decidendae controversiae, diem eis Ratisponae dicerent. Palatinus,
dehortantibus graviter Septemviris, et quae jam fiunt, haud vane praedicentibus, male consultus a suis, arripit
diadema Pragae; mox et Elisabeta ejus conjux, ex regio sanguine regios dudum spiritus gerens. Vicissim
Bucquojus irritatior Pissecam corna capit, oppidanos omnes trucidat. Renovatur et ab novo Caesare in
mansfeldium proscriptio, qui nihil exinde placatior, immortales adversus domum Austriacam, sed invalidas
concepit iras, circumlatoque passim bello, perniciosior innoxiis populis, quam Friderico suo utilio fuit.
Maximum Ferdinandi reb u damnum Gabriel Bethlemus (dictus patrio idiomate Bethlehem Gabor)
Transylvaniae princeps dedit, qui cum Bohemis conspirans, Hungariaeque inhians dominationi, Cassoviam,
Fillecum, Poosnium, aliaque oppida, vi aut deditione cepit, Pontificios seu Catholicos dire tractavit passim,
tranflataque ad se corona Hungarica, quae summae apud Pannonas venerationis, Principis Hungariae sumsit
titulum. Paulo post habitis conventibus correspondentium (sic vocabantur, qui Palatino et Bohemis favebant)
Norimbergae, et Catholicorum Herbipoli, utrobique actum est de modis res suas provehendi, et religionem quam
profitebantur, conservandi. Bucquojus commeatus pressus inopia, et a praedonibus Hungaris destitutus, in
Austriam declinavit, ubi jam Protestantes, a Pontificiis ordinibus secessione facta, Bohemicam respectabant
fortunam.
In foederato Belgio sub haec flagrabat inter Remonstrantes et absolutae praedestinationis defensores
controversia. Remonstrantium hi erant articuli: Electionem ad vitam aeternam a Deo, adspectu fidei in Jesum
Christum et perseverantia fieri; reprobationem, secundum praescientiam infidelitatis obstinatae. Christum ex
decreto et voluntate Patris pro omnibus et singulis mortalibus redemptionis pretium sanguine suo exsolvisse.
Non esse in Deo voluntatem arcanam, revelatae illi, qua omnium omnino salutem so velle et procurare testatur,
contrariam. Gratiae efficaci resisti posse. Hominem vero credentem excidere saepe fide, et suapte culpa aeternun
perire. Admiscebantur et alia, odium acrius inflammantia. Agitur ergo Dordraci Synodus; conscribuntur et e
magna Britannia, Helvetia, Palatinatu, Hassia, et e Rebusp. Genevensi, Bremensi, et Embdana Theologi.
Remonstrantes, qui jam sibi judicassent, non parere eorum, quos actores suos hostesque ducerent, decreto,
exhibita fidei suae confessione, interpositaque protestatione, in sententia perstitere. Damnati sunt ergo erroris, in
carcerem etiam missi aliqui; plures patria pulsi, in Holsatia nostra
656

et alibi fixerunt sedes. Joannes Barneveldius septuagenario major, grandibus de patria mertis conspicuus, capite
plexus est. Crimina ei imputata sat multa, in quibus praecipuum, quod Remonstrantium molitionibus se ducem
ac signiferum praebuisset, eosque tuendi causa, leges foederis Belgici multifariam violasset, adducto quoque in
suspicionem Mauritio, Principe Aurantio, quasi ad absolutum Belgii adspiraret dominatum, cui proinde secretis
conventionibus obviam eundum forte. Conspiratorum, Ledenbergius manus sibimet ipse diras attulit: Grotius et
Hogerbetius perpetui carceris damnati; bona fisco applicata. Sed Grotium conjux sua, mulier haud minoris in
maritum fidei quam sagacitatis, astu inclusum cistae exportari custodia, locarique in tuto curavit.
In Gallia tristibus laeta miscebantur. Victor Amedaeus, Caroli Sabaudi primogenitus, Christinam regis sororem
duxerat. Regina vero Maria, pertaesa commorationis Blaesensis, ab Espernonio se curaverat deduci Engolismam,
inscio rege filio, qui hanc regiae suae autoritatis diminutionem interpretatus, exercitu collecto poenas sumere de
Espernonio cogitabat. Sed mitigatus crebris internunciis, Andes permittit matri, ac Condaeum restituit libertati.
Italum quendam Luciolum, Atheismum docere deprehensum Tolosae, paecisa lingua vivum exuri jussit.
Ambitur deinde legationibus Gallus, et Caesaris et Friderici Palartini, jam ingentibus copiis, rem bohemicam
disceptantium. Jam enim in partes transierant Hungari Silesiique.
Caesar evulgatis diplomatibus, nihili esse Palatini coronationem declarabat, quod nec ab iis facta esset, qui
creandi regis haberent potestatem, nec vacante solio facta: Imo, quod nec Palatino conveniret ullo modo ejus
diadema usurpare, quem legitimum agnovisset Bohemiae regem, et Caesarem cum reliquis Septem viris
elegisset. Idipsum jussu Caesaris, Julius Henricus, Dux Lavemburgicus, et Hieronymus Elverus, apud Regem
Daniae et Saxones contestati, haereditarium insuper jus Austriacis in Bohemiam esse docebant, quod Bohemi
editis libris prolixe pernegaverant.
Caeterum Fridericus rex novus, tam Romanarum in arce Pragensi, quam Lutheranarum alicubi ceremoniarum
abolitione, multorum animos offendit. Joan. Christianus Brigensis dux, Lutheri hactenus sententiam de coena
411

