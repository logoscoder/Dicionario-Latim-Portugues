triennis Imperator fuit, sub quo Ricimer Alanos in Italiam irruentes devicit, Beurgo rege eorum interempto.
Caput Orientalis regni Constantinopolis, oborto ex candela in foro relicta incendio, per integrum quatriduum
arsit; Antiochia, Gallia, aliaeque orbis partes horrendis terrae motibus sunt quassatae: quibus sedandis Mamertus
Viennae Episcopus, majores instituit Litanias, postea in consuetudinem receptas sempiternam, ut sexta post
Pascha hebdomada agerentur. Sed sublato Ricimeri fraude etiam Severo, rogatus a Romanis Leo direxit
Anthemium in Italiam, cujus ducta filia Ricimer paulo diutius acquievit, victusque est interim Gensericus navali
praelio, qui omnes prope imperii partes praedae habebat adeo, ut quocunque ventus ageret, impressiones faceret
impune. Sed cum jam Sardinia et Tripolis essent receptae de Vandalis, Basiliscus frater Verinae Augustae,
inertia haut proditione victoriam corrupit, atque omnis fere classis mille navium in potestatem venit Genserici.
Ricimet vero jam satis sibi visus habere potentiae, Anthemium Imp. socerum suum Romana in urbe obsidet,
eaque capta occidit, post annos quinque dominationis, paucisque post diebus ipse moritur, perbrevi gaudio usus
victoriae nefandae. Successit Anicius Olybrius, qui quarto mense decessit, eodem tempore, quo Leo Imperator
crebris Asparis patricii flagitationibus evictus, filium ejus creavit Caesarem indignante admodum populo, nec
ferente Ariana infectum haeresi Dominum. Quare Leo, insidias expertus Asparis, ipsum filiumque ejus
Ardaburium interemit, atque Leoni puero, suo ex Ariadna filia nepoti, legavit imperium, Zenonis generi sui
spreta corporis animique deformitate.
Post Olybrium Ravennae renunciatur Imperator Glycerius, favore Gothorum, quos datis muneribus demulsit, ne
Italiam irrumperent. Ilsdem artibus Leo Imper. ab occupanda eos Graecia vertit, qui paulo post decessit ventris
confectus profluvio, annos dominatus XVII.
327

Designabat Julium Nepotem Imperatorem Occidentis, qui classe advectus in Italiam, movit potestate sua
Glycerium, atque Episcopum Salonensem fecit in Dalmatia, quinquennio purpura usum.
Regnante Leone, Childericus Francorum Rex, ob insolentiam pulsus a suis, exulatum ivit in Thuringiam. Franci
Aegidium Romanum ducem sibi legerunt. Sed post octennium, persuasis ab occulto amico Principibus gentis,
revertitur Childericus, et modestius sceptro utitur.
Constantinopoli Studius consularis coenobium excitavit monachorum insomnium, id est, per ordines continuos,
laudes Deo juges decantantium. Ibidem pictori cuidam, Christum ad instar Jovis delineare instituenti, manus
exaruit, Gennadii precibus curata.
Bonae interim literae et artes liberales, itemque solidior sacrarum literarum scientia, ruente imperio una ruere
coeperunt, barbaris secum barbariem importantibus, studiisque melioribus bellica passim clade obtritis. Sidonius
tamen Apollinaris, Priscus Rhetor, Victor Uticensis, aliique viri docti haec tempora illustrarunt. Romae Leoni
Papae erudito successit Hilarius, Hilario Simplicius. Gennadio Const. spectrum apparuit, quod repulsum ab eo
respondit: Te quidem vivo, recedo: sedpostea modis omnibus Ecclesiam perturbabo. Apparuitque Daemonem
aliquando vera, sed malo animo loqui. Leo Imper. expilatis passim subditis, adeo ut tributo non essent solvendo,
Hyperechium quoque Grammaticum miserat in exilium, a Malcho ob id istius seculi historico minime laudatus.
Laudatur tamen vox ejus, qua stipendium, Eulogio Philosopho datum, in militiam insumere suadenti, respondit:
Utinam liceret meo tempore, quae militibus dantur, in artium professores impendere!
ZENO.
LEonis Nepote in infantia extincto, Zeno corripuit imperium, corpore animoque turpis. Tyranno enim quam regi
propior, fratrem habuit Cononem, mactationibus hominum intentum, et Sebastianum aulicum honorum
venditionibus.
Eo tempore Nepos Romae dominabatur, Glycerio velut in poenam ad Clericatum detruso. Sed Nepotem Orestes
patricius, exercitu instructus in eandem relegavit Dalmatiam, quo ipse Glycerium egerat, filiumque suum
Momyllum creavit Augustum, qui ob staturae brevitatem Augustulus est appellatus, ominoso cognomento.
Etenim amici Nepotis accersivere Odoacrum, Turcilingorum seu Herulorum ac Rugorum regem, qui occupato
Ticino, pervasaque Italia, Orestem Placentiae interemit, ac Romanam urbem cepit, quarta jam vice, ex quo
condita fuerat, pulsoque in exilium Augustulo, regem se nominavit Italiae. Ita Augusta dignitas, quae Romae in
Augusto coeperat, in Augustulo exspiravit. Odoacer abrogata Consulum eminentia, sedem regni Ravennae
constituit; ita occidit gloria Occidentis, anno Augustorum DXXII.
Orienti etiam nova clades orta est. Basiliscus Verinae Imperatricis frater, e Thracia movit bellum Zenoni, Verina
Augusta fratrem concitante adversus generum, et e senatu quibusdam graviter adjutantibus. Zeno, ut erat homo
timidus et effoeminatus, cum uxore Ariadne ad Isauros confugit, populares suos, ibique annum et octo menses
egit. Interea Basiliscus, nihil melior Zenone, ad reliquam improbitatem Eutychianam quoque adjunxit haeresin,
ac dum Chalcedonensi Synodo autoritatem abrogare omnem conatur, adacto in suffragium Episcopo
Constantinopoleos Acacio, autoritatem ipse suam perdit: Nam et Doctorum et Senatorum oppugnatus sententiis,
Armati Ducis, adulterique
328

reginae Zenonidis, quem contra Zenonem miserat, proditione, ad hostem transeunte exercitu, deseritur a suis.
Zeno regressus Constantinopolin, Basiliscum in Castellum quoddam misit Cappadociae, ubi cum uxore et liberis
206

