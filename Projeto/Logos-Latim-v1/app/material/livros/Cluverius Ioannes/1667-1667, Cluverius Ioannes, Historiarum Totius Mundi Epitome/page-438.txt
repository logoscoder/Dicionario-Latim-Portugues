stadam ingredi, dioecesin Bremensem, qua Stormariae Ditmarsiaeque obvertitur, faede populari, horribilem in
modum saevire in omnem sexum, aetatem, ordinem: nihil acri profanique habere. Tandem aliqua a Totto et
Lavenburgico accepta clade, Vordam oppugnare frustra, stadam deserere, per Brunsvigiam Westphaliamque in
superiora contendere Germaniae, ut afflictis ibi Romanensium rebus levamentum afferretur. Tottus ad Regem
accitus, substitutus ei Baudis; Georgius Lunaeburgicus Euangelicarum in inferiori Saxonia copiarum supremus
rector factus est.
Electoralibus Superioris Saxoniae exercitibus praeerat Arnheimius, quem pacis exspectatione pene circum
ventum accepimus, Duce Fridlando clam subornante agmina, quae exitus Bohemiae victis praecluderent. Nam
Pragam ineunte Maio Maximis adortus viribus, deditione receperat, praesidiarios dimiserat gladiatos. Erant signa
peditum XXII, duo equitum: quae Leutmeritzam discessere,
699

ubi robur et nervus Saxonici exercitus erat. Inde nisi admaturasset abitionem Arnheimius, ac strategemata pari
artificio elusisset, obsidere Albim et montes, Saxonicosque prohibere Misnia statuerat Fridlandus. At spe facta
compositionis, silenti Luna Leutmeritzano ponte traduxit suos Arnheimius, Pirnamque assecutus, ibidem stativa
habuit.
Dum haec ad Albim fiunt, circa Danubium acriter inter Regem Suecum, Bavarumque Electorem certatur.
Bavarus Ingolstadii relicto Tillio, Ratisbonam astu circumscripist. Simulat armilustrium unius praesidiariae
cohortis, extra portam. Dum cives se sacris parant, aditus urbis per illam cohortem occupantur, subeuntque
moenia novem agmina equitum, qui exarmatis civibus eorum opibus emet explevere. Ratis bona exinde Bavaro
quasi pro sede fuit. Comes Tillius, ex vulnere ad Lycum accepto, bellacem Ingolstadii exspiravit animam, ex
fortunatissimo bellatore ad extremum fortunae ludibrium factus.
Rex Suecus qui urbem obsidere coeperat, parum ab infelici ejusdem fortunae ictu abfuit. Nam munitiones
obequitanti Ingolstadienses, gradarius albus, quo vehebatur, glande suras insidentis praetervolante, trajectus
concidit: eodemque die Christophorus Durlacenus Marchio, caput aeneo globo percussus occubuit: Vrangelius
vigiliarum praefectus atrox vulnus tulit. Quamobrem satius visum, alibi Martem experiri, quam unius
oppugnatione oppidi lassare militantium animos. Et processit consilium.
Landesbergaad Lycum, Landeshuta, Frisingensis Episcope, Monachium ipsum, praeda opulentum (ibi enim
Bavari Ducis regia est) Suecicum acceperunt jugum. Ibi CXL machinae aeneae, tormentaque maxima, quae
cartaunas vocitant, effossa e terra Regis Sueci armamentarium implevere. Earum una machinarum triginta
aureorum millibus gravida, ea fisco regis peperit. Diversi agrestium animi erant. Mirabantur alii regis
clementiam et liberalitatem, alii noves execrati dominos, si quos sparsi palantes deprehenderent, dire
excarnificabant, auribusque interdum aut naso mutilatos neci dabant. Suevia et lacus Acronius seu Brigantinus
haud pauca ejusmodi exempla edidere, quos facile imitati Bavariae coloni. Ravensburgi et Elvangae praesidiarii
male a rusticis multati. At Ulmenses Stationarii et qui confinia eorum locorum tutabantur, mox ab agrestibus
poenas exegere, crudelitatemque eorum paribus pensarunt suppliciis. In autores facinorum asperatum vulgus
culpam contulit, qui et supplicium pendere efferatis coacti. Cum autem Ratisbonenses excurrere, direptumque ab
iis Weissenburgum comperisset Rex Suecus, relicta Bavaria, Donaverdam reversus est, cumque Augustam,
Rainam, Donaverdam, praesidiis firmasset, reliquos locos occupantium fore veritus, graviora animo consilia
agitavit.
Omnis enim Germania bello inardescebat. Per Alsatiam, et qua dioecesis Argentinensis patet, Ossa Caesaris
legatus cum Harincurtio, igni ac ferro grassabantur. Lichtenavia et Offenburgum in cineres redactae: Spira
recepta, commeatu privata, ac mox deserta est. Neostadio propinquantes Caesarianos aggressus Axelius
Oxensternius, Regni Sueciae Cancellarius, Moguntinae rector dioeceseos, fregit eorum impetum, parteque
praedae ac tribus eos vexillis spolivait.
Major a Duce Fridlando et Pappenheimio metus erat. Etenim fridlandus, Egra et Ellenbogia deditione receptis,
consociare Bavaricis suas copias parabat: Pappenheimius, Hassiacos fines perpopulatus, Thuringiae minitabatur.
Eodem autem mense Belgae foederati peropportunam in Geldriam et Brabantiam expeditionem adornarunt,
Hispaniensibus argentariae classis, quae ex nova Hispania maximuas opes advectabat, naufragio valde
contristatis; Venlo ab Henrico
700

Bergensi derelicta, post undecim dierum obsidionem foederatorum Reip. accessit. Ruraemundae expugnatio
lugubrior Principi Auriaco et exercitui facta, ex inopinato casu Ernesti Casimiri, bellatoris tam generosi, quam
periti, qui fortuita glande ab Oppidanis torta, caput ictus, ex vulnere occubuit. Sittardam Otho Stirumbius Comes
paucis horis subegit. Majus negotium Trajectum ad Mosam erat, finiente Maio, validissima ab Auriaco Principe
Henrico Friderico, obsidione cinctum, dum interim Wilhelmus Nassovius Castrum crucis ad deditionem
adigeret. Nihil utrinque intermissum, quod solvendae adstringendaeve obsidioni crederetur. Sed defendendae
urbis cura apud Isabellam oneravit Henrici Bergensis secessio, qui palam questus de Hispaniensi insolentia,
fraudatusque militaribus stipendiis, ademtum sibi a Rege Philippo IV. militiae magisterium, suopte ausu
resumebat, inveterataque ad milites autoritate Leodii se tuebatur.
438

