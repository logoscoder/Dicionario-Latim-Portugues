LXX mansit, ac deinde annuis commissa est magistratibus respublica. Ex iis qui denis annis praefuerunt, primus
fuit Charops, ultimus Eryx, omnes adhuc Medontidae, Codri filio procreati.
JOTHAMUS.
APud Hebraeos Ozia defuncto, Jothamus, qui pridem leprosi patris partes gesserat, plenam regni
administrationem suscepit, paternisque insistens vestigiis, Deum rite veneratus, munitiones urbis regiae et
aliarum studiose perfecit. Ammonitis iterum bello domitis gravius jugum imposuit, ut supra centena argenti
talenta annua, coros tritici decies mille, tantundemque hordeipenderent. Templum Dei editissima porta exornavit.
Felicissimus utique, ni acriter offendisset Deum stultitia populi, prae collibus ac lucis templum Dei sanctissimum
spernentis, profanaque numina identidem respectantis. Hac enim de causa Judaicum regnum vicinis regibus,
Rezini Syriae et Pecae Samariae, tanquam in praedam cessit, finesque ejus late devaltati sunt. Similis fere
Peloponnesi tum facies fuit. Lacedaemonii enim primum Rege Alcamene, eoque post longissimum imperium
defuncto, Theopompo et Polydoro ducibus, cupidine potius imperii, quam justa causa ducti, bellum intulerunt
Messeniis atrox et diuturnum, quod cum magna utriusque civitatis et vicinorum clade 20 annis gestum est.
Occasionem malis praebuerant Phiochares Messenius, et Euaephnes Lacedaemonius, quorum hic alterius filium
paterna debita exignentem occiderat; ille vindictam caedis a Lacedaemoniis neglectam, privato ausu sumserat.
Dum neutra civitas sontes ad supplicium dedit, singulorum injuriae in publicas inimicitias vertere. Excisa
Amphaea, infestis aciebus concurrerunt, nec finis caedibus fuit, quoad saevitiam nox abrumperet. Lacedaemonii
gravissima se execratione obstrinxerant, non prius quam Messeniam expugnassent, domum reversuors. Sed cum
contra praesumtionem suam, annis decem in obsidione urbis tenerentur, querelis uxorum revocati, juvenes
delectos Spartam misere, ex quibus nati, Partheniae ob notam materni pudoris appellati sunt. Illi adulti, duce
Phalantho, ad sedes inquirendas proficiscuntur, occupataque post varios casus in Italia arce Tarentinorum,
expugnatis veteribus incolis, ibi constituunt. Inter Spartanos Messeniosque saepius iteratis praeliis, cruentisque
sacrificiis certatum, illudente utrisque Apolline, donec pertaesi cladium pacem facerent. Coeptum bellum circa
nonam Olympiadem,
38

tradit Pausanias. At septima ineunte in Latio emersit urbs rerum domina Roma, tenuissimis certe initiis, sed
talibus tamen, ut bellatricem, et sanguinis humani prodigam fore jam tum praediceres. Conditores ejus Romulus
Remusque gemini, dum latronibus praedas eripiunt, ipsi praeda fiunt. Remus pro pastore improbo adductus ad
regem Amulium, fratri ejus Numitori traditur puniendus. Periculum juvenis excitavit nutritorem ejus Faustulum,
ut secretum originis Romulo, ipsique Numitori proderet, ac nepotem esse doceret, qui praedonis instar haberetur.
Communicato exinde consilio, vindicandas familiae injurias statuit Romulus, occupataque a globo juvenum
regia, Amulium obtruncat, regnum Numitori avo ex multitudinis consensu restituit, ejusque fretus opibus, novam
urbem molitur iisdem in locis, ubi cum fratre expositus educatusque fuerat. Flagrantem utriusque cupiditatem
turbavit avitum malum ambitio: gemini erant, uter auspicaretur et regeret, piacula adhibenda placuit. Remus
montem Aventinum, Romulus Palatinum capit. Prior ille sex vultures, hic postea, sed duodecim vidit. Victor
augurio Romulus adversante fratris factione, urbem excitat, plenus spei bellatricem fore, quoniam id aves
sanguine ac praeda assuetae pollicerentur. Ad tutelam novae urbis sufficere vallum videbatur, cujus cumirridet
angustias Remus, idque saltu increpat, occisus est, munitionemque urbis vultureae sanguine suo prima victima
dedicavit. Sed Romulus rerum solus potitus, tum caetero habitu se reliquis augustiorem, tum maxime lictoribus
duodecim sumtis fecit. Erant in universum ter mille pedites, et pauciores trecentis equites, qui urbi condendae se
accinxerant. Quare adjiciendae multitudini, rex Asylum inter duos lucos muniit, quo ex finitimis turba omnis
rerum novarum avida confugeret. Id primum ad captatam magnitudinem roboris fuerat. Consilium deinde viribus
parat, centum creat senatores, qui ab honore officioque Patres, atque eorum progenies Patricii sunt appellati. Illos
patronos plebis, plebem Patrum clientes constituit, egregieque communicatis inter se officiis utrosque devincit.
Prima novae civitati difficultas rei uxoriae accidit. Nam vicini populi aegerrime ferebant, tantam convenarum in
medio molem crescere, ideoque sanguinem et genus cum iis miscere recusabant, repulsaeque adjecta irrisione
rogitabant, ecquod foeminis quoque asylum aperuissent? Igitur ad vim, astu temperatam, confugiendum duxit
Romulus. Simulatis Ludis Consualibus, invitat ad spectacula virgines, spectantes rapi, raptas connubio sociari
imperat. Ex ea nuptiarum via bellum exarsit, parentibus raptarum et propinquis injuriam bello vindicandam
decernentibus.
Primi in certamen prosiliere Cenini, impares Romanis viribus. Dux eorum Acron a Romulo obtruncatus, urbs
capta, prima spolia opima Jovi Feretrio dicata. Ea origo Capitolini templi fuit. Simile huic praelium cum
Antemnatibus factum, fusi fugatique hostes, sed deprecante Hersilia, principe foemina, in civitatem accepti. Ita
res facili concordia coaluit. Mox Crustumeni etiam minore certamine victi, eadem victoribus humanitate
conciliati sunt. Atrocius cum Sabinis pugnatum, qui armis consilium, consilio dolum junxerant. Tarpeia virgo
arcem eis Romanam prodiderat, in pretium rei clypeis obruta, cum armillas aureosque annulos se pactam
existimaret. Ad arcem recuperandam subeuntes in adversa Romanos acie sternunt Sabini, et in praecipitem
fugam conjiciunt. Ei sistendae Romulus Statori Jovi templum vovet, sumtaque audacia resistere suos, et iterare

26

