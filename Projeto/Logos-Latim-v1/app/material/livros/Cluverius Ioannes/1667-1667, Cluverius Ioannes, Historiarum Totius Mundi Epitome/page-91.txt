octavo anno, Cn. Cornelio, P. Aelio Paeto Coss. Reversus in urbem Scipio amplissimum nobilissimumque egit
Triumphum: quem Q. Terentius Culleo senator, ob redditam sibi libertatem, pileatus secutus est.
Paucis mensibus post pacem Carthagini datam, 552 anno V. C. quatuor et sexaginta annis post primum bellum
Punicum inchoatum, novum inter Philippum Macedoniae regem et Romanos dissidium exarsit, periculo
haudquaquam comparandum Punicis bellis, claritate Macedonum prope nobilius. Coeptum illud decem ferme
ante annis, triennio prius depositum erat, cum AeToli et belli et pacis fuissent causae. Vacuos deinde pace
Punica jam Romanos, et ob auxilia nuper in Africam missa ab eo, infensos
142

Philippo; preces Atheniensium, quos agro pervastato in urbem compulerat, excitaverunt ad renovandum bellum.
Philippo animos faciebat, praeter ferociam insitam foedus ictum cum Antiocho, divisaeque jam cum eo Aegypti
opes, antequam caperentur. Incitatus ergo cupiditate Asiae civitatum, ab Attalo et Rhodiis navali praelio ad
Chium superatur, nisi quod dubiam victoriam fecisse visus Attalus, cum nave praetoria e pugna se proripiens.
Philippus ne Romano quidem, quod imminebat, bello, nec Asiatico territus, instinctu Acarnanum, Athenienses
circumsedit. Athenienses enim duos Acarnanum jevenes, per errorem templum Cereris, ipsis Initiorum diebus
ingressos, tanquam ob infandum scelus interfecerant. Per idem tempus Abydenos quoque, quod nec legatos ejus
in urbem admittere voluissent, diuturna oppugnatione ad desperationem adegit. Cum enim nihil pacati nisi omnia
permittentibus responderet, ad Saguntinam illi rabiem versi, repente omnes ad caedem conjugum liberorumque
discurrunt, seque ipsos per omnes vias laeti, aut Philippi copiis trucidandos objiciunt, aut sius manibus necant.
Ita velut Sagunti excidium Annibali, sic Abydenorum procurata clades Philippo animos ad Romanum bellum
efferavit. Dum autem Sulpitius Galba Cos. exercitum in Macedoniam ducit, Amilcar Poenus per Insubres Gallos
bellum molitur, Placentiam diripit, Cremonam obsidet. Is a L. Furio Praetore victus caesusque est, et millia
hominum cum eo XXXV. Sulpitius, legato C. Claudio, Chalcidem ex improviso cepit et cremavit: qua clade
exacerbatus Philippus, quicquid sancti amoenive circa Athenas erat, incendit: dirutaque non tecta solum, sed
etiam sepulchra: nec divini humanive juris quicquam prae impotenti ira est servatum. Athenae interim strenue ab
Attalo Rege et Rhodiis, Romanis auxiliantibus, defensae. Alius Sulpitii dux Apustius Antipatriant exurit: qui
metus Codrionem, satis validum et munitum oppidum, sine certamine ut dederetur Romanis, effecit. Desperata
Athenarum expugnatione, cognitoque ex transfugis, quos levitas ingeniorum in omnibus bellis praebet, ubi
consul esset, Philippus ad Octolophum castra ponit. Ibi frumentatoribus Romanorum interceptis, dum imponere
fortunae nescit, longius evagatus, a subsidio pabulatoribus misso in castra fugatur: Eaque pugna moti Aetoli ad
Romanorum partes deflectunt. Aminander Athamanum Rex et Dardani in Macedoniam irrumpunt. Eos Philippus
occulte e castris digressus, decepto per caduceatorem Sulpitio Cos. dum inopinantibus advenit, mascule
repressit. Minuit ei deinde forte oblata res hostium Aetolorum numerum. Scopas princeps gentis, ab Alexandria
magno cum pondere auri ab rege Ptolemaeo missus, sex millia peditum, et equites mercede conductos avexit
Aegyptum. Classis Romana a Corcyra, L. Apustio Legato profecta, Attalo se regi conjunxit. Athenienses literis
verbisque, quibus solis valebant, bellum adversus Philippum gerentes, quicquid ad notam ignominiamque ejus
pertinere poterat, decrevere: ad summam belli invalidi.
Dum igitur Attlaus et Romani molitiones Philippi reprimunt, Scopas cum validis copiis in Coelesyriam
profectus, multas Antiochi urbes, Judaeamque terram in potestatem Ptolemaei retrahit. Verum Antiochus paulo
post, victo ad fontes Jordanis Scopa, Sidoni inclusum eum obsedit, et dieditum dimisit incolumen. Hinc
annitentibus Judaeis, praesidium Ptolemaei ex arce Sionia post diuturnam oppugnationem expellit, Syriamque,
Ciliciam et Lyciam recipit, Hierosolymitis Senatoribus, Sacerdotibus et Scribis, templi concedit immunitatem,
legesque exercendi patrias arbitrium, nec non universum Judaeorum populum ob fidem et
143

sanctimoniam praecipuo honore afficit. Interea T. Quintius Flaminius Cos. adversus Philippum feliciter in
faucibus Epiri rem gerit, fugatumque et castris exutum cogit in Macedoniam reverti. Ipse Thessaliam, qua est
vicina Macedoniae, sociis Aetolis et Athamanibus vexat, L. Quintius consulis frater navali praelio, Attalo rege et
Rhodiis adjuvantibus, Euboeam et maritimam oram capit. Achaei in amicitiam Romanorum veniunt: Argi et
Corinthus, duae nobilissimae civitates in potestatem Philippi: Hinc per colloquium pax tentata, missique Romam
legati: Sed cum demonstrato maris terrarumque Graeciae situ, pernotuisset senatui, si Demetriadem in Thessalia,
Chalcidem in Euboea, Corinthum in Achaia rex teneret, non posse liberam esse Graeciam, et ipsum Philippum
non contumeliosius, quam verius compedes eas Graeciae appellare, infecta pace discessum est. Quintius deinde
nullam legationem admisit, quam qua omni Graecia decedi nuntiaret. Pilippus optimum ratus, Argivorum urbem
Nabidi Lacedaemonioreum tyranno velut fiduciatim dare, turpissime ab eo est deceptus. Nabis enim nihil
memor, a quo eam civitatem, et quam in conditionem accpisset, hostibus se Philippi conjunxit, firmatisque
praesidio Argis, cum ipse viros sopoliasset, ad foeminas spoliandas Apegam uxorem induxit. Ea nunc singulas
illustres; nunc sinul plures genere inter se junctas, domum accersendo, blandiendoque ac minado, non aurum
modo iis, sed postremo vestem quoque mundumque omnem muliebrem ademit. Tandem. T. Quintius Flaminius
proconsul cum Philippo, ad Cynocephalas Thesslia acie victo, debellavit. Frater ejus Acarnanas, Leucade urbe
eorum expugnata, in deditionem accepit. Attalus a Thebis ob subitam valetudinem translatus, decessit anno regni
91

