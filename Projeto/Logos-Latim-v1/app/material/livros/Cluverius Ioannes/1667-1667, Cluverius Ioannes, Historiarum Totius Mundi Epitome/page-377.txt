operae sumptusque pretium facit, ad haec contagiis absumitur. Nec mirum valescere hostes Christi, quando orbis
Christiani reliquum dissidiis indulget, et quorum res agitur maxime, divine veritati obsistunt. Acciderunt enim
haec eo tempore, quum rex Francus, fefellisse sibi spem reddendi Mediolani questus Caesarem, caesosque
Fregosum et Rinconem legatos suos, ad Turcam ituros, inducias abrupit, ac Guilelmum Clivensem, cui Caesar
Geldriam non concederet, traduxit in partes, qui Antverpiam, victo acie Renato Auriaco, inter cipere conatus.
Nam Carolus Egmundanus, paterni cum domo Burgundica certaminis haeres, Geldriam moriens Guilemo
Juliacensi ejusque unicae filiae Mariae transcripserat. Quaducta, Joannes Clivensis filio e Maria Guilemo
amplissimum reliquerat dominatum, conjunctis sub uno principe Juliaco, Clivia, Marca, Geldria. Quas opes ut
tueretur guilelmus, adversus maximi Caesaris potentiam, Gallicana sibi amicitia utendum existimabat. Unde mox
grande bellum emersit. At Carolus Pontificem sibi ducebat demerendum, renato cum Gallis dissidio. Ideo
Metensibus purioris doctrinae exercitium abstulit, Judicio Camerae, ad proscriptiones Protestantium facili,
habenas non adstrinxit:
601

Induci tamen haud potuit, ut Pauli nepoti Octavio Farnesio Parmam Placentiamque Mediolanensis quondam
ducatus partes, indulgeret: Sed Cosmo Medice, in redemtionem arcium suarum, supra ducenta aureorum millia
persolvente, ad bellum cum Francis et Clivensi gerendum se instruxit. Ejus pars facti etiam Christianus III et
Gustavus reges, Francisco auxilia subministrabant, quod Caesar neptium suarum causa, regnis Borealibus certam
dare pacem abnueret. Nam ante triennium Fridericus Palatinus, haud obscure irruptionem in Holsatiam minatus,
Crempam et Rendesburgum munire perpulerat Christianum: et Joannes Olausque Magni fratres, e Suecia
profugi, adversus patriam varia moliri ferebantur. Itaque Christianus et Gustavus ad communicanda invicem
auxilia se obstrinxerant.
Rex Gallus quinque simullocis adortus Caroli terras, majoris strepitus, quam consilii bellum fecisse visus est.
Sparsis enim viribus, quas satius fuisset unitas habere, quae occupaverat loca, facile amisit. Caesar Clivensem,
Dura oppido expugnato incensoque, Juliaco et Ruraemunda ad deditionem compulsis, adegit supplicem sibi fieri,
ereptaque ei Geldria (quae tot bellorum seges) reliquas Provincias, Juliacum, Cliviam, Montes, fruendas reliquit.
Vicissim Galli Landresium et Luceburgum occupant, Turcis ad expugnandam Niceam praebent auxilia,
Caesareanos, duce Friderico Borbonio Angiano, ad Caringanum Pedemontii, fundunt magna strage. Quare
Caesar Spirae dat pacem Protestantibus ad cornitia usque; Joanni Friderico ratam habenti electionem Ferdinandi,
firmat pactionem dotalem cum Clivensi, ut eo sine masculis haeredibus exstinscto, Sibylla Saxonis conjux, soror
Guilelmi, ex eaque nati mares succedant. Mox viribus succinctus imperii Germanici Caesar, recipit Luceburgum,
multa expugnat Gallorum oppida, populabundus ad Parisios fere penetrat, cogitque Gallos paeem postulare, et
Sabaudiam restituere, cum Anglus, Caesari foederatus, Boloniam expugnasset.
Potuerat et Turca profsigari, qui Quinquecclesia, Strigonio, Belgrado captis, tum maxime in Hungaria saeviebat,
si pacem Caesar Protestantibus conservasset. Illi enim officinas condebant pietatis et ingenuarum artium,
augescebantque indies. Per Saxoniam Misnae, Grimmae, Portae a Mauritio, per Pomeraniam Stettini, apud
Westphalos Tremoniae, illustres Scholae aperiebantur: apud Regiomontanos Borussos Academia, autore Alberto
duce. Jamque et Palatinus Otho Henricus et Elector Coloniensis Hermannus, fermentum Pontificium
expurgaverant: Comitiis Vormatiensibus omnes pacem precabantur, non adstrictam Concilii Papalis arbitrio,
quod neque liberum foret, neque eos pateretur judices, qui incorruptam dicere sententiam possant.
At Caesar compositione Crepiensi cum Francisco pactus, ut junctis virbius priscam religionem, id est,
Pontisiciam, proximis seculis inveteratam tuerentur, edicto vetuit per suas ditiones, ne quis quid novaret,
experimentumque novi consensus dedit, exusto statim Tornaci petro Brulio, quod sedi Romanae contraria
docuisset. Franciscus simul Valdenses per Provinciam puniondos permisit Trivultio, Pontificis legato, et Aquensi
judici Minerio, per quos captis eorum oppidis exustisque, horribilem in modum cum viris praegnantes,
puerulique, omni saevitiae genere perierunt. Nec deerant, qui ipsis in comitiis Vormatiensibus, jam nunc
tollendos concionarentur Protestantes, nec interponendam moram. Paulus quoque miserat Tridentum suos,
inchoaturos concilium, ad cujus defensionem Caesar, Franeus, Polonus, literis semet adstringebant. Increpatus
enim Caesar minaci epistola, ob pacem Protestantibus prolongatam, Tecolligere gratiam Pontificis cogitabat. Sed
ei Epistolae librum opposuit
602

Lutherus acrem, refutatisque, quae Papatui stabiliendo Romanenses e Scriptura depromunt, a Satana eum
manasse contendit, picturis insuper ludibriosis ei insultans. Interim Hernicus Brunsvigius, prohibente Caesare,
scribit copias, foederatis Smalcaldicis dira minatur, obsidet Wolferbytum. Sed victus a Landgravio, captivum se
sistere cum filio adigitur. Anno proximo Lutherus, dum Mansfeldios inter se comites reconciliat, Islebiae
placidissima morte XXIX annorum certamina claudit. Moxcum colloquium Ratisbonense inter Protestantes et
Pontificios, ob duriores Protestantibus dictas leges, esset abruptum, nec Concilium Tridentinum, quod solo
Pontificiorum arbitrio regeretur, idoneum agnoscerent Protestantes, cui salutis committeretur negotium,
discessionem a Friderico Palatino et Hermanno Coloniensi, (nam et illi Protestantium religionis erant nuper facti)
Saxone et Brandeburgico, faciunt Moguntinus et Trevirensis, defendendumque Concilium ajunt.
377

