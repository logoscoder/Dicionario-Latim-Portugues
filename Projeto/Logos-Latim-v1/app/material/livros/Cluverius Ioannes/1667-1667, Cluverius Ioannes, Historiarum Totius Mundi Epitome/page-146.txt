igneas impetravit. Nihilominus blasphemiis proscissus Judaeorum, segregavit coetum, et in schola Tyranni
quotidianis disputationibus incumbens, tutam Asiam implevit Christianismo, sudariisque suis et semicinctiis
aegritudines et daemonia prossigavit. Sed tantam tamque prosperam impietatis demolitionem aegerrime tulit
Satanas, praesertim cum malarum artium libri sublice cremarentur, rueretque omnis veneratio Dianae Ephesiae.
Ergo in seditionem impulit Ephesios, autore Demetrio argentario, cui superstitio quaestuosa erat. Qua DEI
benesicio liberatus Paulus, in Macedoniam abiit, relicto Ephesi timotheo, cui plenam caelestis sapientiae
epistolam misit, sicut et Tito, alii discipulo, Cretensibus nuper praeposito. Moratus autem trimestri spacio in
Graecia, correxit Ecclesiarum defectus, et postea e Philipps Corinthios insigni libello erudiit, reversurus
Ephesum, atque exinde in Syriamiturus. Verum consilio obstiterunt Judaei, quorum pene captus insidiis, decrevit
reflectere iter in Macedoniam. Inde per Titum et Lucam iterum scribit Corinthiis, literasque promissas
subsequutus cum pecuniis subsidiariis, quas Achaia et Macedonia erogaverant, in usum pauperum per Judaeam,
Romanos Epistola omnium pulcherrima alloquitur, suumque ad eos aventum praedicit. In itinere apud Troadem
Eutychum, lapsu exstinctum, reddit vitae, evocatisque Miletum Ephesiorum presby teris, accurata oratione
commendat eis ecclesiam, Hierosolymamque exspectatus pervenit, Ibi persuadetur a Jacobo, ut propter infinitam
Judaeorum Christo credentium multitudinem, Nazaraeorum ceremoniam cum aliis quatuor impleat. Quod dum
agit, comprehensus per seditionem Judaeorum, extractusque e templo confestim periisset, nisi tribunus Claudius
Lysias in tempore opem tulisset. Cum enim plena esset seductorum et Pseudoprophetarum judaea, suspicatus
Lysias e numero illorum esse Paulum, tanto promptius intervenit. Deposcentibus eum morti Judaeis,
expeditisque jam loris, ut verberaretur, civitatis Romanae privilegio, et coram senatu Pharisaismi professione se
tuetur. Moesto nocturnus adstitit solator Dominus Jesus, praedixitque deportationem in urbem Romanam, quae
biennio post accidit. Interim ereptus conjurjationi Judaeorum, et accusationibus Ananiae Pontificis, auditur a
Claudio, Felice et Drussilla. Sed perterritus Pauli oratione de justitia, continentia, et extremo judicio Felix, et a
conscientia percussus, abrumpit sermonem, pecuniae quam disciplinae avidior. Nam et Jonatham Pontificem ob
libeiora monita, immissis sicariis trucidaverat, et incontinentissimam semper vitam egerat. Jonathae suffectus
Ismael, in primates quosdam, et pauperiores Sacerdotum convitiis et lapidationibus grassabatur.
Felix Romam revocatus poenas dedisset scelerum, nisi Pallantis eum fratris gratia protexisset. Paulum vero in
gratiam Judaeorum, quos infensos ei noverat, vinctum successori Poreio Festo reliquit. Festus optione Paulo
facta, velletne Hierosolymae, an apud Caesarem judicari,
232

cum Agrippam regem et Berenicen in consilium adhibuisset, insanire judicat virum, cujus sapientiam non
capiebat, volentemque mittit Romam: quo altero demum anno post varia maris pericula ventum est. Romae
traditus Afranio Burrho Paulus, tunc superstiti, sub militis custodia biennium egit proprio in domicilio.
Judaeorum aliquibus interea ad Christum conversis, plerisque autem pertinaciter veritati adversantibus. Ex eo
carcere Galatas et Ephesios aeternis epistolis erudiit. Prima Neronis cognitione, defertus licet ab amicis, tam
valide semet defendit, ut sem opimam liberationis conciperet. Erat enim religionum usquequaque contemptor
Nero, praeter unius Deae Suriae, quam caelestem Venerem aliqui appellant. Quam paulo post cum icuncula
puellari commutavit, remedium eam insidiarum arbitratus. Quamobrem laxe habitus Apostolus, discipulos ad se
confluentes in varias provincias euangelizatum dimisit, Timotheumque et Marcum evocavit ad se ex Asia. Per
Epaphroditum Philippensibus, per Tychicum Colossensibus et Philemoni divina monita curavit. Quibus et spem
fecit certam de sua liberatione. Per eundem postea Timotheum Hebraeis scr4ipsit, criminumque mox absolutus
in Asiam suscepit iter, comitante hactenus Luca, qui acta tunc Apostloica consignavit literis. Eo digresso, Petrus
Romam venisse intelligitur, ex qua urbe priorem epistolam, mox et alteram scripsit, latore Sylvano, qui Pauli
quondam comes eximius. Epiphanius author est, Paulum peragrata Hispania Romam rediisse. Tunc fertur
illustris illa adversus Simonem Petri ac Pauli congressio. Qui cum magicis artibus, ut se deum probaret, duobus
suffultus daemoniis evolasset, orationibus Apostolorum fugatis daemonibus, delapsus in terram, populoque
inspectante disruptus est.
Occisum a Nerone Paulum cum Petro Collega, plerique tradunt, sed alii duodecimo, alii decimoquarto, quidam
decimo imperii anno, cum scilicet offensus deformitate veterum aedificiorum tyrannus incendisset urbem,
abolendaeque infamiae subderet reos Christianos, vulgo invisos, odiique obtentu publici quaesitissimis poenis
afficeret. pereuntibus addita ludibria, ut tergis ferarum contecti, laniatu canum interirent, aut crucibus affixi, aut
flammandi, aut ubi defecisset dies, in usum nocturni luminis urerentur. Unde miseratio vel apud hostes orta,
tanquam non utilitate publica, sed in saeviiam unius absumerentur, prout res erat. Secuta horribilis strages
plerorumque nobilium, ut Pisonianae conjurationis reorum, inter quos Annaeus Seneca, educator principis, M.
Annaeus Lueanus poeta, Fenius Rufus praetorio praefectus, Vestinus Cos. plurimique alii, ob metum invidiamve,
etiam insontes exstincti.
Ac ne cujus non caedis obnoxium esset cruentum ingenium, Poppaeam quoque uxorem gravidam fortuita
iracundia, calcis ictu interemit, dignam tali exitu ot impublicitiam saevitiamque. Nec defuit divina indignatio,
quae ipsis hominum oculis occurreret, quod nulla caeli intemperie, uno autumno, triginta funerum millia in
rationem Libitinae venirent, pestilentibus morbis absumta. Atque illi quidem communi mortalitate praevenisse
146

