Saxonicis deserta, et a Tillianis occupata est. Decimo post die Hamelienses lustraturus excubias Rex, incuriosius
in vallo obequitat, ignarus foveas ibi latere asservandae rei tormentariae, asseribus contectas parum solidis.
Harum unam equus calcaribus impetitus insilit, ruptaque tabula, decussus, praecipitem secum Regem viginti
novem pedum spatio in subjectam fossam rapit. Susfocato fere equo, Rex post duas demum horas compertus
vivere, sed toto triduo habitus inter morentes fuit. Quare propinquo hoste, castra versus dioecesin Verdanam
retrahuntur. Interim
668

Tillius, nequicquam deprecantibus per Oratores Saxonicis, totis aginibus in Brunsvigiam irrumpit; Hameliam,
Holtzmindam, Mindam, aliaque ad Visurgim oppida, munit praesidiis. Saevitur horribilem in modum in
Brunsvigienses incolas, qui proinde et armis induuntur, ad vim iniquam propulsandam. Postulatur et ab Rege
Caesaris nomine, ut militem de Saxoniae finibus deducat. Niemburgum violenta obsidione premitur. Sed rex,
raro Dei beneficio, et corpore jam refectus, et milite, tam strenue tuetur id oppidum, ut Tillius, amissi circiter
quatuor millibus, re infecta discederet. In ejus tamen partes transivit Stoltzenavia, centurione quodam muneribus
corrupto. Inter quae Mansfeldius, qui Mercurii instar inter Anglum, Gallum, et Batavos commearet, cum
molitiones ejus mire proveheret enata inter Anglum atque Hispanum discordia, ob negatam Palatino
restitutionem, firmas iterum conglobarat copias; quas tametsi maxima sui parte diminutas, in Saxoniam
penetravit, et Lavemburgi ad Albim stativa fixit, cum paulo ante Christianus Brunsvicus castra regia, insigni
stipatus equitatu, intrasset. Caeterum per haec Fridlandus Dux in Magdenburgicam irruerat Dioecesin, a quo
Halla Saxonum occupata, milesque in Hal;Halberstadenses infusus terras, nemine fere obluctante. Quare ne tanti
belli incendium latius vagaretur, interventu Electorum, Saxonis et Brandeburgici, coeptum est Brunsvigae,
Octobri mense, de pace agi. Post quadrimestres disceptationes, etiamsi utrinque certis legibus dimitti placeret
copias, tamen, cum Minda et Huxaria cedere nollet Tillius, Saxonicique ordines acquisiti juris sui, in
Ecclesiasticis praesertim ditionibus, confirmationem urgerent, eamque Fridlandus et Tillius praestare se haud
posse dicerent, infecta pace discessum, bellumque majori exinde, et conatu, et clade, gestum est. Eo Christianus
Brunsvicus fortem se grassatorum vindicem praebuit, obruta eorum in pago Saldera legione, itemque
Otterslebiae octingentis Fridlandicis. Antea Fuchsius Stoltzenaviam receperat regi. Vicissim Tilliani, improviso
insultu, Oberntrautium, Fridericum Altenburgium, Jacobum Ulfeldium juniorem, fortissime pugnantes,
occiderant.
At Mansfeldius Lubecensium incumbens pagis, eruptione civium multatus est, caesis aliquot ejus equitibus, aut
exutis praeda. Joannes Ernestus Vinariensis, egretius animi princeps, quem Rex sibi legaverat, Osnabrugam,
Widenbrugam, Furstenaviam: alique manus Mansfeldiana Servestam, Saxonicis adjunxit partibus.
Quae dum fiunt, Leopoldus exstincto in Hispania Carolo fratre, Episcopatibus se Argentinensi, et Patavino
abdicat, ducisque Urbinatis viduam ducit Claudiam Medicaeam. Vratiflaviensem Episcopen Sigismundi Poloni
filius junior, Bavarcam Leopoldus Guilelmus Caesare genitus, obtinent. Clauserat interim tertiana febri vitam
Jacobus VI Anglorum Rex, Martio vicesimi quinti anni exeunte, autor foederis inter se, Gallumque et Danum
reges, eruditissimus Princeps, pacisque artibus inclytissimus. Hujus haeres Carolus, dignus diademate,
Britanniam pronis populorum studiis coepit moderari, pronior ipse in Bucquingamium ducem, variis pollentem
artibus hominem, sed patriae minus acceptum. Regem Anglum secutus erat decimo tertio Aprilis Mauritius
Auriacus, foederati Belgii rector laudatissimus, consumptus et ipse febri, auctorque ante mortem factus fratri
Henrico Friderico, conjugii cum comite Solmensi Amelia, lectissima virgine, ineundi. Tum vero lues dira
Britanniam, Belgium, Constantinopolin, et pleraque Europae pervagata, innumeros mortales leto dedit. Nec
mitior Bellona, vel intactas hactenus corripuit provincias, vel modicum respirantes, denuo conturbavit. Inter has
Livonia est, quam improviso
669

adortus assultu Suecorum Rex, Kokenhusam, Runneburgum, Birsam, Derbatum, et alia Polonicae adhuc fidei
oppida, intercepit. Polonis Rigam conatis rursum sibi vindicare, cum quorundam civium pellexisset dolis,
iteratam intulit cladem, caesis eorum per Turrensem juniorem plus sexcentis. Inter illas numera Borussam, quam
idem Rex, medio Junio advectus octoginta navium classe, subiti terroris implevit, jactisque apud Pilaviam vallis,
Brunsbergam, Frawenbergam, Elbingam, Mariaebergam coegit imperata facere, Dantiscanis Polonicas auferre
naves, tributumque Polono debitum solvere injunxit; sed inter maximos rerum successus, illius urbis
obluctatione retardatus.
Saxonici vero flamma belli latius se vicesimo sexto anno diffudit. Cum numero militum superarent Caesariani,
commeatu erant prohibendi. Havelam, et inferiora Albis jam tenebant Saxonici. Decimo quinto igitur Aprilis
Mansfeldius impetum fecit inmunitionem Fridlandicam, quae Caesariano exercitui Albis usum superioris prope
Dessaviam tuebatur. Praecps facinus, octo milliam XXXM objicere. Itaque pedites re fortiter gesta, cum deseri
se ab equitibus cernerent, paulatim recedendo, auxerunt Caesarianis animos; qui atrocius incumbentes, Batavicos
auxiliares (quatuor millia erant) Nienhovio regente adductos, fere occidunt, universam aciem in fugam vertunt.
Desiderati Mansfeldianorum ultra millequingentos, ad triginta vexilla capta. Infelix ductor Brandeburgum se
recepit, Caesarianis mox Servestam, alibi Calenbergam Tillio occupantibus, cum in Hassia interim, excitato ab
419

