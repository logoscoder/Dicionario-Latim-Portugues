deditus arguitiis, suique ipsius aestimator indulgentissimus. Res Graecas Menedotus Corinthius, Hannibalis facta
Sosibius, Romana Q. Ennius Poeta literis mandarunt.
PTOLEMAEUS QUINTUS EPIPHANES. ANTIONCHUS MAGNUS. PHILIPPUS DEMETRII. ATTALUS et
EUMENES.
MOrtuo igitur Ptolemaeo Philopatore rege Aegypti, relictus in spem regni filius Ptolemaeus, Epiphanes, id est,
illustris dictus est a Graecis, sed parvulus aetate praeda etiam domesticis et tutoribus fuit. Antiochus rex Syriae et
Philippus Macedo regnum occupare pueri statuebant. Invaditur Phoenicia, caeteraeque Syriae quidem, sed juris
Aegypti civitates. Senatus Alexandrinus legatos Romam mittit, petentes denuntiari Antiocho, abstineret regno
pupilli, postremis patris precibus fidei suae traditi; sed frustra. Antiochus et Judaeam ditioni suae adiecit.
Interea cum Carthaginiensibus debellatum a Romanis, virtute praecipua P. Scipionis, qui primus a dveicta gente
cognomen Africani tuit.
Cum enim ob Pleminii propraetoris a se constituti facinora, fama laboraret luxuriae Scipio, missisque exploratum
legatis abunde se purgasset, in Africam tandem Senatus permissu trajecit exercitum. Ibi se ei Masanissa, quem
Syphax Numidarum rex regno ejecerat, cum ducentis equitibus junxit, et primo statim bello, Hannonem
Amilcaris filium cum ampla manu interemit. Attamen adventu Hasdrubalis et Syphacis, qui prope cum centum
millibus venerant, ab obsidione Uticae depulsus Scipio, hiberna communivit. Romae interea mirum inter
censores certamen fuit. Nam et Claudius Livio Collegae equum ademit, quod a populo Romano damnatus
actusque in exilium fuerat: et Livius Claudio, quod falsum in se testimonium dixisset, et quod minime bona fide
secum in gratiam redisset. Idem omnes tribus, extra unam, aerarias reliquit: qui et innocentem se damnassent, et
postea consulem censoremque fecissent egregius levitatis vulgi Aristarchus.
Postmodum in Africa Scipio Carthaginienses, et eundem Syphacem Numidarum regem, socerumque ejus
Asdrubalem pluribus praeliis vicit, adjuvante Masanissa: binaque hostium castra improvisa oppressione
expugnavit, in quibus XL millia hominum ferro ignique consumpta sunt. Syphacem per C. Laelium cepit:
Masanissam in regnum restituit. Masanissa, cum Cirtha Syphacis urbs regia caperetur, uxorem ejus, forma et
aetate florentem (ut erat gens Numidarum in Venerem praeceps) statim adamavit, factisque properanter nuptiis,
ne captam Romanis tradere cogeretur, uxorem habuit: Nam antequam Syphaci jungeretur, ipse eam sibi
deponsaverat. Castigatus ob id a Scipione, muliebres verito bladitias, per quas Sophonisba Syphacem a
Romanorum amicitia alienaverat, temeritatem alia temeritate luit. Accito enim famulo, post crebros gemitus, per
eum venenum transmittit reginae, jubens ut memor patris Asdrubalis,
141

et duorum regum, quibus nupta esset, sibi ipsa consulat. Illa, accipio inquit, nuptiale mumus, si nihil majus vir
uxori praestare potuit, acceptumque poculum impavide haurit. Jam permunito Tuneto, ipsas fere Carthaginis
portas quatiebat Scipio, cum consternati tot victoriis Poeni simulato interim pacis studio, inhaerentem atque
incubantem Italiae Annibalem detrahunt. Frendens gemensque ille Italiam reliquit, execratus etiam suum caput,
quod cruentum ab Cannensi victoria militem non statim Romam duxisset. Decimo sexto anno, quam venerat in
Italiam, in Africam trajecit, missisque exploratoribus, cum excepti a cultodibus Romanis, circumductique per
castra ultro reducerentur, minime laetus Scipionis fiducia, pacem per colloquium tentandam censuit. Steterunt
aliquamdiu ducum maximi, ille Italiae, hic Hispaniae victor, mutua admiratione defixi. Annibal incerta casuum
reputare Scipionem, pacem quam bellum malle, maximae cuique fortunae minime credendum monet. Meliorem
tutioremque certam pacem, quam speratam, ait, victoriuam: nusquam minus, quam in bello eventus respondere.
Denique Siciliam, Sardiniam, Hispaniam Romanis permittit. Reponit Scipio, scire se mille casibus subjecta,
quaecunque agunt mortales. Sed fraudulentum Poenis ingenium esse, nuper simulata pace violatas naves et
legatos: habendam fortunam, quam Deus dederit. Ubi de pace non convenit, signa cecinere. Constat utriusque
confessione, nec melius instrui aciem, nec acrius certari potuisse. Ad extremum cessit Annibal, auxiliaribus
facile fusis, Afris solis impetum non sustinentibus Romanorum. Carthaginiensium sociorumque caesa eo die
supra XX millia, par ferme numerus captus est, cum signis militaribus CXXXIII, Elephantis XI: victores ad
decem millia cecidere. Annibal cum paucis equitibus inter tumultum elapsus, Adrumetum perfugit: accitusque
inde Carthaginem, sexto ac trigesimo post anno, quam puer inde profectus erat, haud spem salutis alibi, quam in
pace impertranda sitam fassus est. Per eosdem dies Mago ejus frater, praelio in agro Insubrium cum Romanis
commisso vulneratus, dum in Africam per legatos revocatus revertitur, ex vulnere obiit. Mox etiam Vermina
Syphacis filius, auxilio veniens Carthagini, a parte exercitus Romani fusus sugatusque est, XV millia hominum
caesa. Carthaginiensibu; ergo demisse petentibus pax data: ut liberi suis legibus viverent, quae loca ante bellum
in Africa tenuissent, tenerent: Perfugas captivosque omnes, et naves rostratas praeter decem triremes traderent,
elephantosque quos haberent domitos, nec domarent alios. Bellum neve in Africa, neve extra Africam, injussu
populi Romani gererent. Decem millia talentum argenti, descripta pensionibus aequis, in annos L solverent.
Juratum in conditiones autore Annibale, qui dissuadentem eas Gisgonem suggesto detrahere ausus, incivilitatem
militari ingenio ignosci postulabat. Annis ante XL pax cum Carthaginiensibus postremo facta erat. Q. Luctatio,
A. Manlio Coss. bellum initum annis post tribus et XX, P. Cornelio, T. Sempronio Coss. finitum est decimo

90

