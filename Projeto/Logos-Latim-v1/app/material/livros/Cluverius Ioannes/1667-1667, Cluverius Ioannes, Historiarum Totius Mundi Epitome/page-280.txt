ac proinde jure sacramentum eis Episcopos dicere. Cardinalibus non patere urbes, quia praedatores veniant, non
praedicatores: si mutent mores, stipendiis et commeatu non fraudandos.
Ita flagrante utrinque odio, Mediolanenses ab Adriano animati, resumunt spiritus, legatos Caesaris lapidibus
incessunt, percussores ei et veneficos parant. Quare revocatis in Italiam, quos antea habuerat, belli sociis,
imprimis Henrico Saxoniae et Bajorariae duce, Crema oppidum Mediolanesibus foederatum diruitur,
Mediolanum denuo omnibus copiis oppugnatur. Meditabatur interim diras in Fridericum Adrianus, easque
expuisset, nisi musca gutturi ejus inhaerens superbam exclusisset animam. Adstrinxerat autem jurejurando XIV
Cardinales, ne quem se mortuo Pontificem crearent, nisi qui adversum Caesarem Guilelmi Siculi et
Mediolanensium tueretur partes. Ejusdem conjurationis labe Mediolanum infecerat. Unde accidit, ut plures
Cardinales suae factionis socium eligerent Rolandum, meliores autem, nec innodati consipirationis vinculis,
Octavianum, qui et prior consecratus, atque a Clero populoque receptus, Victor appellatus est. Duodecimo post
die, apud Cisternam Noerinis, Rolandus ab altera parte pronunciatur Papa, et Alexandri III nomen sumit.
Tollendo schismati, Imper. vestigiis insistens, ut aiebat, Constantini, Theodosii, Justiniani, Caroli M. penes quos
ea potestas fuisset, concilium indicit Ecclesiae praesulum, qui Papiae congregati, Rolandum defugientem
judicium, nec se a quoquam judicari posse, insolenter jactantem damnant. Octavianum, qui in Synodi se
potestate futurum profiteretur, rite electum pronunciant. Subscribunt Imperator, et reges Angliae, Daniae,
Hungariae, Bohemiae. Mediolanenses religione se sacramenti attineri aiunt, ne pacem in vito Pontifice
amplectantur, ac proinde, dimissa licet maxima Caesarianorum parte militum, nova cinguntur obsidione.
Imperator haud sine vitae periculo, victoriam tandem adeptus, urbem secundo in suam redegit potestatem. Cives
absque conditione supplices facti, et in crucis formam advoluti ejus pedibus, gratiam veniamque scelerum
petierunt. Vita donati quidem; at urbe bonisque omnibus multati sunt. Qui postmodum miserabili per Italiam
cultu vagantes, necessitatem in religionem versam, Humiliatorum ordinem pepererunt. Mediolanum solo
aequatum, Placentiae, Brixiae, aliorumque illis foederatorum oppidorum propugnacula dejecta sunt.
Dum illa occiduis in partibus fiunt, Oriens quoque haud leves sensit rerum publicarum mutationes. Nam reversis
ad sua Conrado Caesare, et rege Ludovico, audacia creverat Turcis, reputantibus indemnem sibi extitisse
maximorum orbis regum praesentiam, quorum antea etiam nomen expavissent. Itaque
446

abhinc ultro incessere Christianos Damascenus et Iconiensis Sultani: Noradinus excursiones principatum in
Antiochenum facere, Raimundum fortius quam prudentius, prosilientem ad certamina, occidere, vacuasque duce
terras pro arbitrio agere ferre. Mox et Edessanus Comes. Joscelinus, ubi forte alvi causa levandi secesserat, capi
et in carcerem compingi, uterque principatus ad viduas devolvi. Iisdem diebus et regnum ipsum Jerosolymae
Melisendi matri extorserat Balduinus III, qui reputans imparem se tuendis terris, XV dierum itinere dissitis ab
Jerosolyma, postulanti Edessanum Comitatum Emanueli Graecorum Augusto cessit, deducto ex urbibus
Latinorum praesidio. Sed effaeminati Graeci, vix annum vertentem defensis oppdisi, Noradino succubuere: tres
cathedrae principes orbis Eoi, Edessena, Hierapolitana, Coricensis, a Turcis subactae. Jacturam hanc resarsit
defensio Hierosolymae quam qui venerant expugnatum Barbari, ingenti caede repulsi sunt. Hinc et Ascalon
munitissima urbs, pervicaci obsidione victa Joppensi Comiti accessit, repertaque ibi annona famem sublevavit
Palaestinae, quam annus 1154 advexerat vehementissimam.
Emanuel Imperator cum Armeniis decertabat, qui Ciliciae occupaverant pleraque. Reinoldus Castilionaeus, qui
ducta Raimundi vidua, Antiochenum acceperat principatum, latrones ex angustiis Cilicum expulit. Sed fraudatus
mercede, ab Augusto Graecorum promissa, Cyprum sibi sumsit depopulandam, dum Balduinus de Paneade cum
Noradino ambiguis praeliis disceptaret. Hospitalarii et Templarii, praedis ditati et oblationibus, jam nec decimas
Patriarchis amplius praestare volebant, Romanaeque curiae auro emercati gratiam facile pervincebant, ne quid
Patriarchae Jerosolymitano ab ea subsidii existeret. Exorta esset et exitalis Reinoldo a Graecis pugna, ob
devastatam Cyprum, nisi ille humillima deprecatione, Manuelis jam in Syria versantis, iram mitigasset, ac
Balduinus Rex, nuper Theodorae (Manuelis ea neptis erat) matrimonio devinctus Byzantinis, et Reinoldum et
Armenios reconciliasset Caesari. Caesar vicissim Balduino, qui fracto per venationem brachio Antiochiae
decumbebat, Chirurgi exhibuit ministeria, suaque manu applicatis quotidie medicamentis, Augustam majestatem
dilectionis obsequio vicit.
Diversa Pontifices indole, et illis onerosi, quorum amorem experiebantur, in Orientem quoque dissidiorum
suorum semina dispersere. Balduinus rex negabat legato opus esse Papa, qui Ecclesias impensis gravaret,
extorsionibus attenuaret. Archiepiscopus Tyrius Alexandrum, alii Victorem probabant Pontificem. Praevaluit
inutile consilium, et mox gravis repertus legatus Alexandri, queis initio benignus apparuerat.
Balduinus III, missa Manueli Augusto Principis Antiochiae filia pro uxore (nam Reinoldus ejus vitricus in
vinculis agebat Turcicis) Berythi obiit, tabefactus pharmaco, quod ei alienus a Christianismo Medicus
praebuerat, anno ejus seculi secundo et sexagesimo. Successit frater Amalricus.
Hunc negatum ab Aegyptiis tributum perpulit armis jus suum persequi. Sultanus Aegypti Dargan, placato sibi
Amalrico rege, gravem mox expertus hostem Savarum, Noradini succinctum copiis, de Christianis conquirit
auxilium. Sed Dargane interfecto a suis, Savarus Syraconi (fiducarius is erat Noradini) armis restitutus, cum
280

