Synodo Patricius, (quam dignitatem largiri Augustae erat potestatis) creatur, ac jus ei tribuitur Episcopos
investiendi, addita lege, ne quis nisi a rege Carolo laudatus probatusque accipiat Etiscopatum. Ita completur
annus Domini septingentesimus et septuagesimus quintus. Biennio ante bellum Italicum, cum Saxonibus,
daemonum adhuc cultui addictis, praeliaric oeperant Franci, populo natura feroci ac retinentissimo moris patrii,
qui XXXIII annos continuos Caroli arma mirabili pertinacia exercuit.
LEOIV. PORPHYR OGENNETUS.
LEo IV. quod puerulus purpuram induisset, consors factus imperii, sicut et pater, Porphyrogenneti cognomen
tulit. Ac post obitum Constantini solus tenuit gubernacula, avitae haeres mentis et sententiae. Initio statim
regiminis eam de se praebuit opinionem, ut proceres filium ejus Constantinum, Irene genitum matre, postularent
ad participationem provehi dominatus. Sed Leo haud ignarus instabilitatis et perfidiae mortalium, non est
suffragatus, nisi jurati promitterent Senatores, et populus, se nulli praeterquam Constantino et semini ejus
parituros. Quod cum fecissent, Constantinus puer Imperator pronunciatus est. Et mox apparuit, nullius vinculis
religionis compesci perfidiosos posse. Compertum enim, Nicephoro quosdam autores esse capessendae
tyrannidis, fratri Leonis. Quos Imperator rebellionis convictos multavit exilio, itemque Nicephorum fratrem.
Alterno anno Telerichus a Bulgaris suis regno ejectus quod finxerat quondam se facturum, fecit revera, atque in
sidem venit Leonis, cujus hortatu baptizatus consobrinam Irenes Augustae accepit uxorem, patriciique honore
insignitus est. Secutum deinde a Saracenis bellum, quod Ithumas Madys Principis Legatus excitavit in Syria. Id
strenue repulit Leo, quinque Saracenorum Amiras et sex Arabuni millia praelio occidit, Syros Jacobitas magno
numero transtulit in Thraciam. Accensos vero dolore Mahumetanos, et Dorylaeum usque persultantes Asiam,
subtracto undique commeatu et in urbes convecto munitas, coegit re infecta retrocedere, Madye interim in
Christianos suae ditionis, contra datam fidem saeviente, e quibus aliqui Martyres effecti, sanguine obsignarunt
divinam veritatem.
Sub haec Carolus a rebus gestis Magnus dictus posteris, ductis in Saxones copiis, Ostphalos, Angarios, Hessos se
dedentes, in fidem recepit et clientelam, reliquis intulit clades multas, ac dedit vicissim. Tandem etiam Westphali
datis obsidibus, imperata se promittunt facturos. Sed comperto, Regem ad Rodgaudi Longobardi comprimendam
rebellionem in Italiam rediisse, expugnant Ereburgum ad Lippam fl. castrum: Sigeburgum obsidione claudunt,
vano recipiendae libertatis flatu turgentes. Nam mox Carolus, recepta Longobardia, suo eos reditu ad baptismum
adegit, Witekindo rege ad Sigfridum Danorum (qui et Normanni) principem, socerum suum confugiente. Qui
fortem Carolo operam navassent in subigendis Saxonibus, eos nobiles creavit, ac de publico sanxit alendos.
Militari viro nunquam defuit bellandi materia. Nam dum Paderbornae moratur, venit Ibnalarabas Saracenorum
regulus in Hispania, ac pollicitus Christianisimum, se suaque dedit, si armis Caroli principatum recipiat.
Reducitur ergo, capta Pampilone. At prosperam cum infidelibus pugnam infaustus obnubilavit reditus Caroli,
cujus exercitus in jugis Pyrenaei saltus a Vasconibus, peritia nitentibus locorum, foede caesus est: Eginhardus,
Anshelmus, Rolandus et alii insiguiores ducum occubuerunt. Saxones, Witikindo duce, resumpta audacia,
procursarunt ad Rhenum usque, obvia quaeque ferro et flamma prosternentes.
364

Sed Alemannorum repulsi virtute, denuo fidem jurant Carolo, oblata mox rursus occasione rumpendam. Nam
crebris vicinarum gentium motibus incitati, ac jugi impatientia extranei, annuas pene Francis expeditiones
fecerunt, subnixi Danorum imprimis et Vandalorum auxiliis, quorum et in finibus non pauci eorum consedere.
Carolus destructis passim Idolis, interque ea Crodone, quem Hardesburgi colebant Saxones, Mindensis,
Paderbornensis, Osnabrugensis Episcopatus jecit fundamenta. Wittikindus tandem Attiniaci baptizatus est, anno
DCCLXXXV. Dum ille Saxonum delet Idola, Leo similiter mysticam ratus Idoloatriam, quam sacrarum
imaginum venerationem dicebant imperiti, eam in aulicis, ipsaque Irene conjuge damnavit. Theophanem et alios
ejus superstitionis propugnatores, affecit poenis. Sed post annos v Imperii praematura abreptus morte,
impuberem filium reliquit successorem. Mors ejus superbiae adscribitur, quod coronam e templo Sophiae
insignem gemmis applicuisset capiti, qua gestata febri correptus, enatisque in capite carbuneulis, decessisse
fertur. Paulus Diaconus Aquilegiensis et Alcuinus Anglus hoc tempore pro eruditis habiti.
IRENE, CONSTANTINUS VI. PORPHYROGENITUS, NICEPHORUS, BYZANTINI: CAROLUS MAGNUS
ROMANUS IMPER.
IRene Augusta cum filio Constantino potita rerum, prout testamento erat cautum Leonis, varia fortuna gessit
imperium, et calliditatis impotentiaeque muliebris specimen praebuit populis. Imaginum cultui dedita superstite
adhuc marito, clam habuit superstitionem suam, quam defuncto ipso prodidit in vulgus, eoque facto rudis
plebeculae et patronorum superstitionis laudes promeruit. Caeterum insidias passa a fratribus Imperatoris
demortui, fautores eorum exilio, ipsos multavit dignitatibus; ac pro clericis rasos fungi sacris jussit. Mox ut filio
adstrueret potentiam nuptiis, Rotildam Caroli Magni filiam ei curavit desponsari, misitque Elisaeum Eunuchum,
a quo virgo regia Graecas literas moresque doceretur. Interim Elpidium Siciliae Praetorem, Nicephoro faventem
Constantini patruo, crebris fregit praeliis, atque in Africam ad Saracenos confugere adegit: a quibus cum
metueret sibi, relicta eis Africa, pacem pepigit. Aaroni autem Saracenorum principi impar, tributarium reddidit
imperium, primamque ei imposuit labem, fructum corruptae per imaginum vanitatem religionis.
229

