pugnandi aequo loco copiam non fecit, quod Christianos sciret peste, rerumque omnium penuria laborare. Rex
Ludovicus corpore tam exhausto erat, ut se, quantocunque animo, sustinere vix pedibus posset. Qui pauci a
morbis integri adhuc erant, aut minus languebant, ii correptis armis, hostem ad pugnam provocant. Exigui
numero, locis iniquis, multitudine hostium circumventi, vincuntur; fratres regis Carolus Alphonsusque cum rege
capiuntur. Perpaucis receptus in castra patuit, quae ab aegris, rege capto, defendi non poterant. Mori
sanctissimum videbatur. Sed conditiones ultro obtulit vitae Melexala; deduceretur exercitus, Damiata cederetur:
captivi utrinque redderentur, induciae in decem annos fierent: ingens vis auri penderetur. Has conditiones
necessitas injungebat, cum antea, nisi superbiissent nostri, tota offerretur Palaestina, modo Aegypto cederent.
Ceciderunt equitum duo millia, peditum XV. Sunt, qui LX millia occubuisse tradunt. Revalescebant interim
partes Friderici in Italia et Germania. Conradus Guilelmum in Hollandiam abegerat. Fridericus Parmenses pace
securos oppresserat. Bononienses, qui filium ejus Hensium ceperant, Avenionenses item, Arelatenses, et alios
pacem petere compulerat. Vulgantur in Francia rumores, submersum regis fratrem, regem ipsum, reliquosque
duos fratres captos. Tam incredibilis res visa, ut regina mater nuncios suspendio puniverit. Mox firmata rei
veritate, apud aliquos incredibilis planctus, apud plures indignatio in Papam, qui Fridericum tanto belo idoneum
procaciter persequeretur, cruce signatos absolveret mercede, triennalibus decimis emunxisset Franciam, qui
onerosus toti orbi Christiano, nil nisi bullas coqueret et diras. Venetiae, aliaeque civitates plenae semiChristianis, plane vacillarunt fide: multi in blasphemias prorupere manifestas, nefarium Mahometum Christo
Deo Dominoque praeferentes. Ludovicus Ptolemaide remansit, Alphonso et Carolo fratribus in Franciam
remissis. Injunxit his, denunciarent Papae, uti Fridericum reciperet in gratiam, qui solus Ecclesiae periculis
posset medelam adhibere, ni faceret, Lugdunensi statim excederet urbe. Sed dum Innocentius tenax propositi,
Burdegalae hospitium sibi ab Rege Anglorum petit, exul ab Ecclesia sua et extorris, in Apulia sua stupor mundi
Fridericus, acutissima correptus febri absolvitur a Cistertiensis ordinis Episcopo, legatisque testamento immensis
thesauris, ad recuperationem Palaestinae, moritur, anno imperii XXXVIII, seculi istius L, cum eodem die gravis
terrae motus secutura mortalibus mala praenunciaret.
Caesar hic Aristotelem, Ptolemaeum, Galenum, ex Graeca aut Saracenica lingua in Latinam curavit transfundi,
studiaque discentium juvit.
Hugo Cardinalis, concordantiarum Biblicarum, ut vocant, autor primus, Alexander de Ales, Bonaventura,
Vicentius Burgundus, speculorum scriptor satis insulsus: Matthaeus Paris Anglus historiographus, Accursius
Juris Consultus, hac tempestate claruerunt, Albertus ex amplitudine doctrinae dictus Magnus, Episcopae
Ratisponensi, quae interdum armis tuenda videbatur, eruditum otium praetulit. Rodericus Toletanus Praesul de
rebus Hispanicis novem libros contexuit: de Ostrogothicis et
480

Arabicis singulos. Hallis Suevorum multi Papam haereticum, potestatisque spiritualis expertem esse
praedicarunt, utpote a vita ac doctrina Apostolica alienum.
Fertur Friderici Epitaphium, ejus seculi Poesin repraesentans.
Si probitas, sensus, virtutis gratia, census,
Nobilitas orti, possent obsistere morti,
Non foret exstinctus Fridericus, qui jacet intus;
Eo temporis tractu redditus Danis suus Waldemarus, post abjuratam vindictam, coepit absolutioni fidere Papali,
et cum Suerinensi Comite, cum Adolfo Holsato, vadibusque pro se datis, apud Bornhovedam infelici praelio
concurrit. Ubi victus, damnata fortunae inconstantia, acquievit regno paterno, cum in Russia Frisiaque septem
Episcopatus Christianismo acquisivisset.
Waldemarus III, regni consors, fortuito ministri telo ictus in venatione ante patrem deceslerat. Patre sub annum
XLII exstincto, Ericus Lubecanos, jam Hamburgensibus foederatos, sub jugum redigere cogitabat. Sed a fratre
suo Abele, Sclesvicensium duce, nefarie peremptus, quam impatiens sit consortis dominatio, exemplum fuit.
Miracula ad sepulcrum ejus facta, sanctitatis ei opinionem apud credulum istius seculi vulgus pepererunt, ut
passim aliis. Nec effugit Abel, in Cainum versus, vindicem Dei manum. Dum enim Frisones armis ad imperata
vectigalia adegit, plebis armatae impetu trucidatur, Acone Norvego, qui a Legato Innocentii coronam acceperat,
septentrionem gubernante.
CONRADUS IV, Rex Germaniae et Siciliae. JOHANNES DUCAS Nicaenus, Imperator. BALDUINUS
Constantinopolitanus.
SUperstes adhuc Fridericus, Conradum filium Regem creaverat Romanorum et Siciliae. Henrico, quem ex Angla
genuerat, regnum Hierosolymitanum, Manfredo procurationem Italiae delegaverat. Sed illi telo Innocentiani
fulminis icti, nihilo amiciores Pontificiae tyrannidi, quam pater, exstirere. Nec gentium in eos favorem Romana
exstinxit insolentia, sed auxit. Guilelmus Hollandus propensissimo Innocentii studio, maximisque largitionibus
tueri dignitatem haud potuit, suaeque sibi conscius tenuitatis, anno post obitum Friderici altero, sumptum temere
imperium abjecit.
Pontifex valedicturus Gallis, quibus fastidio coeperat esse ejus in Fridericianos pertinacia, orationem habuit ad
populum Lugdunensem, faciente verba Hugone Cardinali: quem non depuduit dicere, Veniente Papa, quatuor se
301

