carerent Itali, unicuique scelerato peccandi licentia data est. Joannes Galeatius Maria, Mediolanum, Philippus
frater ejus Ticinum tenebat: reliquae civitates ad quinque et viginti variis artibus caedibusque agitatae, ab
imperio Vicecomitum defecere. Franciscus Cararius multa improbe ausus, cum Venetos aestuariis se et
paludibus suis juberet continere, ab iis Verona Patavioque spoliatus, necatusque est. Romani Innocentium V.II.
crudelius dominantem urbe exegerant. Sed fuso Ladislai regis milite, quo utebantur, eundem in urbem recepere.
Delectus, illo mortuo, Angelus Corrarius Venetus, anno ejus seculi sexto, Gregorium duodecimum nomen edidit.
Jusjurandum, quod verbis conceptis purpuratus nuncuparat, Pontifex confirmatum in acta referri jussit. Caeterum
cum locus congressui patrum consensu deligendus esset, nullus proponi poterat, nisi quem Benedictus, qui et
ipse evocabatur, aversaretur. Collusio haec visa, et uterque in sacra causa praevaricator. Sanctius egere patres.
Convenit inter utriusque partis Cardinales, ut Pisas convenirent. Ibi utrique Pontificatus aemulo jus sedis
claviumque abrogatum: Delectus Petrus Minor, Theologus, genere Cretensis, quo Oratore quondam Galeatius
Ducis exambierat titulum. Hic solitus dicere, divitem se Episcopum, inopem Cardinalem, mendicum Papam
factum, Alexandri V nomen brevi tempore gessit. Tarraconenses, Scoti, Armeniaci, in Benedicti fide mansere:
Carolus Malatesta Gregorium Arimini regebat. Ecclesia Romana triceps exinde visa, monstra simul biformia aut
triformia nata. Alexander hostem judicat Ladislaum regem, quod urbes Imperii pontificii, inque his Roman suae
ditionis saceret. Jus regni adjudicat Ludovico Andegavensi. Bononiae moritur, octavo sedis suae mense. Ibi
largitionibus factis, suffectus Balthasar Cossa Neapolitanus, bellator melior quam Pastor, unionis Ecclesiae
nullam curam habuit. Ei Joannis XXIII nomen inditum.
Genua tunc in fidem regis Franci venerat. Florentini Pisas occupaverant. Fucinus Canis, tyrannus potentissimus,
Vercellas, Alexandriam, Dertonam, Novariam, obtinebat, ingentesque insuper divitias, Lombardiae direptionibus
quaesitas. In Galliis varii erant rerum motus, temporum conditio misera, qualem fides sit esse rege mente affecta,
ducibus dissentientibus, pace incerta. Ludovicus Aurelianensis, frater regis, immisso per Joannem, Philippi
Burgundi filium, percussore, occubuit. Autori gratia delicti facta. Idem Joannes Eburones domuit, Episcopo suo
infensissimus, quod inflatus spe dominatus Hannonum et Hollandorum (erat enim frater Comitis) majoribus
initiari ordinibus nollet, aversus a sacerdotio. XVII millia Leodiensium cecidere. Chronicon Belgicum XXIII
millia habet. Joannes Episcopus de plurimis supplicum fumsit, qui mortuo postmodum Cuilelmo fratre, cum
Hannoniam, Hollandiam,
536

Flandriamque haereditate cepisset, a milite quodam suo trucidatus est.
Et ne male Christianis tantummodo iratum diceres Deum, in gentes etiam efferas indignationem suam effudit.
Filii Bajazetis, patris exemplo nihil emendatiores, cruentis se invicem bellis attriverunt, quae occasio exsitisset
optima rem Christianam in Asia reparandi, ni feralis discordia Romanensium animos principum distraxisset. Sex
Amurathi erant filii. Mustaphan Tamerlanes occiderat. Mahumetes in Cappadocia indulgebat quieti. Isa (Josuam
aut Jesum vocat Chalcondylas) et Moses, se invicem oderant. Isa regni sedem invasit Prusam, brevique Asiae et
Europae pleraque in verba sua adegit. Solimannus militiae peritissimus, Byzantii se tenebat. Casan Celebis
sextus aetate erat tenera. Solimannus ergo, allectis ad se militaribus, Europam, absente in Asia fratre, peragravit,
firmusque ab exercitu transgressus in Asiam, in Cappadocia eum vicit praelio, comprehensumque trucidavit,
anno tyrannidis quarto.
Cum ergo Solimannus regnare coepisset, rediit dimissus a Tamerlane Moses, conciliatisque sibi ducibus, qui
Isam secuti essent, Marcum Docorum regulum, traducit in partes, et Adrianopoli rex salutatur. Solimannus
contra, ut Emanuelem sibi adjungat, Theodori fratris ejus filiam ducit uxorem, transgressusque Byzantium,
bellum Mosi infert. Mosen, praeter Dacos et Triballos, adjuvabat Stephanus, Lazari Despotae filius. Hunc ad
defectionem impulit Graecus Imperator. Nihilominus victor Solimanni Moses, dum fugientes insequitur, per
insidias fratris, castris exuitur. Quare dissipato Mosis exercitu, Adrianopolin recipit Solimannus, defunctumque
se periculis arbitratus in ignaviam ac voluptates quasque provolvitur. Graecis, qui fidam attulissent operam,
maritimam Asiam restituit. Interea Moses instaurat vires, adjuvante iterum rectore Daciae. Magister equitum et
auxiliarium copiarum praefectus, ab rege inerti et vinolento, ad Mosen deficiunt. Solimannus Byzantium refugit,
in animo habens Graecis reddere Europam, ut commodius posset Asiam tueri. Sed illa agitantem, in itinere
comprehendunt Turci, et ad fratrem deducunt, a quo illico necatus est. Comprehensores pariter igne cremati a
typranno, quod diceret eos impia in regem suum commisisse. Acta haec anno ejus seculi XI. Praecedente
Rupertus Palatinus, cum improbasset Pisanum concilium, et Gregorio XII adhaereret, insperato diem obierat
Oppenheimii, decennium potestate functus. At qui a confessionibus Pontifici erat, repetit ostio affixam
epistolam, cujus hoc exordium: Satanus regnorum Acherontis Imperator, tenebrarum rex, profundissimae
perditionis dux, superbiae Princeps, omnium damnatorum aeternus comes, fidelissimo dilecto nosiro Foanni,
Dominici ordinis praedicatorum, perditionis filio. Pejor etiam Gregorio Joannes, nihilque habens sanctitatis, adeo
ut meretrices ei Bononienses singulis mensibus trecentos penderent aureos, multorum mentes offendit. Cum
plenam delictorum omnium veniam offerret iis, qui in Ladislaum, Neapolitanum regem, arma sumerent,
exclamatum est Pragae ab Hussitis, Joannem Papam Antichristum esse. Eorum aliquos clam interfectos a Senatu,
populus per omnia urbis templa circumtulit, praedicantibus Ecclesiasticis: Isti sunt sancti, qui pro testamento Dei
336

