libertinae cuidam donavit octoginta, quod excruciata de scelere patroni reticuisset. Herodem Agrippam,
Aristobuli filium, quem in carcerem Tiberius miserat, quod maturum Caio imperium optasset, aurea donatum
catena loco ferreae, regem tetrarchiae Philippi et Lysaniae, qui obierant, constituit. Ejus subitancis honoribus
invidens soror Herodias, Antipae marito suo autor fuit, ut et ipse regiam a Caio dignitatem peteret. Sed
criminationibus Agrippae praeventus Antipas, pro regno exilium Lugduni, inde in Hispania, pro gloria miserias
retulit, socia malorum Herodiade, atque has innocentissimo Johannis Baptistae sanguini poenas exsolvente.
Haec quasi de principe Caio, reliqua ut de monstro narrantur.
Regibus qui officii causa aderant, super coenam forte de nobilitate concertantibus, exclamavit: <gap desc='Greek
words/'/>, nec multum abfuit, quin statim diadema sumeret.
Verum admonitus excessisse regium fastigium, divinam ex eo majestatem sibi asserere coepit templumque
numini suo et sacerdotes, et excogitatissimas hostias instituit. In templo simulacrum stabat aureum,
amiciebaturque quotidie veste quali ipse uteretur. Cum Jove Capitolino, ut pari fabulabatur: Lunam plenam in
amplexus suos invitabat. Templum Jerosolymitanum pertinaciter suo numini volebat dicari, fecissetque nisi
Judaei partim precibus, partim obstinatione moriendi perpulissent Petronium jam a legionibus minacem, ut
majorem religionis ac tot millium salutis, quam stulti imperii curam duceret. Incensus vero Caius
Alexandrinorum Judaeorum actionibus, acriter accusante eos Appione Grammatico, frustra defendente Philone,
documentum dedit ejus dicti, quod Philo moestis popularibus
222

subjecerat, adesse Deum illis, quibus injuste irascuntur Tyranni, divinumque incipere auxilium, ubi humanum
deficit. Petronius enim praeses Syriae, mortis a Caio damnatus, quod distulisset exequi imperium, prius rescivit
de caede domini, quam sua, atque in fumum abiit Caii indignatio.
De ejus vitiis nescio an plura deceat memoriae prodi, nisi forte ut improbi saltem famae metu talia declinent.
Immanitate ingenii tanta fuit ut in proprias saeviret necessitudines, humanumque sanguinem haud majoris
faceret, quam aquam. Fratrem Tiberium inopinantem, repente immisso tribuno, interemit, M. Silanum socerum
ad secandas novacula fauces compulit. Cum tribus sororibus stupri facta consuetudine, per Drusillae quidem
mortuae numen semper dejeravit, Agrippinam vero et Livillam, ut insidiarum adversus se Lepido conscias,
Pontias in insulas relegavit. Macroni et conjugi ejus Enniae, adjutoribus imperii, pro gratia cruentam mortem
persolvit. Gallis Graecisque aliquot uno tempore damnatis, gloriabatur Gallograeciam se subegisse. Nec temere
in quenquam, nisi crebris et minutis ictibus animadverti passus est, perpetuo notoque jam praecepto; Ita feri ut se
mori sentiat. Tragicum illud subinde jactabat, Oderint dum metuant. Infensus aliquando turbae exclamavit:
Utinam populus Romanus unam cervicem haberet. Quin palam queri de conditione suorum temporum non
erubuit, quod nullis calamitatibus insignarentur. Atque identidem exercituum caedes, famem, peftilentiam,
incendia, hiatum aliquem terrae, optabat. Quoties uxoris vel amiculae collum exoscularetur, addebat: Tam pulcra
cervix, simul ac jussero, demetur. Exegit et votum ad Afranio Potito, qui periturum se pro ejus salute voverat.
Plurimos ob solam divitiarum opinionem perdidit. Nec pudicitiae virorum magis et mulierum, quam vitae
pepercit. Liviam Orestillam, Lolliam Paulinam, alias non paucas maritorum toris abduxit, Imo in palatio
matronas nobiles publicae subjecit libidini. Nec pecuniae parcior, nepotinis sumptibus omnium prodigorum
ingenia superavit. Vicies ac septies millies H S. a Tiberio relictum non toto vertente anno absumsit. Itaque
exhaustus atque egens ad rapinas convertit animum, vario et exquisitissimo calumniarum et auctionum, et
vectigalium genere, inter quae et lenonius quaestus fuit. Edixit etiam strenas se ineunte anno recepturum,
superque eas toto corpore aliquamdiu volutatus est. Militiam resque bellicas semel attigit, multa Germanis
Britannisque vane minatus. Quos ut aliquo opere memorabili perterrefaceret, Bajanum finum trium millium, et
sexcentorum fere passuum ponte conjunxit, contractis undique onerariis navibus. Prae hoc ponte Hellespontios
illos Darii et Xerxis contemsit, cujus tamen nullus esset usus, nisi insana delectatio, cum interim detentis
navibus, famem urbi induceret. Inde contractis in unum legionibus in Galliam proficiscitur, datoque repente
pugnae figno, apud Oceanum conchas legere milites, galeasque et sinus iis implere imperat, spolia Oceani
vocans, Capitolio Palatioque debita. Ob hanc insaniam maxima illi quaeque assentator senatus decrevit. At
Gallus quidam sutor, quum Jovis specie pro tribunali sedentem conspexisset, mirifice excultum, risum clare
sustulit: Interrogatus a Caio, quidnam ipsi esse videretur, <gap desc='Greek word'/> respondit <gap desc='Greek
word'/> id est, magnum deliramentum. Idque dictum ob vilitatem conditionis impune tulit. Ferunt eum
proposuisse Antium, deinde Alexandriam commigrare, interempto prius senatorii et equestris ordinis electissimo
quoque. Sed talia molientem Chaerea Cassius et Cornelius Sabinus Tribuni, conjuratione facta oppresserunt,
jacentemque et viverese clamitantem reliqui XXX vulneribus confecerunt. Confossa est et uxor Caesonia, a qua
223

potionatus amatorio medicamento, sed quod cum verterat in furorem, creditur. Filia infans parieti allisa. Vixit
annis XXIX, imperavit triennio et decem mensibus, Sub co viguit Appion iste, Cymbalum mundi dictus, Didymi,
quem <gap desc='Greek word'/>, hoc est ferreis visceribus appellarunt ob continua studia, discipulus. Ei
concertatio fuit cum Philone Judaeo, de quo vulgatum illud ferebatur: <gap desc='Greek words'/> L. Annaeus
Seneca, Philosophus, Stoicus et Senator, propter cloquentiam invisus Caio, foeminae cujusdam astu servatus est,
140

