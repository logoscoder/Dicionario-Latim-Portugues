allaturum: Accedunt Chronologorum dissidia, historiarum studioso haud parum molesta; ac proinde ante omnia e
medio, quantumcunque fieri potest, tollenda. Cui rei annis proximis opellam quoque nostram commodavimus,
successu utinam felici; Factam tunc supputationem in hoc libello sequor, nihil dubitans, eam, quod certissimis
Scripturarum fundamentis nititur, quam minimum erroris continere, juvandaeque simul memoriae esse
rudiusculorum, queis hunc imprimis sudorem nostrum impendimus.
Igitur levandae memoriae, peculiares temporum periodis titulos facere, et quasi notas
b006

imponere placuit, sacrae juxta profanaeque historiae haud male, ni fallor, competentes. Primum seculum, ubi
nulla Ethnicorum historia juvamur, LONGAEVORUM appellavi, causa ut opinor, satis evidenti. Tantum enim
illo aevo vivendi hominibus spatium fuit, ut quemlibet Patriarcharum ambulantem posses Bibliothecam salutare.
Alterum DISPERSIONIS GENTIUM est, scilicet ex prae cipua re gesta, quam sacra monumenta illis temporibus
deputant.
Tertium, in quo manifesta Abrahamicae familiae ab Idololatris segregatio contigit, PATRIARCHARUM AC
DEORUM AEVUM haud injuria nobiscum appellaverit, qui populi sancti conditores, Abrahamum dico,
Isaacum, Jacobum, Josephum, communia habuisse cum gentium Saturnis, Jovibus, Bacchis, tempora reputaverit.
Quartum deinde JUDICUM ET HEROUM SECULUM est. Nam potissimi gentium Heroes, quibus illae
secundas, post fictitia sua numina, partes delegarunt, Hercules inquam, Pelops, Perseus, Theseus, Minos, eadem
tempestate orbem pererrarunt, quum Josua, Gedeon, Jephtes, Samson, Samuel, aliique Hebraeorum Judices
imsignibus ex Deo factis claruere.
Mox mutata Reipublicae sanctae forma, Samuel cum Regibus prophetarum agmina profudit, aperte dicente
Scriptura, pretiosum fuisse ante eum verbum Dominiraramque prophetiam. Igitur David et Salomon reges non
minus regni fastigio, quam prophetico spiritu insignes, novae praebent initium Epochae, quae ab initio templi
usque ad ejus destructionem extenditur. Durante enim templo, perpetuae et faecundissimae prophetarum Scholae
viguerunt, quorum scripta nunc usque aeternam mundo facem praeferunt.
Cum autem eodem tempore inflati a mundi spiritu Poetae, Homerus, Hesiodus, alii, vanissimas de Diis opiniones
nationibus proseminarint, quintum hoc SECULUM PROPHET ARUM Poe TARUMQUE cognomento in
signiendum duximus. Etsi enim destructo templo non desiit omnino utriusque gentis, Propheticaeinquam et
Poeticae, progenies, minus tamen illustres, qui secuti sunt, majoribus illis fuere.
Porro concordi veterum testimonio constat, Pherecydem Syrum prosaicae orationis, Cadmum Milesium historiae
conditores eodem tempore ortos, quo nos Poetarum Prophetarumque seculum terminamus, et sapientum atque
Monarcharum, qui maxime historia digni, aetatem aperimus. Eum temporis tractum, quum velut in exilio egit
sancta civitas, SAPIENTUM vocamus SECULUM, quia tunc Daniel sapientum Coryphaeus, et Chaldaei
Aegyptiique, septemque illi Graeciae, Sapientum nomine eluxerunt. Vocamus et MONARCHARUM, quia tunc
primus Monarcha Babylonius, mox etiam Cyrus Persa, maxima mundi imperia tum affectasse, tum tenuisse
produntur. Nam Assyriacum imperium ante periisse vel e solo Ezechiele liquet, cap. XXXI et XXXII. Assyrios
inter devictarum projectarumque gentium exempla numerat, quorum regnum imperite quidam cum Babylonico
confundunt. Nam verissime equidem addiderim, ne comparandam quidem Assyriorum esse potentiam cum illa,
quam Babylonii, Persae, Macedones, et tandem Romani possederunt. Ante Phulem enim, ejusque filium
Tiglathpulassarem, quo loco habebimus Assyriaca ista voluptatum mancipia, quorum velnomina aegre a
perpetuis tenebris vindicavit nobis Eusebius? Quantas interim Aegyptiorum, quantas Arabum, quantas
Palaestinorum, quantas Hebraeorum, Tyriorum,
b007

Aethiopum, et Syrorum opes produnt divina monumenta? Ideo secus quam vulgus Scriptorum solet, de Assyriis
judicat Herodotus, eosque quingentis saltem annis superioris Asiae tenuisse imperium memorat, et quinta aetate,
hoc est, centum quinquaginta annis, antiquiorem facit Nitocri Semiramidem, quae Nitocris Labyniti a Cyro
devicti mater fuit. Non ergo mirabitur Lector, quod Danielis secuti prophetiam, Monarcharum quatuor initium a
Nabuchodonosore Rege ducimus, quandoquidem in quatuor summa imperia Assyrii, ut et Medici, rationem
habendam non putemus. Nec vitio nobis vertet, quod septimum seculum alio Charactere, quam Monarcharum
insignimus, sub quo tamen Persarum dominationis amplius quam dimidium, Graecorum totum decurrit. Nostri
enim instituti scopus est, monstratis mutationum initiis momentisque gravioribus, historiam secundum tempora
divinitus constituta digerere, ut simul veritas Dei Opt. Max. et gubernationis ejus sapientia elucescant. Eam enim
vel praecipuam Historiae laudem credimus. Inter illas temporum portiones non minima est, quam LXX
hebdomadibus apud Danielem definivit, intra quem limitem salutem mundo, omnisque prophetiae, visionis et
justitiae complementum pollicetur. Haec merito nobis septimam mundi aetatem septimumque facit seculum, id
quod PHILOSOPHORUM ET SCRIBARUM haud absurda observatione nominamus. Ejus initium Esdras Scriba
et Soerates Philosophus praestant. Ab illo Scribarum et Legisperitorum, ab hoc Philosophorum scholae
defluxerunt. Post illum Pharisaei, Sadducaei, Esseni; post hunc Academici, Peripatetici, Stoici, Epicuraei, aliique
philosophantium greges pulpita implevere. exit in Christum haec periodus, non in praesepio jacentem, sed in
caelis jam regnantem, quum et Judaicas nugas, et Ethnicas vanitates divina luce discussit, quum tota hebdomade,
2

