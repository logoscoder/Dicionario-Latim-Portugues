graviter concussa est; Montalbani, Cahortii, Limoginibus, et in Angolesinensi ditione, multa aedificia dejecta
sunt; quin et Baguerensia balnea sulmine et terrae motu, adeo incaluere, ut ardor ferri non posset. Urgentibus
Zelandiae Ordinibus, principis Arausionensis promotionem, Regiaque principe, quinetiam Angliae Rege,
fratribusque Regiis, rei insistentibus, educatio principis adolescentis, positis tutoribus, speciali cura ab Ordinibus
suscepta est, adhibitaque cura, ut omnibus disciplinis, illustri Principe dignis, patriaeque commodo aptis,
instrueretur. Monasterii Episcopus Christophorus Bernardus Galenus, quinque millium militum exercitum
monasterio ddmovit. Comperto autem, vi in urbem, duorum plus minus militum millium praesidio, et instructis
civibus munitam, nihil posse effici, eminus eam coarctare, atque praecluso commeatu in ordinem redigere statuit.
Ad Foedaratarum provinciarum ordines, quo disceptantes partes coalescerent, omnem lapidem movere, invito
satis Episcopo, qui jam ante scriptis ad Ordines literis, demonstrare Conabatur, hanc Ordinum curam sibi tam
incommodam, quam supervacaneam esse. Ragotzii, quod memoravimus infortunium, aliae strages, aliaque
detrimenta excipiebant. Turcae nimirum nonaginta militum millium exercitum magno Varadino
845

oppido admoverunt: Et ex quatuor Regionibus tormentorum ictibus dilacerare et infestare coeperunt. Facto
deinde crebro in urbem impetu, quidem frustra fuere, sed, consumptis paulatim defensoribus, aquisque per
canales detractis, deditionem facere Varadinenses coegerunt. Haec tantae urbis deditio, subjecta omnia Romano
imperio territoria, graviter commovit, quippe quae Hongariae, Bohemiae, Silesiae, aliarumque regionum clavis
jure audiebat. Turcae extemplo triginta militum millibus, Tissa flumine superato, adjecta territoria vastabant,
oppida omnia minora in suam potestatem redigebant, stipendiaque incolis imperabant. His alii moti, sponte se
Turcis dedere agitabant. Viennae interea quo rerum summae prospiceretur, sine ulla intermissione, deliberabatur.
Christina Sueciae quondam Regina, ut patrimonia sua, in Suecia curaret, impetrato a Pontifice commeatu, in
patriam properabat, et per Germaniam Hamburgum, hinc in Daniam, et adeo in Sueciam inter infinitos omnium
cultus, advenit. Londini, quam Rex promiserat, commissorum venia, jam edictis promulgatur, quibus, intra
quadraginta dies, profitentibus, crimina remittebantur, iis solummodo exceptis, quos Parliamento excipere
videbatur. At in Gallia Rex cum Regina sua, Parisiis insolita pompa excipitur, cunctis et Senatorum et
Magistratuum, denique Doctorum et Operariorum ordinibus, quam maximurn splendorem exhibentibus.
Constantinopolis interea, parta quadam de Gallis, auxiliaribus Venetis in Candiam missis, (sed aut parum fidis,
aut belli insolentibus) victoria exultans, inter publica sua gaudia, exorto incendio, pene tota combusta est, vix
tertia parte superstite. Plura quam sexaginta Domorum millia, consumpta sunt, templa quae splendidissima et
maxime conspicua erant pene omnia eversa. Imperatoris Palatia, et adjuncta Gynaecia vix servata sunt. At in
Dania Rex Fredericus, propter res, contra Suecos bene gestas, suprema potestate donatur, et Regnum in ejus
haeredes transinittendum et devolvendum declaratur, magna ad eam rem adhibita pompa, et novo ab omnibus
dato sacramento. Rex jam nova auctoritate auctior, nova quaedam collegia stabilivit, Regnique commodis, curam
intendit. In Anglia, quicunque Carolo primo Regi exterminando operam, navaverant, supremo supplicio
afficiuntur, at Henricus glocestriae Dux summe spei Princeps, variolis e medio tollitur. Eodem fere tempore Rex,
mutato Ecclesiae Regiminae Episcopos introduxit, atque adeo quatuordecim per Angliam Episcopi constituuntur.
Juxtonius, qui Carolo Primo suprema officia praestiterat, Londini Ecclesiae praeficitur. Idem per Hiberniam
factum. Scotivero, et Presbyteriani, huic mutationi strenue obnitebantur. Princeps Regia Gulielmi Arausionensis
principis vidua, fratris literis accersita, sub hoc tempus in Angliam appulit, multisque laetitiae signis Londini, et
in fratris aula excipitur. Eodem tempore, Grimminkius, Majestatis Hispanicae quaestor Generalis, repetundarum
postulatus, ad mortem condemnatus, ut publice suspendio vitae finem imponeret, sed habita illustris ejus gentis
ratione, ut in carcere laqueo interficeretur, impetravit. Poloni hoc tempore, duas insignes victorias de Cosaccis
retulerunt. prima parta est decimo septimo octobris die, cum, ultra Niperam, eos castris exuerent, et tria eorum
millia plus minus internecione delerent. Altera paulo post, relata Cosaccos in ordinem redegit. Regina Angliae
Regis mater sub hoc tempus in angliam ex Gallia delata est, Multisque honorum signis a filiis, filiaque principe,
et nepotibus excipitur. Hujus adventu matrimonium Henriettae siliae cum Andegavensi duce sancitur, at cum
Regina mater reditum in Galliam pararet, Principissae Arausionensis, majoris natu filiae, eodem quo frater
modo, variolis extinctae, fato remoratur. Cujus
846

mors, haud perinde accepta, certe Hollandos vehementer affecti.
In Africa inter Tetuanenses, Saleenses, et Maroccanos orto bello, res ad cruentissimum praelium pervenit, ad
viginti equitum, et decem peditum millia utrimque occisa sunt, adeo ut vicinus amnis Lucco, per octo continuas
horas, quasi sanguine flueret. Ancipiti tamen Victoria discessum est. Per totum Chri stianum orbem hoc tempore,
tam terrae motus, quam aquarum exundationes, et vehementes procellae maxima damna intulerunt. Magna
Hispanorum classis, Gadibus in occidentales Indias vela faciens, dispersa et magnam partem undis hausta est.
Massiliae terrae motu, propugnaculum Mazarini dictum, corruit, quod a multis pro omine non dui post insecutae
ejus mortis, habitum est. Eodem tempore, in ejusdem civitatis portu, navis ex Palaestina cum aliquot peregrinis
redux, mari hausta. Ad Livornam variae quoque naves suppressae, istiusmodi alia aliis partibus damna, et
praecipue ad Texeliam Hollandiae maritimum portum illata sunt, ubi plures quam centum onerariae Naves,
527

