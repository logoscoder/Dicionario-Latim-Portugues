Ergo Bringes cubicularius, et ad clavum sederet Reipub. Nicephoro in Cappadocia agenti insidiatus, coegit
virum, instigantibus praesertim Zimisce et Curcua, arrepto semet imperio tueri. Nicephorus facile ab Orientali
exercitu dictus Imperator, a Constantinopolitanis etiam admissus odio Bringis, ut firmaret autoritatem
Theophano Augustam matrimonio sibi junxit, oblatrante secundis nputiis Polyeuco Patriarcha, sed frustra.
Obtendit Polyeuctus spiritualis necessitudinis vinculum, quod Nicephorus aliquem Theophanus filiorum e
baptismo suscepisset, ideoque aut dimittere eam, aut Eccclesia abstinere praecepit. Nicephorus, ut in re sacra
dicto audiens Episcopo, abstinuit aliquantisper: Sed mox acta Synodo, judicatum est lege illius necessitudinis
nihil Imperatorem teneri: Fuit etiam, qui negaret, contractam necessitudinem. Rudes sacrorum Episcopi, colare
culices, deglutire camelos didicerant.
Inter quos vel pracipuus erat Romanus Papa Joannes XIII, octavo illi persimilis, nisi quod hunc marem satis
fuisse
399

constat, illum foeminam. Homo sane, (ut verbis dicam Platinae) ab adolescentia omnibus probris ac turpitudine
contaminatus, venationibus magis, si quid temporis a libidinibus supererat, quam orationi deditus. Erant tum
Romae duo annui consules, ex nobilitate praefectus unus, qui jus populo diceret: ex plebe autem Decuriones XII,
qui vicem gererent Senatus. Supra hos Johannes (Octavianus antea dictus) Alberici patris fretus potentia,
pontificium sibi munus sumserat. Cujus improbitatem cum ferre non possent Cardinales quidam, imploratus est
Otho, cujus paulo ante filius Ludolphus febri in Italia perierat. Igitur Othone, septenni adhuc, Aquisgrani
coronato, Italiam valido cum exercituingressus Imperator, tyrannos Berengarium, Adalbertum, et alios majestate
nominis sui ita exterruit, ut vel latibula quaererent, vel Saracenorum patrocinia. romae a Johanne benedictus,
confirmatis auctisque de suo praedecessorum donationibus, redit in Germaniam, cum jurejurando obstrinxisset
Johannem et Romanos, ne unquam Berengario filiove ejus studerent. Sed cum Imperator, ut ait Luitprandus,
earum rerum testis oculatus, ea quae Dei sunt saperet, Joannes illis omnibus adversabatur, perinde ut Diabolus
creatori. Itaque fidei immemor datae, Adalbertum e Fraxineto, Saracenorum receptaculo, Romam revocat,
sanctissime promittens se ei contra Othonem adfuturum; invitat et Germanos ad lacerandam Germaniam, ut domi
Imperatorem distineat. Imperator his cognitis, Puer est, inquit, Papa, facile bonorum immutabit ur exemplo
virorum, atque hac mente Ravennam pergit. Ibi obvios habuit Johannis legatos, querentes, eum hactenus
juventutis igne flagrantem, multa designasse puerilia, imposterum de Imperatoris arbitrio vitam correcturum. Sed
nihil Johanni minus erat cordi, quam turpitudinis definere et perfidiae. Mox enim iterum susceptus ab eo Romae
Adalbertus, ut urbi adversus Othonem praesidio esset. Sed adventante cum copiis Othone, Papa comes statim
Adalberto fugae additus. Imperatori urbem ingresso sacramentum dixere Romani, nunquam se ipso, silioque ejus
Othone insciis aut invitis, Papam electuros. Citatur Joannes, atrocissimorum reus criminum, ut in Synodo se
purget, si possit. Ille tantum abest ut pareat, ut congregatos Episcopos et Cardinales anathemate ausit notare.
Retorquetur extemplo in ipsum anathema, damnatoque totius Synodi suffragiis substituitur Leo, Protoscriniarius,
ut vocabant, Ecclesiae, eique sacramento se obligat civitas. Imperator his gestis, captoque jam Berengario, et
cum uxore in Bavariam relegato, ne oneri sit Romanis, dimittit milites, cum paucis Romae moratur. Interim
Expada largitionibus corrumpit cives, ut Imperatorem improviso obraunt dolo. Canitur elassicum, concurritur a
Romanis, ut Imperatorem contra omne jus fasque occidant. Sed ille suorum durato bellis robore, profligat
perjuram multitudinem, multos terga vertentes caedit: ne pergat ad exitum reliquorum, exoratur a Leone
Pontifice; qui et obsides reddi obtinuit, ac se civibus, ovem lupis, committi. Etenim dum Adalbertum persequitur
Augustus, meretriculae Romanae Johannis amoribus, divitiisque suis in urbe potentes, perficiunt apud plerosque,
ut Leoni letales struantur insidiae, quas tamen ille fuga antevertit, Joannem paulo post digna facinoribus suis
mors oppressit. In ipso nimirum adulterio tempora percussus a Satana, octavo die interiit, et sine Domini viatico,
ad eum cui servierat, migravit.
Romani tali Pontifice digni, calcata sacramenti religione Benedictum sibi Papam statuunt, nec minus pro ejus
salute, quam nuper pro Imperatore et Leone sua devovent diris capita adversum eos, quibus se sacerrima
juramenti religione dudum addixerant.
400

Adeo illis nulla DEI aut fidei cura fuit.
Sed Otho machinis et fame adeo afflixit perjuram Civitatem, ut Leonem VIII acciperent, annum et quatuor
menses potitum sede: Benedictus Hamburgi apud Adelgagum Archiepiscopum exulem vitam clausit.
Dum ita Romae furorem castigat Deus, meliorem sui notitiam per Septentrionis regna spargit.
Sueno Danorum Rex, Scanico bello ab Erico sueonum rege devictus, Olaum Norvegum petierat auxilio; ab eo
spretus Eduardum anglum. Cum et is eum adversaretur, confugerat ad Scotos, atque ab illis levamen senserat,
unde nihil sperarat, fortunae saevitia ad Christianismi, quem antea abjecerat, amorem revolutus. Quare reverso in
Sueciam suam Erico, Sueno amore sui receptus in regnum avitum, praeceptoris saepe partes apud nobiliores
desumsit, suasurus religionem, quam olim exciderat, cupidiore tamen instituto, quam efficaciore. Populus enim
Daniae, patriis innutritus superstitionibus, Christiana sacra pro externis et adventitiis adhuc aversabatur,
concedens sane Deum esse Christum, sed suis Diis nihil quicquam majorem. Sed eam opinionem Poppo, ingenio
251

