victores ipsi P. Scipio Africanus, fraterque ejus L. Asiaticus fuere. Africanus a Periliis ac Naevio Tribunis plebis
repetundarum accusatus, quod praeda cum Antiocho capta aerarium fraudasset, librum rationum in conspectu
populi scidit: Hac die, inquit, Carthaginem vici. Bonum factum: in Capitolium eamus et diis supplicemus. Simul
se universa concio avertit, et secuta est. Majori fortunae assuetus, quam ut reus esse sciret, Nihil, inquit, volo
derogatum legibus, nihil institutis: aequum inter omnes cives jus sit: utere sine me beneficio meo patrina: causa
tibi libertatis fui, ero et argumentum. Exeo, si plu quam tibi expedit, crevi: itaque in voluntarium exilium
Linternum conoessit, ubi reliquam egit aetatem. Moriens ab uxore petiit, ne corpus suum Romam referretur, ne
ossa saua ingrata patria possideret. L. Scipio Asiaticus eodem peculatus crimine accusatus, damnatusque judice
Terentio Culeone, quem Africanus captivitate exemerat, cum in vincula et carcerem duceretur: Tib. Sempronius
Grachus Trib. plebis, qui antea Scipionibus inimicus erat, animose intercessit, negans se passurum, ut qui
imperium R. in extimas terras propagasset, inter fures et latrones abderetur. Ob id beneficium autore senatu,
Africani filiam duxit. Sed cum populus quaestores in bona Asiatici publice possidenda mississet, non modo in iis
nullum vestigium pecuniae regiae apparuit: sed nequaquam tantum in aerarium redactum, quantae summae erat
damnatus. Collatam a cognatis et amicis innumerabilem pecuniam noluit accipere, quae necessitati ei erat, ad
cultum tantum retenta.
Exinde Ligures Romanum militem acuerunt ad virtutem, cum Asia per rereum abundantiam, opesque regias,
ditionres mollioresque exercitus, quam fortiores continentioresque fecisset. Aemylius Cos. subactis Liguribus
viam a Placentia usque Ariminum perductam, Flaminiae junxit. Bacchanalia sacrum Graecum, et quidem
nocturnum, scelerum omnium maximum seminarium cum ad ingentis turbae conjurationem pervenisset, a
Consule Martio Phillippo in vestigatum, et multorum poena sublatum est. A Censoribus L. Valerio Flacco, et M.
Porcio Catone, vir et belli et pacis artibus maximus, motus est senatu L. Quintius Falminius, T. Quintii frater, eo
quod, cum Galliam provinciam Cos. obtinuerat, rogatus a scorto nobili Gallum quendam sua manu occidisse
ferebatur.
Interea in Syria rex Antiochus, cum gravi tributo pacis a Romanis victus, oneratusque esset, seu inopia pecuniae
compulsus seu avaritia sollicitatus, adhibito exercitu, nocte templum Didymaei Jovis seu potius, ut Strabo traditi,
Beli apud Elimaeos, aggreditur, sacras pecunias abrepturus. Qua re prodite, concursu
149

incolarum cum omni militia interficitur, anno regni XXXVI. Praecipuos ejus, majorumque Asiae regum casus,
trecentos ante annos Daniel, vates Ebraeus, accurate praedixerat, libroque consignatos in testimonium divinae
prividentiae omnibus exposuerat saeculis. Rex iste, ne Annibalem dederet Romanis, admonerat eum periculi.
Annibal in fugam versus, in Creta aliquamdiu egerat. Ibi invidiosum se propter nimias opes conspicatus, ad
Prusiam Bythyniae regem contendit, auro in statuis, quas secum portabat, infuso, ne conspectae opes vitae
nocerent. Dein cum Prusias terrestri bello ab Euemene victus esset, et proelium in mare transtulisset, Annibal
novo commento, autor victoriae fuit. Quippe omnium serpentium genus in fictiles lagenas conjecit, medioque
proelio in hostium naves misit. Quae ubi Romam nunciata sunt, Legatus a senatu Flaminius, qui utrumque regem
in pacem cogeret, Annibalemque deposceret. Sed Annibal re cognita, sumto veneno captivitatem morte
praevenit. Insigne id tempus trium toto orbe maimorum imperatorum mortibus fuit, Annibalis et Philopoemenis,
et Scipionis Africani. Philopoemen in transitu fossae equo praecipitatus, a multitudine Messeniorum, quibuscum
bellum gerebant Achaei, oppressus, venenoque necatus est. Annibal nulla coena plus quam sextarium vini bibere
solitus, pudictiaque inter tot captivas tanta, ut in Africa natum quivis negaret; ejus moderationis, ut nec insidiis
militum petitus sit unquam, neque fraude proditus, quum utrumque hostes saepe tentassent. Tantus vir,
immortalibus Romanorum odiis voluntario se tandem exitio subtraxit. Africani mortem diximus.
Dum Romani Pollentiam, Pisaurum, Mutinam, Parmam, Aquileiam, colonias deducunt, Thessali aliique Graeci
accusato Romae Philippo rege perficiunt, ut praesidia a quibusdam urbibus deducere cogeretur, et maritima loca
relinquere. Quibus rebus offensus ille, bellum coquit: imparatus Romam mittit filium Demetrium, cujus
verecundiae Perseus, proditionem patris ab eo agitari, fugamque ad Romanos confingit, estes subornat,
Philippum ad necandum filium sceleratissimis obtrectationibus impellit. Compertis postmodum fraudibus,
Philippus aegritudine animi excruciatur, quod calumniis alterius filii circumventus, alterum veneno sustulisset, et
de poena Persei cogitat, certus Antigonum potius amicum successorem relinquere, quam infamem parricidio
filium. Sed in hac cogitatione morte raptus est, anno regni 42. Macedonia ad Perseum delata. Paulo ante
Ptolemaeus quoque Epiphanes in Aegypto decesserat, rerum potitus anno XXIV. Romanos per hosce annos
pestilentia ita vastavit, ut Libitina sepeliendis mortuis haud sufficeret, aegreque suppleri octo, quibus imperium
defenderetur, legiones possent. Accessit et fraus humana. Veneficii enim complures damnati, inter alios etiam
Hostilia, Calpurnii Pisonis Cos. uxor, quae ut filum Q. Fulvium Flaccum, re adversus Celtiberos bene gesta
celebrem, Consulem faceret, maritum veneficio interemerat.
Igitur hoc temporum tractu, cum imperii gloria, superbia quoque et luxus, magnae fortunae comites, Romam
commigrarunt. Acilio Glabrioni prima aurea statua a filio posira, ludi scenici, et gladiatorum cruenta certamina
voluptati esse coeperunt. Accius Plautus festivissimas fabulas, Livius tragoedias exhibuit. M. Porcius Cato,
rigidae vir innocentiae, Vitia civitatis acerrimis orationibus, ad maledicentiam usque, insectatus est.
95

