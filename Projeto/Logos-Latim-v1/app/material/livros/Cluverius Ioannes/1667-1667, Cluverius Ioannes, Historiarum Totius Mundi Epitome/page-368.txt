delatam suffragio procerum, subnixus populari affluxu, praeripuisset. Itaque Gustavus multa pro Danis in Suecia
moliri ferebatur. Auctus in tantum rumor, ut Ericus Trollius caperetur, Praesul metu Stenonis arcem Steccanam
communiret. Addebatque Suecis animos, quod jam Christiernus male audiret apud suos, ob impurum Divicae
concubinatum. De quo reprehensus Rex ab Anna Maenstrupia, aulae magistra, indigne adeo tulerat, ut accusatam
iniquitatis in rusticos matronam, regno ejiceret. Cumque deinde repente exstinctam comperiffet Divicam,
percunctatus Torbernum Oxium, arcis Hafniensis praefectum, apud quem illa paulo ante mortem coenasset,
ediceret ingenue, verane esset fama de consuetudine Torberni cum defuncta: Illo parum circumspecte fatente, se
quondam ejus amorem ambiisse, stupri viro et veneni actionem intenderat, capitisque eum tandem affecerat
supplicio, ingenti cum fremitu nobilitatis, aegerrime ferentis, quod resolutus a senatoribus reus, quasi per
rusticos damnatus periisset. Ex eo Sibrittam rex, aliosque plebejos tanti fecit, ut ab interioribus eos consiliis
haberet, spreta patrum autoritate. Creditum vulgo, excantasse annum regis animum. Sic sine publico concilio
exambita Leonis Papae execratio, qua Steno et complices ejus Sueci feriebantur. Missus et in Sueciam miles
subsidiarius, Gustavum obsidione exempturus, sed a Stenone profligatus. Gustavus coactus se dedere, autoritate
et officio excidit. Rex eo irritatior, obsidet Stockholmum: cumque vi parum proficeret, in dolum versus, simulat
colloquium velle, si obsides sibi dentur. Datos sex e prima nobilitate pro captivis avehit in Daniam, interque eos
Gustavum Erici filium, qui postea regnavit. Ille enim impetrata ab Erico Bannero, cui erat traditus, venandi
facultate, qua fide abductus e Suecia fuerat, eadem, mutato habitu, per Lubecenses in patriam rediit. Totas
eruditorum cohortes isthaec aetas protulit, Deo res humanas benignius respiciente. E multis paucos, sed
infigniores notasse sufficiat, Ambrosius Calepinus, Bergomensis Episcopus lexicon latinum edidit. Gabriel Biel
Tubingae claruit argutiis Scholasticis. Jacobus Faber Stapulensis, Jodocus Clichtoveus, atque illis major
Martinus Lutherus, sacre eruditione floruerunt. Ludovicus Vives, Desiderius Erasmus Roterodamus, Guilelmus
Budaeus, Philippus Beroaldus, Beatus Rhenanus, Alexander ab Alexandro, Ulricus Huttenus nobilis, Thomas
Linacer Anglus, et alii jam in historia laudati, bonas literas egregie illustrarunt. Joannes Cuspinianus, J.
Nauclerus, Bil.
587

Pirckheimerus, Joannes Aventinus, Robertus Gaguinus, Albertus Crantzins, Pandulphus Collenutius, historias
contexuere. Santes Pagninus sacrum codicem ex Hebraeo rite Latinum fecit. Franc. Ximenius Compluti Heb.
Graece ac Latine Biblia S. excudi curavit.
CAROLUS V. Romanor. Imp. SOLIMANNUS Turcarum Sultanus.
PHilippo natus Carolus, a patre Belgii, a matre Hispaniae et magnae Italiae partis, a Maximiliano avo amplissimi
in Germania patrimonii haeres, postremo etiam imperii potitus admodum juvenis, totam Europam spe et fatali
potentia complecti videbatur. Tot nationum princeps, ex Germanis oriundus, in Belgio natus educatusque, in
Hispania, quantum per bella Germanica et Gallica licuit, versatus maxime, tandem deposito imperio,
abdicatisque a se regnis, ultro privatus decessit, raro et memorabili ad posteros exemplo. Caesareum apicem ei
praecipue Friderici Saxonis Septemviri suffragium peperit, qui a Treviro et Brandeburgico, regi Franco
studentibus, lectus, abnuit honorem, suaque sententia Caroli, ut Germani, partes confirmavit.
Tumultuum, factionum, bellorum sub eo satis fuit, a Turcicis partibus Solimanno, Selimi filio, pari cum Caesare
potentia rem Mahometicam propagante; Francisco Gallorum rege subinde Mediolanensem repetente provinciam:
Germania dissidiis de religione exardescente; Anglia Pontificum excutiente jugum, Dania totoque orbe Boreali,
per admirandos bellorum euriops, novam regiminis faciem inducente: quorum motuum omnium praecipua pars
Romanorum Maximi Pontifices fuere.
Principio, cum cautum lege Pontificia esset, ne rex Neapolitanus Caesar posset creari, Carolus veniam ejus legis
VII aureorum millibus a Leone redemit: eodemque die, quo Francofurti renunciabatur Caesar, Henricus
Lunaeburgicus et Hildesiensis praesul Joannes cum Erico et Henrico Brunsvigiis, prope Soltaviam praelio
congressi, quatuor bellatorum millia prostravere. Capti Ericus et Wilhelmus Henrici F. virique nobiles CXX.
Causae ferebantur, praeter simultates, quod alteri alterorum rebelles subditos foverent, ditionesque Ecclesiasticas
vellicarent. Creditum autem publice, ab Henrico Lunaeburgico, Caroli Geldri genero, libentius susceptum
bellum, quod Gallorum partibus addictior, Caroli electionem vellet remorari. Ve rum id Friderici Saxonis
Septemviri (qui sapientis elogio posteritati commendatus, imperii tum vicarius erat) interventu paulisper
sedatum, quumque Hildesensis Caroli edictis non pareret, acrius sumtum, ditionibus eum plerisque excussit. Nec
periculosius, sed majoris molis certamen suscitaverat Hulricus Wittembergicus eodem tempore; qui exortam
plebis ob tributa imposita seditionem, severius ultus, cum arma in Reutlingenses vertisset, totum Sueviae
foederatae corpus in se irritavit. Pulsus omnibus iis, quae cis Rhenum possidebat, XV annis exulavit
Montepelicardi. Ducatus ejus Austriacis cessit. Cumque Ferdinando, in dividenda haereditate, ditiones
Austriacorum Germanicae obvenissent, Ulricus armis impar, deprecatoribus commisit causam, donec
exolescente foedere Suevico, et in belli Turcici apparatibus occupato Ferdinando, ab Philippo Hesso, et Bajoariis
fratribus, prospera ad Laufanum pugna, in patrimonium avitum est restitutus. Ferdinando ut placatiore uteretur,
in clientelam se suosque domus Austriacae tradidit.

368

