meliores rapiuntur in servitutem, ultra LX millia. Isidorus Cardinalis, missus ut Graecos Pontifici reconciliaret,
cum id jam, sed sero nimis peregisset, captus venditusque, ignorantia sui tectus effugit. Pera Latinorum urbs,
obversa Byzantio, eodem infortunio perculsa, tradidit se Turcis. Ejus muri statim destructi. Qui effugerant
Graecorum, ibi postea receptum habuere. Hic finis imperii Graecorum. Is casus urbis, ubi Christus praecipue
undecentos circiter ac viginti annos erat cultus, quaeque sanctissimos, doctissimosque viros genuerat. Nec periit
nisi deserentibus illis, in quibus duodecim ante annos majorem, quam in avita religione, spem ponere occoeperat.
Imagines et reliquiae sanctorum, quae ad venerationem prostabant, omnibus ludibriis irrisae. Visum a Turcis
obsidentibus ingens lumen e coelo in urbem demitti, alteraque nocte in coelum redire. Indicatum, illuminatam
olim divinitus urbem, jam tenebris relinqui. Mahumeres tamen frequentandae urbi, instaurare conventus suos
jussit Christianos, lectumque ab iis Patriarcham, pedo ei pastorali tradito, palam confirmavit.
Nicolaus, dum impactam Pontificatui suo labem abolere, coactis in Turcas copiis studet, arthriticis doloribus
totum corpus pervadentibus exstinguitur, anno potestatis octavo. Tristis nuncius religionem piis animis injecit,
bellorum amplius in ejusdem Numinis cultores gerendorum. Itaque lugubres in Italia caedes festa tandem pax
excepit, nisi quod Genuensibus cum Alfonso parum conveniebat.
Peloponnesi duces tantus pavor incesserat, ut fugam circumspicerent. Novo foedere devinctos, Mahumetes
adversus Albanos quoque defendit, fractisque Albanorum viribus, duodecim millia staterum aureorum utrisque
imposuit: unde mox nova discordia, dum Albani renuunt tributum, nisi aequaliter provinciae dividantur, ipsique
fratres Thomas et Demetrius, suas quisque roborant factiones.
Barbarus interim Novopyrgum Triballorum capit oppidum, coecos Georgii filios, praeficit Serviae, Belgradum
(Taurinum veteres, alii Albam Graecam vocant) quod olim Triballorum fuisset, reposcit. Mittit et Colchos
triremes, qui maritimas Trapezuntii regis oras carpant.
Alfonsus Borgia Hispanus, qui Calixtus III Papa sedecim triremes, e Symbola passim corrosa aedificatas, duce
patriarcha Aquiliensi in Asiam misit, Insulasque nonnullas, in iis Lemnum, cepit; Sed triennio post amissae. itali
capti interfectique sunt. Hic Campanis in meridie signum dari jussit, ut orationibus juvarentur, qui in Turcos
dimicarent. Crediderim tunc precibus omnium Christianorum datam victoriam, quam Joannes Huniades
reportavit. Mahumeten enim ingenti cum exercitu Belgradum oppugnantem, strategemate devicit. Receptis
videlicet in urbem Turcis aliquot, derepente jussit suos et ex arce et e latibulis irruere in discurrentes jam ad
direptionem aedium, alios in tormenta immisit Turcica, eisque potitus, occisis XL millibus Turcarum, saucium
tyrannum solvere obsidionem coegit. Res summa virtute acta, clamante Joanne Capistrano monacho: O Deus, o
Jesu, ubi sunt misericordiae tuae antiquae, veni in adjutorium genti tuae. Huniades paulo post peste infectus,
maximis rebus gestis decessit, simulque Capistranus, acerrimus vitiorum, aleae praesertim, ebrietatis, aliarumque
nugarum insectator, aemulus Bernardini, qui in Italia Guelforum Gibellinorumque factiones magna ex parte
abolevit. Vicerat Capistranus seculi pompas, fugerat delicias, calcaverat avaritiam, subegerat libidinem,
contemnere gloriam non potuit. Describens enim bellum, nulla Huniadis facta mentione totum suum esse dixit,
quod gestum erat. Scilicet ingens dulcedo gloriae facilius contemnenda dicitur, quam contemnitur.
557

Eo tempore Baptista Mantuanus vitia quoque Romanensium versibus castigabat, Georgius Heimburgius
provocationem a Pontifice ad concilium ratam esse docebat: Nicolaus vero Cusanus Cardinalis, veniae papalis
praeco, in carcerem a Signismundo Austriaco ob iniqua postulata conjectus, magno auri pondere se redemit.
Matthaeus Palmerius historiam contexuit. Nicolaus Perottus Cornucopias, Bartholomaeus Platina ruinas
Campaniae, quas terraemotus fecerat, lustravit. Pomponius Laetus, nimio profanarum literarum amore, pro Petro
Pomponii nomen sumsit. Georgii Trapezuntii, et Georgii Phranzis, et Bessarionis Cardinalis, Graecorum,
eruditio eluxit. Academia Gryphisvaldensis in Pomerania, Basiliensis in Helvetia, Friburgensis in Brisgoja
originem habuere.
Calixtus cum Senenses a Jacobi Picennini incursionibus libreasset, mortuo, qui eum defendebat, Alfonso, sine
prole legitima, regnum Siculum feudali, ut aiebat, jure ad sedem pontificiam retrahebat. Usumcassanum,
Persarum et Armeniae principem, uti et regem Tartarorum, multis muneribus, uti bellum Mahumeti facerent,
induxit. Extinctus anno ejus seculi duodesexagesimo, successorem habuit Aeneam Sylvium Picolomineum,
bonis artibus excultissimum virum, qui Pius alter appellatus est. Hic multa, quae exstant, ingenii reliquit
monumenta, in quibus historia Bohemica, et Europae status illo tempore. narrat Ladislaum, Huniadis filium,
oborto jurgio, Ciliae comiti, qui jam gratiam regis Ladislai, ut avunculus, recuperaverat, intulisse necem, quod is
perpetuus virtutum patris ejus obtrectator et hostis extitisset, nihilque moderatum in filios ejusdem cogitaret.
Regem dissimulato aliquantum dolore, postmodum jussisfe capite plecti percussforem, fratremque ejus Matthiam
Corvinum in Austriam captivum abduxisse, inde in Bohemiam, quo nuptias cum Magdalena, Caroli Franci regis
filia, peracturus ibat. ibi nobilissimus adolescens, duodeviginti annos natus, in ipo gloriae culmine, inter
maximos nuptiarum apparatus, deliciis atque opibus affluens, infra sex et triginta horas, postquam aegrotare
coeperat, exstinctus, Georgio Poggiebracio Bohemiam reliquit, matthiae captivo Hungariam. Singulare prorsus
humanae inconstantiae documentum. Alter ex regio solio, dum novae nuptae thalamum exornat, defertur ad
tumulum; alter, dum capitale judicium trepidus manet, ex carcere vocatur ad regnum. Mirabile, quod matrem
349

