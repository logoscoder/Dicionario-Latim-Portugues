Euangelici, eaque severitate Austriacos patriae damnatos, agit in militiam. Fuerunt tamen ex iis, qui
Heilbronnensibus Comitiis auxilia a confoederatis Euangelicis peterent. Nempe Franci, Suevi et Rhenani, qui
Augustanae confessioni dant nomen, Heilbronnae se obligarunt ad continuandum in Pontificios bellum, donec
restituta sit Germaniae libertas. Oxensternius, bellici Senatus praeses declaratus. Ubi pax affulserit, regno
Suecico de satisfactione cautum. Rex Galiiae arctiori illis foedere per legatum se adstrinxit. Vicina Heidelberga
cum arce in Euangelicorum redacta est manus. In Suecia ipsa actis comitiis allecti in Senatum Joannes Pontus,
Axelius Banneer, Steno Bielkie, Carolus Sparre, Aco Axelius, Carolus Bondae, Ericus Runningh, Joannis Kurck.
christinae Principi, Regis filiae septenni sacramentum publice dictum. Sigismundi Regis haeredibus, jus omne ad
regni Suecici fastigium denuo abrogatum. Cultus divinus, prout Augustana confessione explicatur, in omnibus
Sueciae provinciis
710

administrari ijussus. Regni vicario, Marescallo, Admirali, Cancellario, Thesaurario, Quinqueviris, regniccura,
tutelaque principis pupillae mandata. Decreta et continuatio belli adversus Caesarem et Romanenses foederatos,
ni salutaris regno pax obtineatur. In id molarum, aediumque tributa, ut regnante Gustavo Magno, prorogata. Ejus
funus regie adornatum, in Sueciam mittitur, avito sepulcro inferendum.
Dum haec concipio, refertur e Dania, Regem fortissimum Hafniae, postridie Kal. Julii, collato Alexandri
Sundenburgensis filiis feudo Ducatus Slesvici, undecim praecellentes prudentia et armis viros aureo donasse
baltheo; Nimirum Georgium Henricum Witfeldium, Tagonum Tottum, Andreanum, Georgium Urn, regni Daniae
Marescallum, Nicolaum aut Claudium Daa, Admiralem; Tagonem Tottum Ottonidem, Magnum Kaas,
Christophorum Ulefeldium, regni Senatores. Adhaec Canutum Guldensternium, Georgium Brahaeum,
Palaemonem Rosencrantzium, Fridericum Rees, praefectos regios. Scilicet virtutis gloria merces. Idemque
militiae decus Rex Galliarum eximiis aliquot viris praecedente mense tribuerat.
Melior illis mens viris, quam multis hujus aevi bellatoribus, tam perplexe in arma ruentibus, ut conscientiae
consulti, pene obstupescant ad plerorumque insaniam. Nam alii excisum eunt religionem, quam ore suo solam ad
coelos ducere profitentur: alii illorum sibi arma sociant, quos pro haereticis et nefandis habent: alii ambigunt,
utrum hostes publice appellandi sint, in quos ferro ignique pugnant: alii haesitant, utrum communi Marte
debellare deceat eos quibus communem in se pugnandi causam subesse norunt. Plerique omnes operantur
deliciis, ambitioni, avaritiae; rara avis est, qui coelestem in coelo parriam ambiat, quiaeternas sibi opes paret.
Multi sane meliora optant tempora: sed pauci aut nulli semet ipsos meliores praestant. Efferatur orbis
Christianus, vastatur, deficit viris, opibus, scientia, pietate. Nihil restat, nist Apocalypticum illud, <gap
desc='Greek word'/>, factum est. Nimirum ut fiat maximus omnium, quiunquam fuere, terrae motus, divisio,
eversique urbis Romae, ruina gentium, civitatum, insularum, montium, denique totius mundi subversio.
Atque haec exspectare, non universam mundo pacem polliceri jubent divina oracula, coeli ostenta et prodigia,
malorumque morum et extremae impietatis exuberantia. Haec nunciant imbres sulfurei, pluviaeque
sanguinolentae nuper in Marchia et Pomerania caelitus demissae.
Sed
Gentes tumultus concit et impias,
Et regna belli concutiat furor,
Flammis fremat coelum coruscis,
Terrificet labefacta tellus:
Tu munias nos praesidio tuo,
Virtute firmes, quum gravis intonat
Procella, fortunae periclis
Eripias, dominator orbis.
Nullam tremamus vim: quatiat licet
Orbem tumultus: terraque sedibus
Convulsa, montium ruinis
Arctet aquaes pelagi frementis.
711

JOAN. CLUV. EPITOMES HISTORIARUM LIB. XI. APPENDIX.
INitio anni hujus longe maximum discrimen, et nescio an gravissimum omnium quod ad eum usque diem
pertulerat, Caesar mirabili felicitate evafit. Ortum estunde minime debebat ex potentia Alberti Wallensteinii,
Ducis Fridlandiae. Qui copiarum Caesaris summus praefectus, cum ea potestare et suopte ingenio et facilitate
Caesaris impotentius uteretur, quam addeceret ministrum, aut ratio privati hominis permitteret, incidit in illud
praecipitium omnium gentium annalibus notissimum, quod plerosque omnes altioris Fortunae filios, repente ex
alto in imum proturbat. Natus est in Bohemia loco nobili. Adolescens varias regiones peragravit, sed in Italia
praecipue litteris operam dedit. Ingenio fuit inquieto varioque et ad arma promptior. Gloriae et famae, cujus,
fimoderata sit, est commendabilis cupiditas, supra modum appetens, saepe solitus dicere ad suos, ab humili et
depresso animo, nihil magnum egregiumque expectari posse. Cultu vitae habituque magnisico fuit, et ex quo
445

