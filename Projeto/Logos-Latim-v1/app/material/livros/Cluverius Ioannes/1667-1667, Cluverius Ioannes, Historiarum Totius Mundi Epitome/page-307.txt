esse capite posse. Joannes Teutonicus, primus decretorum Pontificialium interpres, a flaminis Romani
explicationibus ad communem Christianorum conventum provocavit. Urbanus IV Papa corporis christi
solemnitatem sanxit, anno Domini MCCLXIV.
RODOLFUS I. HABSPUR GENSIS. MICHAEL PALAEOLOGUS.
FUncto fatis Richardo, et Gregorio X, post triennes Cardinalium altercationes, in Papalem thronum evecto,
respirare coepit a calamitatibus suis Germania, quibus durante interregno misere conflictabatur. Cum enim metu
eorum principum, qui Fridericianas partes adversus Pontificias tuebantur, nemo sumere gubernacula auderet,
patebat potentiorum violentiae Alemannia, et cuique sua lubido pro lege ducebatur. Intutae erant viae,
nobilitatem generis et majorum, multi ad latrocinandi rapiebant impunitatem.
Igitur querimoniis afflictorum motus Gregorius consilio inito praecepit Electoribus, ut sibi de more regem
designarent Romanorum, ni maturarent, vacanti imperio semet prospecturum. Cum convenissent Francofurti
principes, Wernerus Moguntinus magnanimitatem praedicavit et prudentiam Rodolfi, Comitis Habspurgensis,
qui tutum ei, Romam pergenti, iter ad Alpes usque praestitisset, atque in aestimando principe,
489

divitiis potentiaeque egregias animi dotes, disserebat longe praeferendas. Inducti in candem sententiam Trevir et
Coloniensis. Mox et Bavarus, cum Saxone et Brandeburgico, filiarum sibi Rodolfi matrimonia stipulantes.
Burggravius urbis Noricae, Rodolfi consobrinus, Basileam oppugnanti ei (nam dudum e vicinis civitatibus, et
nobilium terris, incrementa rerum suarum venabatur) electionis nuncium attulit, suaeque tenuitatis conscio, vix
fecit jurejurando fidem. Pace statim Basiliensibus data, Aquisgrani ornatur diademate Rodolfus, cumque eo
Anna conjux, Burchardo Comite Hohenbergensi genita, ex qua sex filias, filiosque duos habebat.
Aberat a Comitiis Othocarus, rex Bohemorum, qui ex Margaretae haeredis Austriacae matrimonio, Austriam,
Styriam, et Carinthiam sibi vendicabat, atque tam late propagaverat ditiones, ut longe Rodolfo potentior
videretur. Cum Bela, Stephano, Ladislao, Hungarorum regibus, de Austria Styriaque feliciter dimicarat. In hunc
incitarunt Rodolfum expulsi a Bohemis et Cumanis proceres, perfeceruntque, ut pro imperio reposceret edictis
prius, mox armis provincias, ab Othocaro occupatas. Bavarus neapolin Austriacam astu, paulo post Imperator
ipse Viennam deditione cepit. Viennenses ipsi excursionibus vastarunt Bohemica, nec fuit fiducia Othocaro
impetum sustinendi Teutonum. Itaque Alberto, Rodolfi filio, pactus suae nuptias filiae, in fidem venit
Imperatoris. Studio erat Rodolfo, vestium contemnere splendorem, et superbas pomparum praestigias. Eam
consuetudinem adversus Othocarum curiosius tenuit, insolentiam hominis suo exemplo castigaturus. Accessit
exquisitissime ornatus Bohemus ad Imperatorem, vili in habitu ingentem prementem animum, apertoque de
industria ejus tabernaculo, prostratus ad genua sui quondam ministri (magistrum enim aulae Bohemicae egerat
aliquando Rodolfus) omnium oculis patuit. Coactus cedere Austria, maximosque ex ea reditus Alberto resignare,
haut diu perstitit in fide, instigante praesertim Kunigunde Cumana seu Russica conjuge, quam abdicata
Margareta, praeter leges duxerat, et indignum dicente, magnificum regem pauperculo Caesari genua flectere.
Igitur filia Bohemi monasterio sacratur, conscribuntur occulte X millia militum, qui infidias Rodolfo struant,
tentantur pecuniis proceres, ut deserant Caesarem, aut saltem debilius juvent. Sed cum male ista celarentur,
Rodolfus collecta Germanorum et Hungarorum manu, ad Viennam praelio congreditur cum Bohemo, et licet
impari exercitu, jamque dejectus equo, vincit tamen perfidum regem. Othocarus ab ignobili quodam captus, dum
ad Caesarem ducitur, insequentis cujusdam militis manu, cujus quondam fratrem interfecerat, cadit: in acie XIV
bellatorum millia caesa. Subacta mox et Moravia, novum foedus percutitur inter Caesarem et reginam
Bohemorum, ut filia Caesaris nubat Othocari filio Wenceslao, isque ut beneficium Caesaris Bohemiam capessat:
Rodolfus junior sorori jungatur Wenceslai, et Austriacas possideat terras.
In hasce leges reformata pace, Bernenses Helvetios, hinc et Burgundos, imperata facere cogit Caesar, cumque
XIV conflictibus priores tulisset, Victoriosi cognomento insignitur. In Thuringia vicinisque locis, ubi Albertus
Landgravius, ob pellicem matri eorum superinductam, a filiis dissidebat, LXVI latronum arces diruit.
Duodeviginti imperavit annos, nunquam Italiam ingressus, semperque novas occupationes causatus publice:
apud amicos non dissimulans, se ab Italia deterreri, quod Caesarum versus eam vestigia laeta, magnifica,
plenaque bonae spei videret: Sed retroversa, tristia, misera, luctuosa. Romandiolam Pontifici donavit, in
detrimentum imperii, ut ait Albertus Argentinensis. Superbia sub eo et fastus Romanensium
490

accrevit in Italia, Augustorum vires ex eo tempore vehementer diminutae: Bononiensibus, Florentinis,
Genuensibus, Lucanis, auro data libertas a Rodolfo. Cum rebellantem sibi Columbariam obsideret, quidam
Friderico Imper. simillimus, Rhenanas pervagatus partes, Wezlariam pervenit, metumque incussit Rodolfo
amittendi imperii. Quare admissis ad pacem Columbariensibus, descendit ad inferiora Rheni, fingensque
obsequium erga Imperatorem novum, cum fraudes ejus deprehendisset, igni hominem exussit. Valde senex jam,
postquam vitae finem sensit adventare: Eamus Spiram, inquit, ad alios reges: jamque vicinus urbi, decessit
Germersheimii, et reliquis Germanorum Augustis appositus est, numerosa a se sobole relicta, Princeps facilitate
et clementia laudatissimus.
307

