At Constantinopoli Martina, ut contra leges ducta, ita secundum leges mota imperio est. Comperto enim eam suo
privigno Constantino III. post quatuor mensium potestatem, venenum propinasse, conscio Patriarcha Sergio,
perbrevi usa est imperio.
Idque solo Caesareae Palaestinae excidio memorabile factum, quam septennio obsessam, expugnavit tunc
tandem Muhavias Saracenus. Martina, exsecta judicio senatus lingua, filius ejus Heraclionas abscisso naso, post
semetre imperium, pulsi sunt in exilium. Constantini filius Constans, nepos Heraclii, avitum obtinuit
principatum. Pyrrhus patriarcha in Africam aufugit, successore Paulo, Ecclesiae Oeconomo, Isaacius Exarchus
Ravennae, certior Honorio Papae congestos pecuniarum thesauros, eos sibi rapit, Mauritiumque chartularium,
qui Italico regno, adactis in sua verba militibus inhiabat, capit, ac Ravennae supplicio afficit. Longobardis post
Ariobaldum regnabat Rotharis, eorumque leges scripto comprehendebat, anno postquam in Italiam venerant
LXXVII. Isidorus eo tempore Hispalensis rem Catholicam in Hispanis scriptis adhuc durantibus promovit.
CONSTANS II.
COnstans II. qui et Constantinus laudato ob punitam Martinam Senatu, sopire conatus Episcoporum de
voluntatibus Christi dissidia, exstinctam esse controversiam jussit. Sub eo Homar, structo Jerosolymae templo
Mahometico, a Persa quodam transfossus interiit, succedente Hormano, qui Gregorium patricium, Constanti
rebellantem in Africa devicit praelio, et Africae partibus Saracenicum tributum imposuit. Anno sequenti (erat is
Constantis septimus) Muhavias expedita mille septingentarum navium classe, invasit Cyprum, captaque a
Saracenis Constantia, Insulae ejus metropoli, imposuit ei jugum. Aradus Indula restitit sane acriter, sed pertinaci
Muhaviae oppugnatione superata, dedit tandem manus, cum pro civibus et habitatoribus suis liberam, quo vellent
discedere, potestatem hosti extorisisset. Ne Constantinopolin invaderent Saraceni, fratrum duorum (buccinatoris
filii erant) stupenda impedivit audacia, qui effractis foribus carceris trucidarunt Amiram, et injecto in classem
igni, cum omni eam apparatu cremarunt.
At nihilo Muhavias mitior, novam struit classem, ac prope Phoenicem Lyciae portum, navali bello profligat
Constantem, tanta Romanorum caede, ut
348

mare eorum sanguine purpurasceret, et Imperator vili circumdatus amiculo, inque dissimulationem sui
compositus, elabereutr hostiles manus. Tunc etiam Rhodus Insula a Saracenis subacta, qui celebratissimum in ea
Solis Colossum demoliti, aes ejus statuae Judaeo cuidam Emiseno vendidere, onus nongentis camelis
asportatum.
Sed mox cum intestinis quaterentur dissidiis Saraceni, quod aliqui Muhaviam, aliqui sequerentur Halin
Mahumetis generum, qui novum se jactabat prophetam, et Gabrielem ad se missum divinitus, per errorem adiisse
Mahumetem mentiebatur, repressa nonnihil audacia est gentis, invidiosis tumidae successibus. Muhavias
quotidiano se mille nummorum tributo obstrinxit Imperatori, quoad redintegrata concordia suorum dependere
illud neglexit. Idemque Myhavias cum partes Halis, aqua intercepta, siti excruciaret, sine dolore de iis victoriam
tulit, Constantis anno XV.
Constans Martinum, Romanorum Pontificem, qui acto Episcoporum concilio Monotheletas damnasset, per
Olympium Exarchum jussit Constantinopolin deportari. Inde auditum in Synodo, quum non satisfaceret
adversariis, misit Chersonam in exilium, suffecto in Episcopatum Eugenio. Abhic indies pejor, Theodosium
fratrem suum, licet Clericum pridem, interficit, ejusque parricidii agitatus furiis, quod frater ei in somnis subinde
claicem cruore plenum exhiberet, de deferenda Constantinopoli, et transferenda aliorsum sede cogitat. Aiunt
voluisse eum Romam migrare, quod plus diceret honoris matri quam filiae deberi. Sed cum Imperatrix et filii,
cognatorum ac populi deliniti precibus, Byzantii remanerent, evanuit hoc consilium. Ferunt Byzantium quoque
venisse his temporibus Persarum regis conjugem, et Christianismo imbutam exemplo movisse regem, ut eidem
religioni nomen suum daret.
Caterum Constans in Italiam tranigressus, cum Longobardis et Romoaldo eorum principe varia fortuna
depugnavit. Primum Luceriam et plerasque Apuliae civitates, a Longobardis possessas devicit, Grimoaldo eorum
rege, patre Romoaldi trans padum tum occupato. Nam cum Rodoaldus filius Rotharis, a Longobardo quodam,
cujus uxori stuprum obtulerat, periisset, Aripertus successor ejus, Theudelindae reginae fratre genitus, duobus
filiis adolescentibus reliquerat regnum. Oborta ut fit fraturum dissensione, Grimoaldus Beneventanus princeps,
dum suspectum habet insidiarum Godobertum, a quo accitus auxilio fuerat, interfecerat eum, ac regno potitus,
altero ex fratribus profugiente, Romoaldo filio dederat Beneventanam ditionem, quacum Constans Imperator
bellum gerebat. Sed cum comperisset adventare Grimoaldum Caesar, soluta Beneventi obsidione, Neapolin se
recepit, atque exinde affectus clade a Romoaldo, Romam. Ei sexto ab urbe milliario, Vitalianus Papa, cum clero
populoque Romano occurrit. Constans cum B. Petro pallium, auro intextum obtulisset dono, paulo post multo
plura Romanis, quam dederat, abstulit. Duodecim diebus omnia urbis ex aere ornamenta mandavit detrahi, etiam
tegulas, quibus opertum erat pantheon, a Bonisacio IV omnium Sanctorum honori dicatum. Inde Siciliam,
Calabriam, Sardiniam, Africam insolitis exhausit tributis, tanta Graecorum avaritia, ut a maritis uxores, filios a
parentibus avellerent. Quare ut haud lenta suevit esse malorum poena principum, mulieribus Siculis, saevitiam

219

