agrestibus tumultu, caedi passim praedaeque essent. Tum vero Christianus Brunsvicus in Grubenhagiensem
irrumpit principatum, quod Georgius Lunaeburgicus, ejus possessor provinciae, scirbendis pro Caesare copiis
abesset, impositoque locis praesidio, legiones in Hassia Georgianas disjicit. Contra Imperator, misso feciali,
diplomata profert Magdeburgi, quibus omnes imperii Romani subditos, denunciata proscriptionis poena, castris
jubet Danicis valedicere. Extemplo Tillius vim minis jungit. Mundam, clavem Brunoniae, paucis subnixam
praesidiariis, exeunte Maio, vi capit, et cives, dum poterant, fortissime dimicantes, Furstenburgio imprimis
exsequente, occidione occidit. Nulli ibi aetati aut sexui parcitur, pauci admodum in cryptis aut fastigiis domuum
abditi, expleta Caesarianis saevitia, vitam sibi auro exorarunt. Paulo post Christianus Brunsvicus Wolferbyti
(sexto Junii) haud sine veneni suspicione decessit, sequuta decimo nono Julii matre Elisabeta. Guilelmus,
Mauritii Hassi filius, Cassellas Tillio permittit. Mauritius, eruditione illustris, secedit Zigenhaimum. Joannes
Fridericus, Bremensium Praesul, vigilantia regis compertus cupientior esse hostibus, Vordae arcis imperio
solertissime privatur. Rex Vordae praesidium imponit. tillius Hasiam tradit Guilelmo Landgravio. Inde
Gottingam itur strenus se tuentum. Rex Daniae obsidionem soluturus, contrahit in unum copias; Tillius adunatis
et ipse viribus, obviam pergit, dedita sibi Gottinga. Northeimi non sustinuit vim regiam, relictaque ingenti cum
jactura urbe, instaurat copias. Primae velitationes regiis faustae, Tillianis plus sexcenti, et vexilla aliquot
adempta. Insistit Rex cedentibus, apud Lotteram opportunum defensioni locum capit. Ibi cum perseverandum
suaderet Fuchsius, peditum ductor, tribunique alii, quod neque machinis favere videretur locus, ventusque
insuper hosti secundus esset, tamen Rex metuendi nescius, fugibundoque instare hosti certus, praelio decernere
statuit. Nec consilio audaci defuisset fortuna, nisi plerisque equitibus mens laeva fuisset. Nam primi ordines
validam adeo impressisonem fecere, ut ad tormenta penetratretur Tilliana, atque dux ipse propemodum victoriae
desperaret. Sed cum omnem vim Tillius in pedites lassos inedia
670

raperet, atque peropportunis Georgii Lunaeburgici auxiliis esset sublevatus: detrectante contra equitatu regio
pugnam, dilati obtentu stipendii (quod tamen in prompte erat, atque superioribus mensibus satis liberaliter ab
Rege fuerat repraesentatum) caesus misere peditatus est. Equites frustra ab Rege implorati, fuga se turpi
subduxere. Reperti qui occubuerant, ut ferunt, mille ducenti, interque eos Philippus Landgravius, Fuchsius,
Comes quidam Solmensis, Siguardus Pogwiscius; vexilla amissa viginti octo. Lohausius, Lindslavius, Frencus,
aliique ductores ordinum, Lotterae ad deditionem compulsi, captique milites ad mille octingentos. Par fere
numerus caesorum e Tillianis fuit, solo Pinthovio suae legionis quindecim centuriones desiderante. Vix
impetratum ab Rege aiunt manganimo, ut periculo se eximeret. Qui sua, paucorumque suorum manu mascule
quidem defensus, donec intuto sisteretur, Wolferbytum se eadem vespera recepit, certatum est decimo septimo
Augusti. Plus victoriae Tillio quam praedae fuit, seu insidias metuenti, seu quod equites regii spolia ante
caperent. Biduo post Brunsvicus Dux Saxonicae renunciat societati, totamque Brunoniam Caesaris permittit
obsequio. At Wolferbytum, Dani regis praesidio insessum, adoriri ausus non est victor, expiscatus, Regem
instaurare vires, lentamque obsidionem ingenti damno fore. Itaque Rotenburgum, Friderici Ducis, hoc est,
Verdani praesulis, sedem, aliaque munita illius tractus loca, deditione occupat. Rex strato pontibus Albi, prope
Lavenburgum et Blekedam, exercitus recolligit reliquias, ut riusque ripae potens, donec firmior a copiis contra
ire Tillianis possit.
Caeterum ineunte Julio, Vinariensis et Mansfeldius, junctis viribus, per Marchiam repentino itinere in Silesiam
irruperant, sedecim bellatorum millibus stipati. Eos insecutus Bechmannus, irritus consilii fuit; alienatis insuper
violentia sua Silesiiis, ut Tropavia, Jegerndorfium, Lobschutza, aliaque oppida, Vinariensi accederent.
Mansfeldius Bethlemi auctus copiis, quem male haberet Oppeliae et Ratiboriae ereptio, jamque Catharinae
Brandeburgicae honoratus conjugio, resumsit spiritus, et in Moraviam processit; Turcarumque fretus
molitionibus, instigatu Bosnensis Bassae tumultuantium aliquot Hungariae loca insedit. Eo missus cum exercitu
Fridlandus, apud Neutram a Turcis repellitur, ambiguisque saepius cum Mansfeldianis decertat praeliis. Sed cum
Transylvanum Fridlandus demitigasset, collusionum metuens Mansfeldius, Venetias procurrere instituit assumits
suorum expeditissimis, traditisque Vinariensi copiis. In itinere datum visceribus, ut aiunt, venenum ferens, in
Bosnia corripitur dysenteriae malo, atque varia coquens animo, inter molitiones novas versatilem emittit
animam. Vinariensis Hohenwaldae potitus et Gabeluncae, dum et ipse per Hungariam multa molitur, Transylvani
ingemiscens consiliis, subito absumitur, triginta duos annos natus; ob res in Silesia praeclare gestas et moderate
magno sui desiderio relicto.
Grandior sub haec Austriam supra Oenum tumultus agrestium pene pessum dedit. Eum Adamus, Comes
Herbersdorfius, nimia severitate accenderat, dum ruricolas aut Jesuitam juberet, aut carnificem sibi eligere. Ea
enim ex re tanta incessit indignatio turbam, ut correptis lapidibus, in fugam ageret hominem, et mox MD
stipatum militibus pene ad internecionem caederet. Hinc Velsam, Stiram, Lambacum, Gemundam, Freistadium,
aliaque loca, suarum faciunt partium agrestes, supplices interim Caesari de libertate Euangelici cultus integranda,
affluxuque exulum nobilium, et quorumvis afflictorum, in tantas aucti vires, ut
671

420

