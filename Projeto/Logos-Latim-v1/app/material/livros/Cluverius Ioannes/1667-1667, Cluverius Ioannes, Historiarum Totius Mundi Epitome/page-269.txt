contaminato, majestatem regiam submisisset; quem justitiae patronum, legumque Ecclesiasticarum vindicem sibi
parassent, eum cum hoste publico privata necessitudine in gratiam rediisse. Indignum jam esse imperii fascibus,
filium ei, licet impuberem, substituendum, per quem Papae illius apostatici gesta delerentur. Vix sedata verbis
seditione, cum nil sibi regii honoris usquam exhiberi perspiceret Henricus, sera ductus poenitentia, Papam
autorem turbinis illius, quo concuteretur, agnovit. Quare eum detestatus, deflagrare illico Italorum furorem,
incalescere denuo principum studia animadvertit. Sed cum praecipiente Hildebrando, non statim Forcheimum ad
accipiendam ejus sententiam revolaret, jussi sunt principes de alio sibi rege prospicere. Missa est ab Hildebrando
corona Rodolfo Suevo, hac inscriptione:
Petra dedit Petro, Petrus diadema Rodolfo.
Novoque exemplo omnes subditi Henrico obedire prohibiti. Verum paulo post judicium Dei longe a Papali
diversum eluxit. Nam Rodolfum a Sigfrido Moguntino consecratum, ipsimet cives Moguntia expulerunt,
Henricus, frustratis Papalium insidiis, feliciter
428

ex Italia Ratisponam assecutus, Rodolfum vertit in fugam. Inde Sueviam depopulatus, Hermannum Metensem
Episcopum, Papae mancipium, patriae finibus ejecit. Hilbebrandus cognito, quod Italiae exitus Henriciani
praeclusissent, captos insuper Bernhardum Cardinalem, Sigfridum Moguntinum, Adelbertum Vormatiensem,
occisumque Werinherum Magdeburgensem in praelio, oblitus prioris ferociae, praecepit Germanis, ut discussa
utriusque regis causa, justiorem retinerent, seque eum, qui id impediret, pr anathemate habiturum. Vehementer
ea Papae inconstantia perturbavit Teutones, qui repetitis tertio literis, vix dormitantem et exterritum quasi
galliciniis ex citare potuerunt, auro interium utramque factionem per crebros legatos emungentem.
Dum ille ita fluctuat, et Henrico ad Fladersheimum profligato, iterum blanditur Rodolfo, Henricus conventu
Moguntiae habito, Papalem Hildebrando honorem secundo abrogat; petensque Longobardiam, Guibertum
Ravennae Archiepiscopum, in locum ejus substituit. Hildebrandus ad usitatas pseudoprophetiae artes versus,
falsum regem eo anno praedixit moriturum. Nec fefellit novi Cajaphae vaticinium. Eodem namque anno
MLXXX Pseudo-Caesar Rodolfus, quarto tandem praelio, licet victor, ad Elistrum fl. ab Henrico caesus, cum
multis Saxonum principibus, suo exitio fallacem Papae mentem, sed dicti veritatem revicit: magnumque mundo
documentum datum est (verbis loquar autoris coaetanei) ut nemo contra dominum suum consurgat. Nam
abscissa Rudolfi dextera, dignissimam perjurii vindictam demonstravit. Manifestus mendacii Papa, de anima se
Henrici, non de corpore vaticinatum, mentitus est. Godefridus Bulioneus vexillum, quod gerebat, impegit in
pectus Rodolfi, eoque transverberato, cruentum rursus erexit.
Exstincto aemulo, Imperator ad comprimendum incendii civilis fomitem in Itlaiam proficiscitur, expugnatisque
urbibus et castellis, pro Papa adversus se munitis, Romam obsidet, Saxonibus interim novum sibi regem
Hermannum designantibus. Capta Leonina, cum pax simulatione Pontificis non conveniret, et percussorin
Henricum ab Hildebrando subornatus cum saxo, quod in ipsum orantem moliebatur, decidisset in pavimentum,
Romani et Episcopi Italiae plerique a Papa desciscunt. Eo ad Normannos refugiente, Henricus intrat urbem,
ejuratoque a Romanis Hildebrandi pontificatu, guibertus in sede collocatur, clemens III appellatus. Ab eo
Henricus Augustalibus ornamentis redimitur. Reversus in Germaniam, Comitiis Moguntinensibus abdicationem
Gregorii firmat, Guibertum aliquibus ore et manu approbantibus, corde adverso. Vicit deinde ingenti praelio
Hermannum, regni invasorem, qui, dum in castellum quoddam irrumpit, dejecto molae fragmine est necatus.
Pacem petunt Saxones, et pacti proscriptorum restitutionem in integrum, nec compotes promissi, ut volebant,
rebellant iterum, incentore praesertim Egberto Marchione, Imperatoris consanguineo. Eodemque anno, ejus
quidem seculi LXXXV, Hildebrandus Expapa obiit Salerni, confessus ante mortem scelera, prout Sigebertus se
legisse profitetur. Benno Cardinalis Archipresbyter, qui tum vixit, oculatus testis asserit. At Monachi, partium
studiis abrepti, Lambertus, inquam, Schafnaburgensis, Marianus Scotus, Leo Ostiensis, qui illa astate
scripserunt, vel dubit anter attingunt Hildebrandi vitia, vel laudibus eum immeritis ferunt.
In Oriente jam tum inierat regnum Alexius Comnenus, Michaele Duca et Nicephoro imperio dimotis.
Michael Ducas scelere paternum solium receperat, ut dictum. Potitus rerum, orationibus et iambis scribendis a
psello adhibitus praeceptore suo, cum nullius esset ingenii, eadem dexteritate artes
429

tractabat ingenuas, qua rempublicam, id est, nulla. Nicephorus Logotheat regia potestate fruebatur.
Ea occasione inescatus turcorum Sultanus, impune vastabat Orientem: Crabatae, qui et Servii, Bulgariae vim
inferebant. Nicephorus botoniates vacuam a custode Rempublicam, cnciliatis sibi in Asia Turcis, mutua
laborantibus discordia, ad se trahit: Bryennius novus in Thracia rex consurgit. Botoniates Nicaeam occupat
eodem fere tempore, quum Xiphilino viro eruditissimo, Cosmas literarum rudis successit. Quare deponitur
Michael, et cum Augusta sua includitur monasterio, expletis potentiae quantaelibet annis VI, mensibus VIII.
Botoniates in Bryennium mittit alexium, fratres in ordinem redigere nititur Botoniates, illi sumunt imperium, et
obsessam constantinopolin proditione Francorum occupant. Crudeliter in cives, matronas, virgines, sacra
profanaque omnia saevitum: multo cum sanguine sacerrima inita potestas.
269

