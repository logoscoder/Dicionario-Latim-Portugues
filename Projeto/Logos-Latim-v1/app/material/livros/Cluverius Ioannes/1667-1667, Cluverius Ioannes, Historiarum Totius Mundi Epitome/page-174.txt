innocentiam cum imperio conjuncturus videbatur, Aemyliano militemmagis, quam Caesarem agere ignaro. Ergo
qui imperium Aemyliano dederant, Vibii Galli odio, mox et vitam ei et imperium auferunt, favore Valeriani.
Inter Ocriculum Narniamque caesus est apud pontem, qui ab ejus caede sanguinarium nomen accepit, militaris
persidiae documentum.
LICINIUS VALERIANUS, Et GALLIENUS.
LIcinius Valerianus, Censor antea publico Senatus et Decii testimonio lectus, quod ejus vitam censuram dicerent,
per omnes dignitatum gradus, ad summum in terris gradum adscendit, non tam tumultuario populi aut militum
strepitu, quam jure meritorum et quasi ex totius orbis una sententia. Ejus filium Gallienum Senatus Romae
Caesarem creavit.
Principio omnibus gratissimus, ea Christianos benignitate complectebatur, quanta nemo ante eum Caesarum,
totaque ejus domus plane Ecclesia DEI erat. Verum depravatus a principe quodam Magorum Aegyptio, et aerarii
praefecto Macriano, coepit impuras obire ceremonias: profanas exercere praestigias, nefanda mysteria exequi,
tenera infantium dissecare viscera, Christianos variis exagitare suppliciis, octavus post Neronem persecuror,
Domitiani, Maximini, Decii impietatis aemulator. Ita Cyprianus e Rhetore Episcopus Carthaginiensis, Sixtus vel
Xystus Romanus, Laurentius Diaconus, crate ad ignem tostus, alii aliis tormentis absumpti: sanguinemque
suorum mox Deus ultor excepit.
Nam simul bellum et lues, quae aliquantulum remiserant, incubuere orbi. Impietas enim flagella quidem
excruciata senserat, sed a quo flagellaretur, obdurata contemserat. Pestilentiam communis casus esse,
accidentemque ex morbis mortem, naturae dicebat finem, non poenam. Quare tantis undique cladibus saevitum,
ut iratum DEUM profanissimae etiam gentes intelligerent.
276

Primum Scythae suis iterum sedibus effusi, cum Marcomannis, Macedoniam Graeciamque incursant,
Thessalonica aegre se tuente, Atheniensibus muros tum demum post Syllanam cladem reparantibus,
Peloponnesiis Isthmum munientibus. Borani, Gothi, Carpi, Burgundi, nullam nec Italiae, nec Illyrici oram a
vastationibus immunem relinquunt. Hinc Borani cum Scythis per Bosphorum in Asiam penetrant, et a
Successiano duce modicum reprimuntur.
Ergo Valerianus Gallienum filium Augustum creat, alterum Cornelium Valerianum Caesarem; Gallieno
Occidentem tradit, ipse in Orientem adversus Persas proficiscitur, qui instigante Cyriade, in solum Romanum
irruerant, captisque Antiochia et Caesarea, Cyriadem dixerant Imperatorem, hominem perfugio, parricidio,
tyrannide, luxuria, tandemque digna sceleribus suis morte clarum. Sed nihil feliciter provenit Valeriano,
quanquam Cyriadem sui interfecerant. Nam cum Successianum praetorio admovisset, eo amoto regressi in
Pontum, et asiam Borani, Trapezuntem urbem cum innumera hominum opumque multitudine capiunt, avectaque
praeda auctiores, Chalcedonem, Nicomediam, Nicaeam, Chium, Apamaeam, Prusam expugnant, diripiunt,
incendunt. Valerianus per Mesopotamiam interim anceps et diuturnum instruebat bellum. Inde adversus Scythas
in Cappadociam usque progressus, attritis duntaxat in transitu oppidis, stolidus multumque iners pedem refert
inglorius.
Tandem lue corripiente exercitus, eorumque majori parte absumpta, Sapores Orientem aggressus, exitio dat
omnia, Valerianus imparem se viribus conspicatus, pecunia placare Barbarum conatur. Sed proditus Sapori ab
eodem Macriano, qui in Christianos eum armaverat, ignobili servitute consenuit. Quamdiu vixit, incurvati
Valeriani cervicibus pedem imponens Sapores, equum adscendebat, nec ullis precibus aut pretio adduci potuit, ut
Romanis suum principem restitueret, Armeniorum Cadusiorumque regibus moderate fortuna utendum, frustra
eum monentibus. Ad extremum detracta cute foede laniatum interfecit, ac infelicissimus principum a filio
Gallieno in Deos relatus est, quasi Deum facere posset, quem liberum facere aut nequiverat, aut neglexerat.
Etenim Gallienus, capto patre, velut amoto censore laetatus, satis duxit Odenato, Palmyrenorum principi,
Orientis relinquere ducatum, ipse ganeis et ludis vitam deputavit. Igitur Macrianus, cum filiis Macriano et
Quieto, rapit imperium, autore Balista, qui praetorio praeerat, et Pisonem in Achaiam destinat ad Valentem, qui
proconsulari illic imperio erat, tollendum.
Sub idem tempus Gallienus, cum a Gallia et Italia Germanos, Ravennam usque progressos, prospere arcuisset, in
Illyricum properans discedit, ubi Ingenuum, comperta Valeriani clade, imperandi cupido incesserat. Hunc
Mursiae devicit, tanta in Moesiacos milites ac cives saevitia, ut plerasque civitates virili sexu vacuaret.
Quamobrem autoribus Moesiis, Regilianus prosiliit ad imperium, receptisque militibus, quos Mursina clades
reliquos fecerat, duplicat bellum. Sed hic quoque timore provincialium, instinctu Roxolanorum periit.
Interim Valens, sumto contra Pisonem, jam in Thessalia purpuratum, dominatu, interemit hominem, et mox ipse
vicissim a militibus interimitur. In Illyrico Aureolus, vir fortissimus, coactu militum purpuram accipit, frustra
oppugnante eum Gallieno; indignante Macriano, qui quidem ad eum opprimendum ex Asia in Illyricum
advolavit, cum XLV millibus, praesertim quod Gallienus, metu Posthumii, pacem cum Aureolo faceret. Sed
Macrianus conserta manu a Domitiano, Aureoli duce, victus, cum filio et copiis suis periit, XXX militum millia
in potestatem Aureoli concessere.
277

174

