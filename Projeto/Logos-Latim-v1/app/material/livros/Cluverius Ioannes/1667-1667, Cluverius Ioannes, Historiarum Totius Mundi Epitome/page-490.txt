postulantibus, eo pronius quia Rex cursum victoriae prosequi non poterat, ob paucitatem suorum, atque hostium
multitudinem, qui licet cladem aliquam passi essent: tamen id det rimentum minus sentiebant; atque identidem
novis copiis confir mabantur. Igitur pax in has fere conditiones componitur. Primum Rex privilegia Cosaccorum
antiqua confirmat, ac numerum eorum ad quadraginta millia reducit; cujus numeri congruum indicem Praefectus
ipsorum quotannis conficiet, et Regi exhibebit, omnibus inquilinis ab utraque ripa Boristhenis atque inde super
Viniciam, et Braclavium, et Janpollam ufque ad Tyram fluvium, liberum erit huic Cosaccicae militiae nomen
dare, cujus praefecturam Rex confert ac confirmat Boguslao Chmielnicio, una cum Satrapia Czerin, ibi deinceps
erit statio ejus militiae prima, ac sedes praetoria. Deinde concedit Rex veniam omnium ante actorum, et
Cosaccos in fidem et gratiam recepit; Atque ii deinceps Regi et Reipublicae obedientes erunt. Milites caeteri
stipendiarii non imponentur praesidio aut hospitio iis civitatibus in quibus Cosacci sunt. Neque in iisdem judaei
permittentur. Graecorum Religio, ecclesiae, et bona eorum
784

permanebunt in eo statu, in quo huc usque fuerunt. Et Metropolita sive Archiepiscopus Kioviensis Graecae
Ecclesiae addictus in Comitiis Regni sessionem ac suffragium habebit. In Palatinatibus Kioviensi, Braclaviensi,
et Czernichoviensi conferet Rex omnes dignitates et munia iis solis qui Religionem Russorum profitentur.
Deique ut haec omnia in proximis Regni comitiis confirmentur, ad quae reliqua dissidia Religionis, et nonnulla
alia postulata remissa sunt. Ita confirmata ad tempus pace Chmielnicius praestito Regi Juramento fidelitatis
exercitum suum in Voliniam ulteriorem reduxit.
Fama est Cosaccis in bellum multa Turcas auxilia promisisse, sed quo minus starent promissis seditione
domestica et bello Veneto impeditos. Nam anno superiore cum interfecissent, primo magnum Vizirium, dein
Imperatorem ipsum, atque in locum ejus filium Mahometem sexdecim annos natum substituissent, res eorum in
maximis turbis versabantur, atque eas augebat indies Sultana, primaria Imperatoris Turcici uxor, foemina magni
animi, atque ingentium spirituum. Huc accedebant curae belli Veneti, quod per id tempus infeliciter gerebatur.
Cum enim Veneti toto prope anno fauces Hellespontiacas obsiderent, atque ibi vicinum omne mare infestum
redderent, ut omnis prope aditus exitusque in Aegeum pelagus navigiis Turcicis praecluderetur: Turcae ut vires
hostium distraherent, evocarunt classem Africanam, quam anno superiore maximis sumptibus instruxerant.
Cujus adventu nunciato, Veneti relicto apud Hellespontum Jacobo de Riva cum aliquot navium praesidio
Africanae classi in occursum properarunt: Quorum discessu cognito classis Constantinopolitana, quae
circumvallata in facibus Hellesponti haeserat, ventum secundum nacta non animadvertentibus Venetis erupit, et
Smirnam versus vela fecit. Riva postridie ubi discessisse hostium classem intellexit, insequi eam instituit; ac
primum apud Insulam Scio; deinde circa Euboeam frustra investigans, demum haud procul Smirna urbe, in portu
Foggiano deprehendit. Distat is portus Smirna duobus passuum millibus; atque ibi se Rhodiorum aliquot
triremes, et septem naves Africanae conjunxerant. Explorata hostium statione Riva in ipso aditu portus aciem
instruxit, atque ex omnibus navigiis suis in classem Turcarum fulminavit. Quinque naves eo impetu in
profundum demersae sunt. Inter haec autem una longe maxima reliquarum quae magnam vim pulveris nitrati, et
globorum pyrobolarium vehebat, ignem concepit. Quod animadvertens Nauta Venetus, contempto mortis
periculo, una cum Centurione navali Jacobo Santorinio desiluit in mare; et ardenti navigio per ignem et aquam
adnatans ahchorarios funes ascia interschindit, Illis sine incommodo renatantibus ad suos navigium vento ac
flammis impulsum in classem Turcarum fertur, et proxima quaeque navigia eodem incendio involvit. Ea clade
tota pene Turcarum classis deleta est, magna cum strage vectorum, quos aut violentia ignis, aut dum illum
fugiunt, aqua absumpsit. Pauci natando in propinquum littus evasere. Turcae damnum illud ad vicies centena
millia aureorum aestimarunt. Porro Respublica Veneta actis per omnia templa Deo solemnibus gratiis, sex millia
qureorum inter pauperes distribuit. Praefectum vero Classis Jacobum de Riva, et imprimis Sanctorinium, tum
alios Navarchos pro suo quemque merito insignibus donis honoravit.
Obiit per idem tempus Albertus ex prosapia Dominorum de Doringh, Episcopus Ratisponensis anno, aetatis
septuagesimo primo, quorum triginta sex in ea dignitate inter multas molestias et varios casus cum laude
explevit. Alberto
785

successit Franciscus Guilielmus Episcopus Osnabrugensis. In Hollandia novae Anglicanae Reipublicae Legatus
Doctor Isaac Corislaer, paulo post quam Hagam advenerat, a sex larvatis in hospitio suo interfectus est. Fuit ille
ex iis qui Regem Carolum ad mortem damnarunt. Percussores tamen ipsius, etsi acriter inquisitum fuerit,
deprehendi non potuere. Nunc ad annum quinquagesimum progredior.
Sub ejus initium filia Caesaris Maria Anna, Sponsa Hispanica, Madritum triumphali apparatu ingressa est. Haec
anno superiore Regi Hispaniarum Viennae desponsata feliciter tandem confecto itinere in Hispaniam appulit.
Magna ubique pompa, praecipue in ditionibus Hispanicis excepta. Sed reliquorum omnium magnificentiam
facile vicit majestas aulae Hispanicae, quippe ubi Rex ipse praesens aderat. Igitur ubi dies ingressui destinatus
illuxerat, omnes plateae, quae ad palatium Regium ducebant aureo ac serico panno exornatae, intertextis ubique
gemmis fulgere conspiciebantur. Ad introitum ac capita platearum erectae erant quatuor magnae, et quadraginta
minores Pyramides ex quibus quatuor arcus Triumphales pendebant, insigni opera ac magno artificio constructi.
490

