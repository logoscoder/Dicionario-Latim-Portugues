sane idoneum, tamen recuperandi Retelii spes et cura incessit. Collectis igitur copiis et numerata parte
stipendiorum eo Cardinalis cum praecipuis Ducibus mittitur. Neque res caruit successu. Urbs opinione celerius
recepta; et Mareschallus Turenius, qui cum undecim millibus Hispanicis et Lotharingicis copiis auxilio venerat,
fusus fugatusque. Captus in ea pugna Gubernator Mosonii Stephanus de Gamarra, Legatus Generalis, et Comes
de Lanau equitatui Germanico praefectus. Cecidere e praecipuis Philippus, ex Comitibus Palatinis, Electoris
Heidelbergensis frater, qui legioni Equitum Lotharingicorum praefuit, e Gallis vero Vicecomes Corvallius, et
Chiliarcha Plessaeus, Marescalli Plessaei filius. Impedimenta Turenii omnia in potestatem victorum pervenere, et
signa militaria fere quadraginta, quae Parisiis in Basilica D. Virginis in victociae monumentum suspensa sunt.
Per idem tempus Hispani de Gallis in Italia et Catalonia quoque triumpharunt. Hic Marchio Mortara recuperatis
diversis Cataloniae locis mense Octobri Tortosam validam urbem ad Hebrum cum omnibus copiis circumsedit,
qua ad initium Decembris producta, cum nulla subsidii spes obsessis affulgeret, fugatis a Duce Albuquercio
quinque navibus Gallorum auxiliariis, urbs in fidem ac potestatem Hispanorum redit. At in Italia vel potius
apposito Italiae Tyrrheno mari Joannes Austriacus cum Comite Ognate Prorege Neapolitano, Portum Longum,
qui est in Elba insula, e regione Plumbini, duobus fere miliaribus a continenti abjunctus, difficili ac laboriosa
obsidione a Gallis recepit. Reperta ibidem magna annonae vis atque omnis generis apparatuum militarium, quae
in biennium fere obsidionem toleraturis sufficere potuissent. Igitur actis Deo gratiis, et portu omnibus necessariis
proviso, divisis inter se navibus Austriacus Panormum in Siciliam, Prorex Neapolim rediit. Ibi militibus, quorum
fere decem millia, aut ferro hostium, aut aestu ac orta inde contagione interiere, quies ac stipendium data.
Sub finem Novembris duo Electorales Saxoniae Principes Christianus et Mauritius, filii Electoris matrimonio
conjuncti sunt, cum duabus itidem sororibus Christiana, et Sophia Hedwige, Ducibus Slesvici et Holsatiae. Eae
nuptiae Dresdae in Saxonia per multos dies magna pompa peractae sunt. Mense insequenti Augustae Taurinorum
in Pedemontio Ducis Sabaudiae filia Adelheidis Ferdinando Mariae filio Electoris Bavariae natu majori
desponsataest, internuncio Maximiliano Comite Curtio, qui splendidissimo comitatu illuc Monachio profectus
ceremoniis desponsationis nomine Electoralis Principis praefuit. Eodem anno Ludovicus sextus Landtgravius
Hassiae Darmstattanus in matrimonium accepit Gottorpii in Holsatia Mariam Elisabetham Friderici Ducis
Holsatiae et Schlesvici filiam. Mense Octobri Christina Sueciae Regina in solenni ordinum Regni conventu
Stocholmiae
793

ab Archi-Episcopo Upsaliensi coronata est. Obiere eodem anno Wilhelmus Princeps Orangius, relicta gravida
vidua quae octiduo post filium enixa est Wilhelmum Henricum: in Polonia magnus regni Cancellarius
Christophorus Ossolinsky, undecim annos ea dignitate cum laude functus. Parisiis Dux Angolismensis Caroli
noni Regis Galliarum filius, anno aetatis suae octogesimo octavo: et Princeps Condaea, mater Principum
captivorum: et Claudius Memmius Comes de Avaux nuper ad pacem Monasteriensem, ac alias ad varios
Europae Principes, Regni Galliae Legatus.
Ad initium anni millesimi sexcentesimi quinquagesimi primi, Caesar Ferdinandus matrimonium cum Eleonora
Duce Mantuana, quod sub finem anni superioris publicatum Viennae fuerat, contraxit, misso Johanne
Maximiliano Comite de Lamberg, qui Sponsam Imperatoriam ex Italia in Germaniam deduceret. Caesar
adventanti obviam profectus, apud Neukirchium excepit; inde eodem adhuc die sub vesperam Neostadium
progressi postridie consuetis Ecclesiae ceremoniis, et sacris precationibus, ab Episcopo Viennensi, conjuncti
sunt, fuit haec dies ultima Sprilis, et Dominica quarta post Pascha. Triduo dein nuptialibus hilaritatibus exacto,
Caesar cum nova Conjuge Viennam reversus, solenni ibidem pompa, a tota aula, et praesentibus variorum
Europae Principum oratoribus, ac Ordinibus Provinciarum exceptus est. Omnibus Viennae peractis Palatinus
Neoburgicus Wolffgangus Wilhelmus, ad tertium quoque Matrimonium exemplo Caesaris progressus est, ducta
in Conjugem Francisca Maria Egonis Comitis Furstenbergii filia. Cui VII. Idus Maji ad vicum Dormagen
obviam profectus post aliquot horarum colloquium eodem vesperi cum nova Sponsa Dusseldorpium rediit.
Caeterum mense insequenti, pacata jam omni Germania, et in nuptiales hilaritates effusis Principum aulis
animisque, cum ocio et quieti Germaniae nupera Pacificatione satis provisum putaretur, repente novi belli
initium ab Electore Brandeburgico in ditionem Montensem hostiliter ingresso, coortum est. Quod quia subito
extitit ac deinde mox compositum, variis hominum sermonibus celebratum fuit, paulo altius, ex iis quae palam
literis edita sunt, pro instituti mei brevitate repetendum duxi. Guilielmus Dux Juliae, Cliviae, et Montium,
Comes Marchiae et Ravenspergae, cum Anno 1546. Ratispone in Matrimonium duxisset Mariam Ferdinandi I.
Caesaris filiam, duo a Carolo V. Caesare privilegia impetravit, quae et deinceps a successoribus confirmata sunt,
Primum, ut, si Dux Guilielmus ex Maria Conjuge nullos haeredes masculos susciperet, aut suscepti sine
haeredibus masculis ex hac vita excederent, omne jus ditionum ac provinciarum ad filias ex Guilielmo et Maria
genitas devolveretur, aut si nulla earum superstes esset, ad earundem legitimos Masculos haeredes. Deinde ut
dictae ditiones omnes, apud unum tantum universalem Dominum ac successorem indivisae permanerent, more
apud Principes Germaniae, et plerosque externos ad firmandum potentiae robur hactenus observato.
Dux igitur Guilielmus ex hoc matrimonio duos filios et quatuor filias suscepit. Filiorum natu major Carolus
Fridericus maximae spei princeps, Anno 1577. in ipso aetatis flore Romae ante patrem extinctus est. Alter filius
495

