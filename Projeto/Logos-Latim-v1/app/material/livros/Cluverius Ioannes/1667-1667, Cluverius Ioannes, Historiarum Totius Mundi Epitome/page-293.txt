bonus sit qui decedit vita, non indigere ope aut suffragio viventium: son malus, nihil juvari. Purgatorium nugas
esse humanas. Hi aut ab autore, aut aloco, aut ab hostium ludibriis, vocabantur Valdenses, pauperes de Lugduno,
Albigenses, Beggini haeretici; circumibant vicos et castella, prompti et Scripturarum. Eorum loco Innocentius
Minores, Francisco magistro, erexit; aliusque ordo Praedicatorum, Dominico inventore, appellatus. Sed quia
verbis expugnari haud poterant Valdenses, in arma propulit Papa suos, qui hinc inde plures variis enecarunt
suppliciis. Simon comes Montisfortis strenuam navavit Pontifici operam, qui redactos in potestatem, quoscunque
minis blanditiisque dimovere haud poterat a sententia, instructo rogo cremavit.
Otho sub haec Imperator, subactis Apulia Calabriaque revertit in Germaniam, jam instinctu Papae et praeconio
Sifridi Moguntinensis tumultuantem. Sifridus enim promulgata Imperatoris execratione, Bambergae cum rege
Bohemiae, et Hermanno Thuringo consilia tractabat de electione Friderici, nepotis Barbar ossae, Siciliae regis,
cui quondam puerulo dixissent principes sacramentum. Sed pluribus assensum minime praebentibus, frater
Othonis, Henricus Palatinus, dioecesin Moguntiacam incendio et rapina devastavit. Imperator, demonstratis
Norimbergae causis dissidii inter se et Innocentium, Comitiorum decreto abrogavit regiam potestatem Odoacro
Bohemo, camque filio ejus cum VI vexillis assignavit. Thuringiam quoque populatus, quarto demum a morte
Philippi anno, celebratis cum filia ejus nuptiis, quarto eam die amisit, rebus humanis praepropere exemtam.
Eodemque anno Saxones, Westphali, Frisones, Austriaci, in Begginos susceptam expeditionem, quum illi castra
et urbes desererent, in Saracenos laudabilius vertere, auxiliatique Hispaniae regibus, Maroccae tyrannum acie
devicerunt. Saraceni ad naves suas profugi, plerique fluctibus sunt mersi.
Ferunt et pueros ingenti multitudine, fanatici cujusdam nortamenta secutos, tanquam per ipsos Palaestina esset
recuperanda, in mari et Sylvis, miserabilibus leti viis interiisse. Saeviebatur interea in Albigenses, quibus Petrus
Aragonum rex et Tolosanus Comes suppetias ivere. Crudeliter utrinque exercitas victorias lego, Petrum bello
occubuisse; Albigensium multos, quod fidem suam ejurare nollent, combustos igni. Fervebat eodem tempore
inter Othonem et Fridericum aemulatio. Fridericus Moguntiae a praesule et Alemannis susceptus, Innocentii et
Italorum suffragiis nitebatur,
467

suisque opibus. Accedebant et Philippi Francorum regis subsidia, qui perniciosam suis rebus Othonis potentiam
duceret, nati sorore Joannis, regis Anglorum, ob ereptam sibi Normanniam, appetitamque de consilio Papae
Angliam, infensi. Ferdinandus Lusitanus, e nuptiis cum Joanna filia Balduini, Flandriae Comes creatus, cum
Anglo sentire visus; exutusque pene ditione a Franco, majori eam virtute recuperavit. Joannes Rex transmisit in
Aquitaniam, Andegavum antea receptum, novis munitionibus firmavit. Pictones, obliterata pristinae simultatis
memoria, ei affuere. Caesar Otho Reginaldo Bononiensi, Ferdinando Flandro, Guilelmo Brabantino sociatus,
conflixit cum Franco acer rime juxta Tornacum, ad Bovinum pontem. Sed cum se inprimis cerneret peti,
circumacto ex vulnere equo excessit acie. In exercitu ejus CL millia peditum fuisse narrant, equitum vim tantam,
ut mille et quingenti ex iis aurata balthea virtutis causa gererent. Reginaldus in vinculis Peronam, Ferdinandus
Lutetiam ductus, Otho cum suis evasit; sed eo praelio dignitatem amisit suam.
Fridericus ad Mosellam Mosamque omnia subegit, desertoque a suis Othone, et Coloniae incluso, Aquisgrani a
Sifrido coronatus est. Mox et Colonia Friderici in nomen adacta, instaurataque divina, quae sesquiannum fere
cessaverant, dum civitas anathemati Pontificio subjaceret.
In Anglia rem suam fecit Innocentius. Joannem regem metu Franci, cui universam Angliam, cum venia quoque
peccatorum, occupandam concesserat, et suorum insidiis territum, ad turpissimas adegerat conditiones, ut
refignato in manus Pandulsi legati regno, beneficiarium se Pontificis profiteretur; exules omnes reciperet regno,
Stephanum pro Cantuariensi praesule haberet. Ita coactus expeditionem relinquere Francus, in Flandria etiam
affectus clade fuerat. Proinde Joannes, intellecta exulum adversus se molitione, et Innocentii ambitione, et
avaritia inexplebili; quem auro in quodvis scelus certum effici didicerat, largitionibus eum devinciendum sibi
existimavit. Itaque Nicolaum Thusculanensem, Legatum Pontificis, observantissime excipit, ad ejus pedes regia
ponit insignia, regna Angliae Hiberniaeque tradit Pontifici, receptaque ei, tanquam feudi Domino, vectigalia
facit. Legatus vicissim differri curat restitutionem oblatarum Clericis opum, vacantes locos implet Clericis, suo
solius arbitrio creatis, offendit praesules, et Stephanum ipsum Cantuariensem, tantum Pontificis clientem,
morositatis et insolentiae accusat. Postea, licet in Normannia, et Pictonibus prospere bellaret Joannes, tamen
inselici partium praelio ad Bovinas consternatus: Postquam me, inquit, meaque regna Romanae subjeci
Ecclesiae, nulla mihi secunda amplius, sed adversa omnia evenerunt. Convenit ergo de quinquennalibus inter
Gallos Anglosque induciis. Anglus dominovis exceptus, iisque majoribus turbis. Petebantur a Baronibus et
Clericis immunitates, ab Eduardo olim et Henrico primo datae. Rex contra sacerdotibus satisfacere cupiens de
ablato, aurum rapacius exigebat. Ea dissensio manifestam in rebellionem exarsit. Appellatus iterum Francus, ut
invaderet Angliam ne inducias violare videretur, filium misit Ludovicum IX, qui rex salutatus, Londinum urbem
regiam introivit. Innocentius omnes Angliae Barones notavit anathemate, Regem fide immunitatum data
absolvit, Stephanum Cantuariensem, quod abnueret execrari magnates patriae, movit cathedra. Ipse eo anno (erat
XV ejus seculi) frecuentissimum egit Romae Concilium Episcoporum CCCCXII, Metropolitanorum LXXII.

293

