quae tabe cum consumi, et brevi interiturum confirmabat. Domitius Afer, et L. Vitellius, ille ob facundiam, hic
ob rem adversus Artabanum bene gestam perituri, sagaci gloriae dissimulatione periculum evaserunt. Ac
persacetum est illud Vitellii, quaerente Caio, videretne jam lunam sibi accubantem, demittentis caput et
obnubilantis prae reverentia, negantisque fas sibi esse Deos adspicere, quibus solis se invicem videre liceat.
T. CLAUDIUS DRUSUS CAESAR.
CAio interfecto libertatem Roma regustasset, si Quirites, ut olim, exercuissent ipsi militiam. Verum quia civium
desidia in exercitum Barbaros externosque coegerat, corruptis moribus, auctoque habendi studio, oppressa
libertas respirare non potuit. Igitur dum senatus, autoribus Sentio Saturnino Cos. et M. Minutiano, gentem
Caesarum exterminandam censet, Cratus militum unus e cohortibus palatium insidentibus, Tib. Claudium, Caii
patruum, occultantem se reperit deformi latebra: protractoque eo exclamat apud socios; si sapiant, adesse
principem. Et sane, quia vecors erat, mitissimus videbatur imprudentibus: quae res ei adversum nefariam patrui
Tiberii mentem auxilio, neque apud fratris filium Caligulam invidiae fuerat, Quin etiam militares plebisque
animos conciliaverat, dum flagrante suorum dominatione, ipse contemtu miserabilior haberetur. Nam praeter alia
probra quoties post cibum addormisceret (quod ei fere accidebat) olearum ac palmarum ossibus incessebatur, aut
soccis induebantur manus, ut repente expergefactus faciem sibi confricaret. Talis ergo ad commilitones
fluctuantes, nec quicquam adhuc quam frementes, perduciur. Ab his lecticae impositus, et quia servi diffugerant,
vicissim succollantibus, in castra delatus est, tristis ac trepidus, pernoctavitque inter vallum, aliquanto minore
spe quam metu. Nam consules cum senatu et cohortibus urbanis forum Capitoliumque occupaverant, asserturi
communem libertatem. Ad firmandum cjus imperium non parum contulit Agrippa Rex Judaeorum, autor et
Claudio retinendae dignitatis, et senatui non offendendi veteranos. Itaque senatu segniore in exequendis
conatibus, et milite urbano praetorianis se aggregante, in Claudii nomen juratum est, dataque singulis quina dena
HS, primo hoc Caesarum fidem militis praemio pignorante. Sic Romae regia potestas firmata, proditumque
apertius, mortalium conatus vacuos a Numine, cassosque esse. Paulo post Chaerea et Lupo exempli causa, ad
supplicium ductis, Sabinus contempta venia, ferro se suo transegit. Claudius, quanquam ventri foede obediens,
vecors juxta atque immemor, pavidusque animi et ignavus: pleraque tamen per formidinem egregie consultabat,
nobilitatis praecipue suggestionibus, quae metu colebatur. Quippe stolidorum ingenia perinde agunt, uti
monitores sunt. Ergo bonis autoribus rescissa per eum acta Caii omnia: nemo exulum, nisi SC. restitutus,
magistratuum cognitionibus sua autoritas stabilita. Compressae et per Galliam Druidarum famosae
superstitiones; duritia lenitasve legum multarum ex aequo et bono temperata. Ipse autem in cognoscendo ac
decernendo mira varietate
224

animi fuit, modo circumspectus et sagax, modo inconsultus ac praeceps, nonnunquam frivolus, amentique
similis. Foeminam non agnoscentem filium suum, dubia utrinque argumentorum fide, ad confessionem compulit,
indicto matrimonio juvenis. De alio negotio ex tabella pronuntiasse creditur; secundum eos se sentire, qui vera
proposuissent. Propterea usque eo eviluit, ut passim ac propalam contemtui esset. Laudantur tamen, quae de
mancipiis constituit. Cum enim quidam aegros affectosque servos taedio medendi exponerent, omnes qui
exponerentut, liberos esse sanxit: et si quis quem necaret, caedis crimine teneri. Ingratos et de quibus patroni
quererentur, revocavit in servitutem. Studiis liberalibus pertinaciter deditus, Graecas latinasque historias scripsit,
de vita etiam sua magis inepte quam ineleganter. Ordinatae per eum et equestres militiae: retenti sines, seu dati
imperio Romano, Mesopotamia per orientem: Rhenus Danubiusque ad septentrionem: et a meridie Mauri
accessere provinciis demtis regibus post Jubam, caesaque Musalamiorum manus. Simul ultima occasus,
Britanniae partes contusae, quam solam adiit, Ostia profectus mari: nam caetera duces curavere. Antiocho
Comagenam Syriam a Caio ablatam reddidit. Confirmavit auxitque Agrippae regnum, adjecta Judaea et Samaria.
Is liberalitate et omni genere popularitatis valde sibi conciliavit animos Judaeorum. Catenam auream, quam pro
ferrea ei largitus fuerat Caius, Jerosolymae in templo suspendit, instabilitatis fortunae monumentum. Summoto
Theophilo, Simonem Cantharam summo ornavit sacerdotio, qui tamen paulo post ademptum honorem, in
Matthiam Jonathae fratrem transtulit. Et continue degens Jerosolymis, Judaismum et majorum instituta strenue
propugnabat. Longius autem provectus, popularis aurae studio, Jacobum Christi Apostolum, fratrem Johannis,
nefarie occidit, Petrum in carcere habuit, producturus et illum post Paschales ferias ad supplicium, ut cruentos
Judaeorum oculos innoxio sanguine pasceret. Sed Dominus, cui serviebat Petrus, misso Angelo exemit eum
vinculis, Caludii anno tertio, quo Paulus et Barnabas, par nobile Apostolorum, Symbolam ab Antiochenis
erogatam (apud quos Christianorum nomen primum eluxerat) ad usum pauperum repraesentarunt Jerosolymae.
At Agrippas paulo post Caesaream profectus, dum ludos edit apparatu plusquam regio, et veste argentea totus
coruscat, DEUS salutatur ab adulante turba. Qui cum intolerandam blasphemiam non redargueret, repente
conspecto bubone, quem ante septennium, Tiberio dira minantem, Germanus ei quidam monstraverat, percussum
se sensit illico a Deo, cujus honorem rapuerat, ac verminante intus corpore, quinto post die, nihil remittente
cruciatu, vitam finit, cum Tetrarchiam Philippi tenuislet annis VII, Judaeam vero cum Samaria et Abilena tribus.
Anno Christi XLIV, Claudius Cuspium Fadum in Judaeam misit, filio Agrippae nondum maturo rerum
administrationi. Herodi autem regi Chalcidis jus eligendorum pontificum attribuit, qui amoto Elioneo, Josephum
141

