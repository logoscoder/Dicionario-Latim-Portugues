Wolffeggius. Is intellecto hostium consilio, nulla in re officio suo defuit. Nam praeparatis omnibus quae
sustinendae obsidioni necessaria erant, septingentos praeterea, qui ex agrestibus in urbem confugerant, armat,
immiscetque praesidiariis, quorum erant fere quingenti, reliquam turbam bello inutilem, ad fodiendum
ministrandumque militantibus accingit. Ipse omnibus consilio et exemplo adest. Ita urbs, etsi ignitorum
missilium lapidumque injectu die noctuque graviter impugnaretur; post duorum tandem mensium obsidionem
hostibus sponte recedentibus conservata est. Vrangelius porro re cum Helvetiis composita, transmisso rursum
Danubio, in Franconiam concedens Sueinfurtum expugnat. Inde cum Bavaro atque Electore Coloniensi inducias
armorum pactus, in Bohemiam movet, atque in ipso conspectu Caesareani exercitus Egram difficili sane et
cruenta obsidione in potestatem redigit. Indiciae Bavaricae, de quibus tunc variae erant hominum sententiae, die
quarto decimo mensis Martii Ulmae inter Legatos supremorum belli praefectorum Suceciae et Galliae, nec non
Electoris Bavariae, his fere conditionibus compositae sunt. Primum ut vis hostilis atque arma inter partes
paciscentes quiescerent. Utraque Bavaria cum Palatinatu Electori Bavariae pro exer citu suo libera permiteretur.
Atque hic Suecis Memmingam et Uberlingam, contra illi Bavaro Rhainam, Donaverdam, Wembdingam et
Mundelheimium traderent. Augusta deducto omni externo praesidio in libertatem suam rcponeretur. Bavarus
copias suas a Caesareano exercitu revocaret, neque deinceps, salva tamen fide atque obligatione quam Caesati
atque Imperio debeat, societatem armorum jungeret cum hostibus Sueciae ac Galliae. Idem praestabunt Elector
et Coadjutor Coloniensis, si his indusciis gaudere voluerint, atque ex oppidis ditionum suarum Caesareana
praesidia, ubi ea sunt, educi curabunt. Ubi vero id efficere nequiverint, permittent, ut vi atque armis a Suecis
ejiciantur. Quae tamen loca occupatores Dominis restituent, nisi forte aliter ratio belli, ac conditio temporis
exposcat. Contributiones in ditionibus Electoris Coloniensis quas Landgravia Hassiae exigit, legati ad id
quamprimum deputandi ad tolerabilem modum reducent. Si universales induciae, aut pax communis concludatur
huic in omnibus obtemperabitur, atque ad eam promovendam omnes serio ac sedulo incumbent. Constituta
insuper alia, de securitate commerciorum, de poena delictorum militarium, de ratihabitionibus Principum,
cautumque ut si Elector Coloniensis in has inducias non consentiat, tamen quae cum Electore Bavariae
constitutae sunt, salvaer atque illaesae permaneant. His ita pactis consirmatisque Vrangelius uti diximus in
Bohemiam movit. Bavarus recensere exercitum suum, ac per provinciam in hospitia disponere instituit.
Caeterum ea res magno mox dissidio Caesarem ac Bavarum collisit. Nam Caesar publicato edicto
769

copias Bavaricas, ut pote sibi atque Imperio sacramento addictas, quasque ipse magnis impensis aluisset,
revocabat, atque ut in sua castra ac signa transirent hortabatur, transgressumque Joannem Verdanum supremum
equitatus Bavarici praefectum, cum Sporckio, ac paucis aliis magno honore ac muneribus affecerat. Contra
Bavarus hunc exercitum ad se proprie pertinere affirmabat, sibi juramento obstrictum, suis sumptibus
sustentatum, suis etiam auspiciis ac ductu, licet pro commodo Caesaris atque Imperii gubernatum. Propterea
severe ac serio edicebat, nequis avocanti Caesari pareret; postquam autem de transitu Verdani aliorumque, et
quantum ille commilitonum animos ad transgrediendum sollicitasset, certis nunciis accepit; multo impensius ad
retinendos in obsequio nutantes milites laboravit, constitutis severissimis poenis in transgressores, atque in ipsius
Verdani capur decem millibus imperialium, si quis eum neci dedisset, erat enim utrobique in discrimine. Quippe
Caesarem hac separatione armorum plurimum offenderat; et ne Sueci hanc transitionem secus quam acciderat,
atque adeo connivente ipso evenire interpretarentur, metuebat. Quo facto et Caesarem inimicum, et Suecos
Gallosque multo quam antea infensio res hostes erat habiturus. Accedebat, si totus exercitus ipsius ad castra
Caesaris transivisset, ipse omni praesidio nudatus cujuscunque injuriae obnoxius fuisset. Igitur Suecos
quamprimum Gallosque quicquid ageretur admonuit, ac ne de se quicquam sinistri suspicarentur sese de hoc
transitu prolixe purgavit. Caeterum induciae tanta cura, tantoque opere initio servatae, paulatim refriguere, ac
demum gravibus de causis ab ipsomet Electore Bavariae renun ciatae ac repudiatae sunt. Inter has causas
praecipua erat, quod negocium pacis Monasterii atque Osnabrugae coeptum, ac jam aliquo usque productum
longe quam antea difficilius procedebat. Cum enim ad tollendas animorum acerbitates, atque adeo festinan das
pacis conditiones, inducias Bavarus fecisset, affirmantibus Suedicis Legatis etiam antequam ratihabitio harum
induciarum ex Suecia advenisset, pacem universalem conclusam iri, contra tamen accidit. Nam et Sueci in
tractatione pacis duriora postulabant, palamque jactabant nisi haec aut illa, quae a Catholicis nulla ratione iniri
poterant, admitterentur, se bello finem non facturos. Postulabant adhaec pro sua tantum militia viginti milliones
thalerorum Imperialium, quos soli ordines Catholici Caesari dependerent. Adhaec in senatu ac sessione
Principum Imperii saecularium, quem locum Dux Bavariae a multis jam annis obtinuerat, ipsi eo exturbato
primum locum ac suffragium petebant. Cumque id ipsorum postulatum Bavarus acriter impugnaret, ac pro
honore et dignitate sua studiose niteretur, adeo non continuere iracundiam, ut illi novum bellum minitarentur.
Adhaec Coningsmarckius ditiones Electoris Coloniensis in Westphalia infestabat, expugnando Vechtam atque
alias arces, quae Caesareano praesicio tenebantur, neque eas Electori ex pacto restituebat. Jam vero de
contributionibus Hassicis nihil remittebatur, neque Landgravia ratihabitionem suam uti conventum fuerat,
mittebat, adeo ut de voluntate ejus parum constaret. His aliisque de causis Bavarus decima quarta Septembris
missis literis Vrangelio inducias renunciat: et mox Memmingam quam supra Suecis tradiderat, circumsidere
481

