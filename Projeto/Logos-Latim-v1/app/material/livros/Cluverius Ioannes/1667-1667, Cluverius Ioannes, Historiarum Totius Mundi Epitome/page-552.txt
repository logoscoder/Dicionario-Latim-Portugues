rebus bello necessariis provisum. Interea suis, quae in ora Americana possidebant territoriis, Hollandi ab Anglis
exiguntur, mutatisque sedium nominibus, omnia sibi propria vindicantibus.
Belgae contra Rutero clam injungunt, Africae rebus peractis protinus, Oceanum trajicere, et Anglicae ditionis
insulas sive territoria, quin et naves, et mercimonia invadere, atque adeo extra europam adversus pervicaces
talionis lege uti. Carolus interea Bataviae oram alicubi invadendi occasionem circumspiciebat, sed patrum cura
omnibus bene firmatis portubus, classem suam dissolvit, relictis tamen aliquot in mari navibus quae
Hollandorum navigationem impedirent, et obvia quaeque navigia interciperent; adeo ut plures quam centum et
viginti naves captae et detentae essent, antequam, ulla ab Hollandis vis intentata fuerit. Zelandi vero, morae
minus patientes Banckerum sub legatum (Schout by Nacht vocant) cum quatuor navibus, ut Angliae oras
infestaret, miserunt, qui quatuor exigui pretii naviculas, intercepit, et in Zelandiam misit. Cometarum interea
apparitio, de qua diximus, varium variis terrorem incussit, omnibus malum, quod istiusmodi phoenomena
praesagire solent, in adversarios derivantibus. Interea adest nuncius, Ruterum in Guinea promontorium viride,
cum octo onerariis navibus, in potestatem suam redegisse, Myopraonem amice, incolumen dimississe, et ulterius
rem gerere parare, quo haud parum Anglorum animi turbabantur. Serio itaque Carolus se bello accingit, centum
et triginta Regias, et aliquot locatas mercatorum naves, in proximum annum adversus Hollandos ornare
decernens: cumque Galliarum Rex Hollandorum quam Anglorum causae
886

addictior videretur, hunc missa honorisica legatione, in partem suam pertrahere sategit. Ordines quoque
ingentem parabant classem; septuaginta naves, quarum minima quadraginta tormentis muntia ert, aptari
decretum, quibus accederent viginti ab Amstelaedamensibus, et viginti ab Orientalis Indiae Societate,
suppeditatae. Viginti quatuor novae aedificari quoque receptum. Utque mari mediterraneo anglis quoque
negotium facesseretur, quindecim aliae validae naves, cum bello necessariis, locari permissum est. Helvoetslusa,
commodissimus Hollandiae portus, Anglorum injuriis maxime expositus munitionibus quoque firmare, e re
visum est. Uri etiam in Insula Goerea munimentum erigitur. Constituuntur quoque et decernuntur fortibus
praemia, et ignavis poenae et dedecora, ut utraque face animi ad rem fortiter gerendam inflammarentur. Interea
Smirnaea, divitibus mercibus onusta, classis in mediterraneum mare vela facit, quatuor praesidiariis navibus,
Duce Braeckelio, eam conducentibus. Allenus Anglicis bellicis octo stipatus, eam in Gaditano freto
praestolabatur. Duae Smirnearum in montem Gibralterrenum actae frustulatim comminuntur. Angli
appropinquantes quinque tormentis a Braeckelio, innoxie salutantur, sed Braeckelius medius a duabus Anglicis
navibus, tota tormentorum serie petitur. Hinc pugnae signum datum Braeckelius cum duabus aliis in hostem
invectus fortiter pugnando occiditur, legato tamen ejus strenue rem gerente, praeda quidem tunc prohibentur
Angli, et tam onerariae quam claudae Bellicae naves, portum adipiscuntur, una excepta, cui Regis Salomonis
nomen impositum erat, quae fortiter se defendens, tandem fracta, subsidit, aliisque duabus, quae nullis tormentis
munitae Anglis cessere. Angli successibus insolescentes, cusis numismatis, quibus inscripta erant haec verba
Imperium penes nos, jus maris sibi vendicabant, utque clarius omnibus insolentiam suam probarent, Gallicas
quoque naves, specie scrutandi detinent, et a Dantiscanis, aliisque maritimis oppidis, navium rationem postulant.
Hollandi contra praedatorias naves, in Anglos armari permittunt. Male haec res Anglos habuit, actumque in
Parliamenti consessu volunt, an non omnes, quos caperent commissionarios, in mare proturbare integrum esset.
Interea omnia Anglica mercimonia per Foederatas Belgii Regiones prohibentur, Anglique contra peregrinas
merces ex Belgio venientes excludunt. Ordines porro piscatorias naves vela facere vetant, omnesque Anglos in
Belgio stipendia facientes, (exceptis ducibus novum sacramentum dare petentibus) exauctorarunt. Gallus interea
de retentis navibus, apud Anglum querelas instituit, et simul mediationem suam inter partes offert, sed haec
rejecta est sed de navibus utcunque satisfit. Nec tamen Gallus desistit, sed duce Vernulio in Angliam misso, de
compositione agere perrexit. Hactenus specie retortionis (ut vocant) res gesta est, sed Carolus, rem in
compendium redigere certus, per feciales aperte in Hollandos Bellum proclamavit. Interea ordines rei
pecuniariae caute provident, et quam maxime possunt, classi prospiciunt. Haec agebantur dum in flumine Tamesi
navis, cui Londini nomen impositum est, et Lausonio destinabatur, proprio igne comburitur, et cum trecentis et
octoginta hominibus, quos inter praecipuae aliquot mulieres, dissiliit. Interea praedatoriae naves, magnum Anglis
detrimentum afferunt; tres modicae, ejusmodi, ex Zelandia naves, in totidem Regias longe majores incidunt, post
diuturnum et pertinax praelium Agnlis victoria cessit, Dux Zelandorum Cornelius Everhartius deditionem
detrectans, navem incendere, et una cum hosten in aera sufflare sustinuisset, nisi a classiariis fuisset prohibitus,
tantam tamen, ejus fortitudinis Rex rationem
887

habuit, ut virum et pecunia et libertate donatum in Patriam remitteret. Sed feliciori usae fortuna sunt aliae
quatuor, ad Scotiae litora urbem Lairwarck, expilantes, et Arcem cum aliquot aedibus, dejicientes. Interea Gallici
legati Londini ad Regis colloquium admittebantur: hi mediationem Regis sui, et armistitium proponebant: sed
Carolus, hoc rejiciebat, quia immensi sumptus in Classem ornandam impensi, sine re gerenda, ex mora
detrimentum sumerent. Mediatio admitti posset, sed quaenam spes reconciliationis, cum eo armorum esset
ventum, ut neutra pats, nisi vi coacta, de jure quicquam remittere vellet. Cum autem ab Ordinum legato, apud
552

