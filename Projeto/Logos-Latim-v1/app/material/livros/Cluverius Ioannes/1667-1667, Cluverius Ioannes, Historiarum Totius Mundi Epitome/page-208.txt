damnavit, eaque re vehementer alienavit populum, praesertim cum Episcopum faceret Timotheum assentatorem
suum, veris infamem stupris, quae Macedonio frustra imputaverat.
Itaque in Anastasium Vitalianus Comes, Thrax genere, insurgit, qui conciliatis sibi Mysis Scythisque ex agro
Byzantino jam praedas agebat, classe urbem obsidens: cum Anastasius per praefectum praetorii suum Martinum
Syrum ei restitit, et a machina quadam a Proclo, Archimedis aemulo, fabrefacta, classem hostium exussit. Sed ad
extremum fractus populi in Vitalianum, Orthodoxorum receptorem, studio, spem fecit de Synodo, qua causa
cognosceretur exulantium, Vitalianumque promissis allectum in honore interim habuit. Misit ob id legatos
Constantinopolin Symmachi successor Hormisdas Papa, ut concilii habendi rationes edocerent Anastasium.
Verum cum viderentur imperosius agere nuncii, per posticum emissis omni Graecia interdictum est. Concilii
spes decollavit. Intera Severus, Flaviano Antiocheno suffectus in Episcopatu, afflixit valde monachos,
Synchyticorum sectae adversantes.
Anastasius hymno solenni, Sancte
330

Deus, sancte fortis, sancte misericors, adjici praecepit illud Petri Fullonis: Qui crucifixus es pro nobis,
suspicionemque praebuit, quasi Deitatem sentiret crucifixam, unde cruentae seditiones extitere, queis deprecatus
ipse coram populo culpam, positoque diademate, vix tandem remedium attulit.
Secundo Anastasii anno Theodoricus, occiduarum partium Rex, ab Zenone destinatus, cum ex foedere
Ravennam obsidione fatigatam diutina intrasset, molientem sibi insidias Odoacrum interemit, regnumque Italiae
XXXIII annos tenuit. Romam cunctorum expetitus votis venit, senatumque mira tractavit affabilitate, plebi
donavit annonas, dirutisque moenibus deputate per singulos annos pecunia, subvenit; castella, urbes, palatia
condidit, ut operum magnitudine antiqua miracula renovaret.
In Galliis regnabat Clodoveus Jornandi dictus Lodoin, Childerici filius, qui a Clothilde, Burgundica conjuge, ad
Christianismum incitatus, cum parere differret, periculo coactus est sapere. Nam in bello adversus Alemannos,
laborante exercitu, fidem vovit conjugis suae Deo, si lapsam Francorum erigeret aciem, victoriamque exhostibus
donaret. Itaque voti reus, a Remigio Episcopo Rhemensi baptizatur, exemploque movet subditos, ut Christo colla
subdant, anno Domini CCCC XC IX. Favente dehinc, quem colere coeperat, Deo, Gundebaldum Burgundiae, et
Alaricum Gothum Aquitaniae regem subegit, propagatisque Francici regni finibus, regiam sedem Parisiis statuit.
Ejus filiam Audifledam Theodoricus duxit uxorem, omnesque vicinas gentes aut affinitatibus sibi, aut amicitia
devinxit, vix quoquam Caesarum moderatione, prudentia, liberalitate aut justitia inferior.
Simultas autem suborta inter ipsum et Anastasium Imperatorem, quod is Bulgaros, ignotam antea gentem, in
Illyricum irruentes et Thraciam, in occiduas avertisset provincias. Quibus proinde bello prostratis, Theodoricus
Sirmium Pannoniamque suo subdidit imperio.
Contra Anastasius Clodoveum, missis insignibus, Patricium Augustumque nominavit, unde irae inter Clodoveum
et Theodoricum, ac bellum varia utrinque fortuna gestum, Theodorico Gothos adversum Francorum tuente
potentiam, perque Hibbam Comitem XXX eorum millia delente uno certamine.
Nec quies inter Romanae sedis Candidatos fuit. Symmachus et Laurentius, defuncto Papa Anastasio,
dissentientibus Cleri populique Romani studiis electi, triennali discordia, ad sanguinem usque depugnarunt.
Theodorici regis decreto Symmachus, qui prior electus fuerat, obtinuit honorem, cum Paschasius Diaconus
Laurentii adhaereret partibus, cujus animam, ob id thermarum addictam ministeriis, suisque liberatam precibus,
jactavit Germanus, capuae Episcopus.
Verius illed sane, quod revocatis a Gundamundo Catholicis per Africam, ac deinde expulsis a Thrasamundo,
Olympius quidam in balneis Sanctam Trinitatem blasphemans, ignito jaculo coelitus veniente, visibiliter
combustus scribitur: quodque Constantinopoli Deuterius Arianus, Barbam quendam baptizaturus, mutatis Christi
verbis, non in nomine Patris et Filii, sed per Filium in Spiritu Sancto, aqua subito disparuisse memoratur.
Memoriam quoque meretur duorum Principum circa religionis dissidia acumen, Theodorici, inquam, Gothi, et
Alamundari Saraceni. Theodricus ita amavit Arianismum suum, ut nollet tamen sua causa quenquam deficere a
fide, quam corde semel probasset. Itaque Diaconum quendam sibi antea aestimatissimum occidit, quod in
gratiam Regis Arianismum esset amplexus, addito elogio, non servaturum sibi fidem, qui Deo eam non
servasset. Alamundarus lepide elusit Severi fraudes, Antiocheni Episcopi, qui eum ut neophytum
331

Regem Eutychiana inficere haeresi parabat. Fingens enim magnam sibi esse moestitiam, quod Michaelem
Archangelum comperisset vita esse defunctum, confessionem elicuit Episcoporum praesentium, Angelum mori
non posse, consolari cupientium stolide, ut putabant, dolentem. Quibus ex tempore Alamundarus: Quomodo ergo
Christus, inquit, mori potuit, si non nisi solam habet Deitatem? Caeterum Theodoricus etiam coluit Orthodoxos,
inter quos Boetium et Cassiodorum, viros clarissimos doctissimosque ad Consulatum provexit, quorum scripta
egregia adhuc supersunt. In Hispaniam quoque protulit arma, eamque tutotio nomine sibi vindicavit, atque filiam
suam Amalasuentam Eutharici Gothi copulavit matrimonio, tertio ante Anastasii obitum anno. Anastasius
oraculo quodam doctus, fulmine sibi pereundum, tholoto in aedificio se habuit, quod securitatem eo praestari a
caelesti igne esset persuasus, sed frustra. Nam saeviente aliquando tempestate, cum discursaret per cubicula,
208

