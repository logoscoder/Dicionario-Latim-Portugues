vacuam. Eam filius ejus, puer admodum, Imperatori regendam tradidit: cui successit Ernestus, in venatione pro
fera occisus postmodum. Tandem ulturus Boleslai Poloniinjurias Henricus, suscepto Jaromiro, exule Bohemiae
duce, Satzam a civibus traditam ingreditur, mox et Pragam, jam a Jaromiro praeoccupatam, Ibi Godescalci
Frisingensis Episcopi concione in misericordiam flexus, Henricum carcere absolvit, captaque deinde Budissina,
Wilzienorum urbe, Lusatorum auxiliis daemonia adhuc colentium, Polonos oppugnare instituit. Trajectum
fluminis Crosna in urbe sedens Boleslaus custodiebat: Sed Henricus, reperto per speculatores vado, transmisit
sex legiones, quae irruentes in castra, tantum ingesserunt Polonis metum, ut Henrico Posnaniam usque
progredienti nihil objectarent impedimenti, nisi sicubi per insidias lacessere pabulantes possent. Itaque pacem
Boleslaus per legatos precatus, obtinuit, perturbatores pacis Sclavi saspendio sunt puniti.
Inde cum fame pestilentia adeo orbem afflixit, ut taedio sepelientium, aegri adhuc spiritum trahentes cum
mortuis obruerentur, et pecudes sine cura hominum per arva oberrarent palabundae.
Defuncto interim Othone duce Lotharingiae, Imperator Godefrido eam Arduennae principi assignat, invito
Balduino Flandrorum comite: unde novum exstitit bellum, anceps et calamitosum. Robertus Francorum rex, et
Richardus Normannorum Dux, opem Henrico ferebant, captoque tandem Gandavo et vastata Flandria, Balduinus
dedit manus, et Valentinam urbem, cum Selandia Insula, pro feudo a Caesare impetravit.
Caeterum Henrico, ut erat Ecclesiasticis addictissimus, magni nominis Ecclesiam in Germania placuit excitare,
eluendis, ut tum ferebat opinio, peccatis conscientiam prementibus. Ea condita est Bambergae, quem comitatum
nuper acquisierat, omniumque ei bonorum Caesaris haereditas legata. Henricus Monachorum pater audire
publice coepit.
Illas largitiones impatientius ferens Theodoricus, Metensium Episcopus, Kunigundis Augustae frater, et si orba
decederet, haeres, arma occepit agitare. Sed urbs metensis ab Imperatore obsidione cincta, ac pene desolata,
deditionem fecit, Episcopus cum Henrico in gratiam rediit.
Fervebat eodem tempore in Anglia bellum, quo Sueno rex Daniae subegit tandem Edelredum Regem, totaque
Britannia est potitus. Boleslaus Jaromirum Bohemia ejecit iterum, et adductis in foedus Bernhardo
Luneburgensium duce, ac Mislibogo Mechlenburgensi Vandalo, vastata est omnis Vandalia Imperio subjecta;
Vandali Sclavique ad Idola sua redierunt.
Tandem Bernhardus Episcoporum monitis resipuit, solutaque Caesari multa, pacem est amplexus. Boleslaus
excidit Lebusiam, recens ab Henrico conditam: Sed a Boleslao Polono sub epulis captus, oculorum lumina et
Bohemiam
409

foede amisit. Boleslaum vicissim expulit Othelricus, pariterque fratrem suum Jaromirum, damnatum et carceris
postea a Caesare, quod Bavaros quosdam, injussu Caesaris munera ferentes ad Boleslaum, trucidasset. Nec
diffitetur Dithmarus, eo tempore Merseburgi Episcopus, perperam consuluisse eos Henrico, qui ad hanc fido
principi infligendam poenam eum stimularint. Othelricus injuste usurpatam hactenus Bohemiam tunc gratuito
Caesaris munere suscepit. Bolesali Poloni filius Miseco, allatis donis, fidem sacramento firmavit Henrico
Merseburgi, mox et pater ipse Padebronnae. At cum repressisset Caesariano auxilio Russos, facile mutavit
sidem, neque ex condicto expeditionem adjuvit Italicam, quam iterum Henricus adornabat, et Pontificis precibus,
et suorum in Longobardia querelis imploratus.
Ejus copias veritus Hardicus Longobardiae Rex, munitionibus se tuebatur, campestri impar praelio cui
comitatum saltem petenti obstinate refragatus Henricus, multum ea re familiaribus damni peperit. Interim
profectus Roman, quo Benedictum VIII. Pontificem remiserat, pulsum a Gregorio aemulo, exquisitis suscipitur
honoribus, pronunciaturque Augustus, Ecclesiae advocatus.
Praecesserat Benedictum Sergius, quo sedente, Guilielmus, Tancredi Normanniae ducis filius, adjuvante Mele
seu Molocho Basilii Imp. praefecto, Saracenos ejecit Sicilia. Inde maligna praedae divisione exacerbatus,
assumpta suorum manu valida, Apuliam Graecis obtemperantem occupat, victumque praelio Melen in suas
traducit partes, qui inissos adversum se Sami ac Cephaleniae rectores, navali pugna devicit, atque ita regnum
Apulaiae a Graecis ad Normannos transiit.
Successore Sergii Benedicto in sedem relocato, reflectit in Germaniam iter Henricus, fratremque suum
Arnulphum Ravennae relinquit Episcopum. Tum vero prodiens e latebris suis Harduicus. Vercellis recipitur, ac
denuo regium induit fastum, multumque Caesarianis molestiae creat; Imperatore interim cum Rodolfo
Burgundorum rege, ut avunculo suo, de tradenda sibi Burgundia agente. Ea tractatio tandem peracta offendit
Burgundionum primates, nihilque profecit Imperator, nisi quod vastatae sunt intestinis dissensionibus
Burgundorum ditiones.
Sub haec cum Sueno subacta in Britannia subito interiisset, successit ei Canutus filius: Anglis interim Edelredum
e Normannia revocantibus, Haraldus et Canutus Anglorum ulturi rebellionem, CCCXL navibus advehuntur, et
Londinum urbem obsident: quam, defuncto Edelredo, tuebantur filii Edelstenus et Ethmundus. Ethmundus
congressus acie cum Thurguto duce cadit, cumque eo flos Angliae: Canutus potitur insula. Mox recrudescit
etiam cum Polono bellum, quod filium ejus Miseconem a Bohemorum duce captum, et Imperatori traditum, non
extemplor restituisset Imperator. Miseco effuse populatus est Bohemiam, Henricus Glogoviam processit cum
257

