Dictis regibus suppar aetate fuit Ancus Martius, Pompilii ex filia nepos, aequitate et religione avo similis, Tullo
fortitudine. Inauguratus Romanorum regno, anno secundo Olympiadis XXXV, Latinos diuturno bello domuit,
mox etiam Fidenates, Veientes, et Sabinos. Aventinum collem muro et fossa cinxit, traductosque e subactis
oppidis inquilinos, ibi collocavit. Janiculum quoque transtiberinum montem, praesidio munitum, ponte sublicio,
veteri urbi conjunxit. Aiunt, et sylvas eum publicasse ad usum navium; salinarum vectigal instituisse; carcerem
primum aedificasse. Adostium Tiberis coloniam maritimis commeatibus opportunam posuit. Jus feciale, quo
legati ad res repetundas uterentur, ab Aequicolis Romam transtulit. His rebus confectis decessit, anno regni
XXIV, cum Draco Atheniensibus leges conderet, quas Demades postea sanguine scriptas, Canon Draconis non
hominis esse dicebat. Peccatis enim minimis, ut pomorum olerumque furtis, capitis poenam sanxerat, majorem
sanciturus magnis sceleribus, ut ipse aiebat, si quid morte atrocius scivisset. Suidas narrat, ab Aeginensibus
Draconem in theatro petasorum conjectibus oppressum. Crudeli gratulatione crudelis legislator periit.
Eo tempore Liparam, Aeolidum insularum urbem maximam, Prusiam in Bithynia et Epidamnum, post
Dyrrhachium dictam in Calabria conditas ferunt.
JOACHIMUS.
VIcesimus Hebraeorum rex Joachimus, moribus fratri Joachae quam patri Josiae propior, sacrilegio invisus Deo
fuit. Objurgatus a Prophetis Uria et Jeremia, eversionem Judae, ni resipisceret, obnunciantibus, illum ex Aegypto
retractum decollari jussit, hunc aegre principum aliquot, meliora sapientium, precibus donavit. Librum Jeremiae
praelectum publice Judis scriba conscidit coram rege, et in ignem projecit. Sed contumaci tyranno haud llentior
ob id poena venit. Cum enim tributum penderet annuum Neco Aegyptiorum regi, omnis tunc Syriae domino,
accidit ut Nabuchodonosor, filius Nabolassaris, bello vinceret Necon, ad Carcamesam; omnique cum Syria et
quicquid inter Euphratem et Nilum terrarum interjacet, exueret. Eadem igitur tempestate perculsa Jerosolyma,
Joachimus captus, multi stemmatis regii Babylonem abducti sunt, inter quos Daniel, Hananias, Misael, Azarias
pueri. Sic tributarius Babylonico factus imperio Joachimus, de priori impiertate nihil immutavit.
Annus erat regni ipsius quartus, cum, Nabolassare post XXIX regni annos mortuo, Nabuchodonosor capessit
imperium, rex cunctis majoribus suis major, et quo vix quisquam potentior ullo exstitisse seculo creditur. Primo
anno dubiis valde rebus ejus, praedixit Jeremias Vates, non tantum superandum ab eo Necon, sed universum
insuper Orientem et Occidentem cum Insulis Oceani imperio ejus accessurum. Prophetiam Vates ipse publicavit,
et ad omnes postmodum reges ac dynastas circummisit per legatos gentium, Hierosolymae Zedeciam in foedera
sollicitantes, praecipiens Dei nomine, ut jugum Babylonicum susciperent, ni omnes gladio, fame et peste
consumi praeoptarent. Sed quanquam veritatis divinae idonea documenta daret, pseudoprophetarum etiam
aliquibus subito ad ipsius praedictionem exitio exstinctis; tamen paucis persuasit, cum ad Aegyptiacam
potentiam magis, quam ad Dei minas respectarent populi. Interim Nabuchodonosor Babylonem triplici muro
circumdedit, ex manubiis templum Beli magnificentissime excoluit, in uxoris Medae gratiam hortos pensiles
exstruxit. Ei divino in somnio adumbrata est imperii mundani varietas vanitasque. Statuam vidit in somniis
ingentem, capite aureo, pectore et brachiis argenties,
48

ventre ac lumbis aeneis, pedibus ferreis simul et testaceis, in quos incurrens lapis totam comminuebat,
comminutamque in pulverem vento dabat dispergendam. Id somnium cum nemo alius posset, Daniel et in
memoriam redegit Monarchae, et interpretatus est. Aureum imperium vocavit Babylonicum, successura deinceps
sequiora, quae tandem omnia coeli Rex Christus contereret dissiparetque. Rex obstupefactus juvenis sapientia,
Proregem eum Babyloniae constituit omniumque Chaldaeorum et Magorum Ephorum. Daniel in partem
administrationis adscivit populares et sodales suos, Hananiam, Misaelem, et Azariam, ipse in aula consiliariorum
praecipuus vixit, fama per universum Orientem maximus.
Dum haec Babylone fiunt. Joachimus ad Aegyptium deficit, sperans ejus se opibus libertatem Judaeis
recuperaturum, consilio stulto juxta atque impio, quod et fidem Nabuchodonosori jurasset, et imperium terrarum
omnibus argumentis ad Babylonios inclinaret. Perfidia regis irritatus Nabuchodonosor, ingentes in eum et e
variis populis conflatos exercitus misit, qui catenis chalybeis vinctum, et mox trucidatum abjecerunt, ne sepulcri
quidem honore habito ei, qui Deo hominibusque fidem violasset. Eo caeso ultra tria Judaeorum millia exulatum
missi sunt. Suffectus est Joachimo statim Jechonias filius, jam ante paternae consors tam potestatis, quam
malitiae. Quare trimestre tantum imperium habuit; hoc duntaxat patre. melior, quod Jeremiae autoritatem
secutus, ultro se dedidit Babyloniis, ut urbi populoque parceretur. Cum eo praecipuum militiae, ac reipubl. robur
abductum, octodecim millibus virorum sedes in Babylonia attributae, ut novae rebellioni ansa praecideretur.
ZEDECIAS.
VIcesimus secundus regum Hebraeorum, idemque ultimus fuit Zedecias, patruus Jechoniae, Babyloniorum
beneficio Judaeae praepositus, cum jam flos populi in Babyloniam demigrasset. Ille praedecessorum malis nihilo
correctior, nec Deum pure coluit, nec juste praefuit subditis, nec fidem Babylonio juratam servavit. Cum anno
regni sui quarto in Babyloniam profectus, fidem regni renovasset, adducto etiam pontifice Sarea, (cui Jeremias
vaticinium de excidio Babylonis, ibidem publicandum, commiserat) nihilominus in patriam redux, defecit ad
Aegyptios, cumque iis foedus adversum Assyrios iniit. Transversum agebant Pseudoprophetae, et Principes
32

