405

Polonus, adducto inter alia munera Camelo, Othonis se commisit clientelae. Oborto deinde inter ipsum et
Boleslaum bohemum dissidio, Boleslaus Luiticios seu Lusatos, Miseco Theophaniam Augustam auxilio jungunt
sibi. Sed territus Miseco, transactionem amplectitur, Theophonia decedit Neomagi, anno ejus seculi
undenonagesimo. Adelheidis avia exinde Othonem educat, donec protervorum depravatus consilio juvenum,
tristem a se eam dimisit. Anno nonagesimo Selavi iterum appetiti bello, subduntur Othoni, renovatis juxta Albim
castellis. At Dani occupata Stada, plurimos capiunt Saxonum, gravesque praeda, ut remeant domum, deducti in
insidias a quodam Herberto, strage ceduntur magna. Henricus Bajoariae Dux, a comitiis Magdeburgensibus ad
Gerbergam sororem deflectit in Gandersheimanum monasterium, ibique correptus aegritudine subitanea, silium
homonymum sibi accurate hortatur, ut fidem praestet Caesari illibatam, atque implorata DEI misericordia, obit
diem supremum. Arserat tum iterum infandis seditionibus Roma.
Johannem XV (antea Petrum Papiensem) tertio Pontificatus mense captum, Ferrucius Bonifacii VII parens,
pedore carceris et inedia exstinerat. Successor ejus Johannes XVI divina humanaque omnia, posthabito Dei
amore dilargitus, clericorum omnium odia excitavit, habitusque est pestis, famis et terrae motus causa, per Dei ac
hominum, quo se maculaverat, contemptum. Illo post mensem VIII exstincto, Joannes XVII, qui successerat, a
Crescentio Consule imperium sibi urbis vendicante in Hetruriam est expulsus, Othonemque invitavit in Italiam.
Ejus adventum pertimescens Crescentius, memor eorum, quae decessores Othonis egissent Romae, Pontificem
venerabundus revocat, pedesque ejus humillime exosculatur. Johannes ita clavium potitus, Gerbertum, qui
Archiepiscopatum nactus Rhemensem, multa in Romanos Pontifices disseruerat, sede detrusit, restituitque
Arnulphum, quem Hugo Capetus, amotis Carolovingiis, Galliarum rex, proditionis reum abdicare se praesulatu
coegerat.
Otho diu desideratus, pronunciat expeditionem Italicam, actoque Ticini Paschate Romam venit. Ibi defuncto
nuper Johanni substituit Brunonem, Othone duce (Ludolphi is, patrui Othonis, filius erat) genitum, qui
Gregorium se V appellavit. Mathildis interim, Othonis amita, praerat Saxoniae, cui defunctae suffecit germanam
suam Imperator, Adelheide avia eodem tempore mortalitatem exuente.
Sed abeunte in Germaniam Imperatore, Brunco seu Gregorius seditionibus exagitatus Crescentii, ad Othonem
confugit. Crescentius iterum consul Joannem quendam Graecum, non minus pecuniosum quam doctum,
largitionibus corrupto Clero populoque, creat Pontificem, seque moli includit Adriani, quae exinde arx Crescentii
dicta. At superveniente iterum Imperatore, urbemque oppugnare adorto, Romani clementia Othonis freti, portas
ei aperiunt. Crescentius, dum arce sua prodit spe veniae, multis vulneribus a multitudine confoditur. Joannes
erutis prius oculis Pontificatu simul privatur et vita, in pristinamque sedem Gregorius, undecimo ex quo pulsus
erat, mense, restituitur. Is expensa imperii imbecillitate et varietate fortunae, quo diutius apud Germanos summa
potestas permaneret sanctionem retulit haud abnuente Othone, ut solis Germanis liceret Principem deligere, qui
Caesar et Romanorum Rex esset, habereturque etiam Augustus, quum eum Pontifex approbasset. Erat autem
tunc Praesulum Moguntini, Coloniensis et Trevirensis antiquissima autoritas, Ducum Bajoariae, Saxoniae et
Marchionis illius, cui Henricus I limites Imperii adversus Sclavos commiserat tuendos Brandenburgi. Tulisse
hanc legem iniquo
406

animo Francos aiunt: Verum, quia in Carolo Ludovici fratre, desierat mascula Caroli M. prosapia, jamque
exstincto Hugone, Robertus ejus filius Galliae adierat regnum, Ecclesiasticis clarus Canticis, contentus ea
fortuna, conciliandis vulgi animis incubuit, ut recens acquisitam familiae suae dignitatem defenderet.
Brunoni tertio Papatus anno vita functo, substituitur Gerbertus, ille quondam Rhemis pulsus, Roberti praeceptor
Regis: ab Othone Ravennati praepositus Ecclesiae, dixitque se Sylvestrum II. Homo erat Mathematicus, atque ut
ferunt, Diabolo mancipatus, ut ejus opera summos in orbe honores consequeretur. Quos et adeptus est, variante
admodum fortuna, admirantibusque ejus literaturam regibus, in illa seculi barbarie. Imperator Otho
peregrinationem suscepit superstitiosam ad ossa Adalberti, in Poloniam delata, exceptusque a Boleslao duce
magnifice, regem eum creat, Gnesnensem Ecclesiam Archiepisopalem statuit, subjecta ei Cracoviensi,
Colbergensi, Viotislaensi. Inter quae approperans annus Christi millesimus multa protulit mundo prodigia,
malorum sequentibus imminentium seculis praenumcia.
Terrae motus ingens, Cometa, facula ardens longo tractu instar fulguris illabens terrae, eaque evanescente figura
serpentis, capite semper crescente, caeruleis pedibus, denunciarunt graviorem serpentis antiqui seductionem
indies incubituram orbi Christiano. Nec mirum, cum Romae praesideret, tanquam Christi vicarius is, qui diabolo
semet addixisset, atque Imperator eodem reversus, insidiis peteretur eorum, quos maximi aestimabat. Quibus vix
elapsus, impudicae mulieris artibus intercipitur. Erat illa conjux Crecentii, quae regnandi cupiditate ad sui
amorem pellexerat Imperatorem, trigesimum agentem annum; eoque privata, missis chirothecis veneno infectis,
bonum Principem mala amica interemit, anno imperii XIX. Maria Augusta ob adulterium, quod ipsa cogitaverat,
Comitique Mutinensi innoxio impegerat, supplicio affecta, perierat. dithmarus facie laetum, at conscientiae in
secreto multa gementem facinora, jejuniis ac eleemosynis indulsisse Othonem narrat, suorumque conspirationem
praevertisse leto, emicante maxima Henrici ducis fide, qui patris sui memor monitorum, assensum haud
255

