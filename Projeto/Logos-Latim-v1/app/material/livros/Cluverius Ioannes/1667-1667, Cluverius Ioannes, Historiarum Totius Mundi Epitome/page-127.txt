et neutrum publica armandum autoritate disserente. M. Antonius Brutum Mutinae obsedit, missique ad eum
legati a Senatu de pace, parum ad eam obtinendam valuerunt. M. Brutus in Graecia sub praetextu Reipubl. et
suscepti contra Antonium belli, exercitum, cui Vatinius praeerat, cum provincia in potesttem suam redgit. C.
Antonium Marci fratrem in Epiro sic bello lacessivit, ut volentes ei legiones extorqueret. Ita de integro, quasi e
seminatis Draconis dentibus, nova bella Civilia surrexerunt.
Jam et Dolabella in Asia C. Trebonium consularem, cui succedebat, fraude deceptum, Smyrnae occiderat,
participem Caesaris caedis, a quo ipse provectus in consulare fastigium fuerat. Dolabellam ob id facinus hostem
judicatum, C. Cassius, acceptis a Statio Murco, et Crispo Marcio praevalidis legionibus, Laodiceae expugnavit,
coegitque servo suo cervicem dare.
Ab Caesare annum ingrediente vicesimum, D. Brutus obsidione Mutinae liberatus est, L. Pansa consulum alter in
acie, alter A. Hirtius post victoriam suam in inimicorum castris cecidit. Antonius turpi ac nuda fuga deserere
coactus Italiam. Hic antequam fugeret, omnia honorifice a senatu in Caesarem decreta sunt, maxime autore
Cicerone, sed ut recessit metus, erupit voluntas, protinusque Pompeianis partibus rediit animus. Bruto Cassioque
provinciae, quas jam illi sine ullo S. C. occupaverant decretae, D. Bruto triumphus, Pansae atque Hirtio sepultura
publica, Caesaris adeo nulla habita mentio, ut legati, qui ad exercitum ejus missi erant, juberentur, summoto eo,
milites alloqui. Cicero laudandum puerum, et tollendum censebat, cum aliud diceret, aliud intelligi vellet. Interim
Antonius fuga transgressus
201

Alpes, primo per colloquia a M. Lepido, qui decreta sibi Hispania, adhuc in Gallia morabatur; mox saepius in
conspectum veniens militum, cum et Lepido omnes imperatores forent meliores, et multis Antonius, dum erat
sobrius; per aversa castrorum praerupto vallo, militibus receptus est: qui titulo imperii cedebat Lepido, cum
summa virium penes ipsum foret. Plancus collega Bruti, dubiae homo fidei, et Asinius Pollio Pompeianis
constanter adversus, uterque exercitus tradidere Antonio. D. Brutus desertus est primo a Planco, mox etiam
insidiis ejusdem petitus, paulatim relinquente eum exercitu fugiens, in hospitis cujusdam domo, per immissos ab
Antonio percussores, Caesari a se jugulato poenas dedit. Atque haec sunt tempora, quibus M. Tullius continuis
actionibus aeternas Antonii memoriae inussit notas, cui deinde illa libertatis vindicta morte stetit. Lepidus a
senatu hostis judicatus est, ut ante fuerat Antonius. Tum inter eum, Caesaremque et Antonium, commercia
epistolarum, et conditionum facta mentio, cum Antonius et subinde Caesarem admoneret, quam inimicae ipsi
Pompeianae partes forent, et in quod jam emersissent fastigium; et quanto Ciceronis studio Brutus Cassiusque
attollerentur, denunciaretque se cum Bruto Cassioque, qui decem et septem legionum potentes erant, juncturum
vires suas, si Caesar ejus aspernaretur concordiam. Tum inita potentiae societas, privignaque Antonii desponsa
Caesari: et perculsis adventu Caesaris iis, qui in eum iniqui erant, annos XX natus consulcreatus est, anno urbis
conditae DCC IX. Inde legem tulit de quaestione habenda in eos, quorum opera pater ejus Julius occisus esset, et
M. Brutus, C. Cassius absentes damnati sunt. Furentibusque Antonio et Lepido, Triumviratus Reip.
constituendae a proscriptionibus coepit. Nihil tam indignum isto tempore fuit, quam quod a Caesare Cicero
proscriptus est, abscissaque vox publica, et auctoramento funebri ad conservatoris quondam sui et Reip. necem
Popilius legionarius miles irritatus. Caput clarissimum cum manu dextera in rostris positum, ludibrio fuit Fulviae
conjugi Antonii, impotentis superbiae foeminae, nilque muliebre, praeter corpus habenti. Nihil justum
snctumque illis proscripto ibus erat relictum. Plurimi equites, CXXX senatores, et inter eos Paulus frater M.
Lepidi et L. Caesar Antonii avunculus, feralem tabulam implevere. Dum ea in Italia geruntur, C. Cassius acri
atque prosperrimo bello totam occupavit Syriam. Judaeam exigendis tributis valde afflixit, et per haec Antipatro,
a Malicho venenis sublato, concessit filio ejus Herodi, ut Malichum Hyrcano carissimum interimeret. Et factum
est, obmutescente ad facinus Hyrcano Ethnarcha, ob potentiam Cassii. Inde Rhodum capit Cassius, Brutus
Lycios domuit: ambo in Macedoniam transjecere copias, cum per omnia repugnans naturae suae Cassius, etiam
Bruti clementiam vinceret. Neque reperias, quos aut pronior fortuna comitata sit, aut velut fatigata matur ius
destituerit, quam Brutum et Cassium. Nam redactis in potestatem eorum omnibus transmarinis provinciis
exercitibusque, C. Caesar et Antonius apud urbem Philippos acie cum illis occurrerunt.
Pugnatum vario eventu, ita ut utriusque dextera cornua vincerent, et casra quoque utrinque ab iis, qui vicerant,
expugnarentur. Cornu, cui Brutus praeerat, castra Octaviani cepit, ab Artorio medico ut excederet, quanquam
infirmissimus corpore, praemoniti, ob nocturnae quietis ostenta. Id autem in quo Cassius erat, fugatum ac male
multatum in altiora se receperat loca. Tum Cassius, ex sua fortuna eventum collegae aestimans, extentam
cervicem liberto praebuit. Decideratque ejus caput, cum missus miles rediit, nuncians Brutum esse victorem. Qui
cum imperatorem prostratum videret, Sequar, inquit, quem mea occidit tarditas, et ita in gladium incubuit.
202

Post paucos deinde dies, Brutus iterum conflixit cum hostibus, et victus, Stratonis familiaris sui gladium sinistrae
admovit mammillae, impulsusque in mucronem uno ictu exspiravit, cum per noctem antea mali imaginem genii
sui vidisset.
Messalla, cum essent qui eum ducem poscerent, servari beneficio Octaviani Caesaris maluit, quam dubiam spem
armorum tentare amplius. Non aliud bellum cruentius caede clarissimorum virorum fuit. Filios Luculli,
127

