FLAVIUS DOMITIANUS.
DOmitianus patri fratrique dissimilis, qualem esset Principem daturus, adolescentulus adhuc ostendit.
Absentibus enim illis in bello Judaico, stupris ac libidinibus Caesarem egit; Domitiam Longinam tum Aelio
Lamiae abductam contrectatasque multorum nobilium uxores narrant. Uno die supra XX urbana officia aut
peregrina distribuit: Mirari se Vespasiano dictitante, quod non et sibi successorem mitteret. Quum fidem
quorundam ducum tentasset, spernique a senioribus juventam suam cerneret, usurpata antea imperii munia
omisit, simplicitatis ac modestiae imagine in altitudinem conditus; studiumque literarum, et amorem carminum
simulans, quo velaret animum, et fratris aemulationi subduceretur, cujus disparem mitioremque naturam contra
interpretabatur.
Patre defuncto nunquam cessavit insidias struere fratri clam, palam: quoad correptum gravi valetudine,
priusquam plane efflaret animam, pro mortuo deferri jussit. Initio principatus, quotidie secretum sibi horarium
sumsit, nec quicquam amplius quam muscas stilo convixit: Ut cuidam interroganti, essetne quis intus cum
Caesare, non absurde responsum sit, a Vibio Crispo: Ne musca quidem. Domitiam uxorem, Paridis historionis
amore deperditam, repudiavit: intraque breve tempus impatiens discidii, quasi efflagitante populo, reduxit. Circa
administrationem imperii aliquamdiu varius et mirus modestiae simulator, mistura pene aequabili vitiorum atque
virtutum, tandem virtutes, quoque in vita deflexit, inopia, ut volunt, rapax, metu saevus.
Multa in communi rerum usu non sine causa novavit. Interdixit histrionibus scenam, intra domum saltem
exercendi artem, jure concesso.
Castrari mares vetuit. Jus diliguenter et industrie dixit, tanta magistratuum censura, ut neque modestiores
unquam, neque justiores exstiterint.
Scripta famosa abolevit, non sine auctorum ignominia. Caecilium Rufinum Quaestorium virum, quod
gesticulandi saltandique studio teneretur, movit senatu. Probrosis faeminis jus capiendi legata, haereditatesque
ademit. Incesta Vestalium varie et severe exercuit. Inter initia liberalis, omnes circa se acriter monuit, ne quid
sordide facerent.
Fiscales calumnias, magna calumniantium
243

poena repressit; ferebaturque vox ejus: Princeps qui delatores non castigat, irritat.
Bibliothecas incendio consumtas, petitis undique paresertim Alexandria exemplis reparavit. Sagittarum tam
doctus fuit, ut inter patentes digitos extentae manus viri, procul positi, spicula ejus transvolarent. Sed in nullius
virtutis tenore permansit. Atrox caedibus, quod Astrologorum arte comperto suo exitu, omnia metueret, bonorum
supplicia agere coepit, ac more Caligulae, dominum se Deumque dicere. Erat autem non solum magnae, sed et
callidae inopinataeque saevitiae. Neminem enim vere et ex animo dilexit, prater paucas mulieres: quanquam eum
se diligere simulabat semper quem maxime interfectum cupiebat.
Praeter alios complures, vel nulla, vel levi de causa damnatos, etiam in Christianos saeviit, inter quos Johannem
Apostolum in Pathmon relegavit insulam, ubi ille divinam revleationem vidit, acuendis deinde omnium piorum
mentibus editam.
Flavium Clementem patruelem suum, cujus filios etiam tum parvulos successores palam destinaverat, illato
Christianismi crimine et ipsi et uxori ejus Flaviae Domitillae, porpinquae suae, tantum non in ipso ejus consulatu
interemit: Domitillam in Pandatariam seposuit. Aquilium quoque Glabrionem, qui cum Trajano magistratum
gesserat, accusatum praeter caetera ejusdem criminis, per invidiam interfecit. Conquiri jussit et Davidis,
Judaeorum quondam regis posteros, interque eos Jesu Christi propinquos. Sed edoctus, ad caelestem eos
dignitatem per humillima quaeque adspirate, dimisit impunitos, cum jam plurimos, quod in mores Judaeorum
Christianorumve transissent, aut vita, aut facultatibus spoliasset. Quo maxime facto maturavit sibi exitium. Nam
occiso Clemente, octo mensibus tot fulgura facta, nuntiataque funt, ut exclamaverit: Feriat jam quem volet.
Tactum de caelo Capitolium, quod iterum sub Tito arserat, magnoque ipse studio reparaverat. Tactum et Flaviae
gentis templum, quod impius divinitatis raptor oexstruxerat: item Domus Palatina et cubiculum ipsius: Atque
etiam titulus e basi statuae triumphalis excussus vi procellae in monumentum proximum decidit.
Exhaustus operum ac munerum impensis, stipendioque quod militibus adjecerat, tentavit quidem ad relevandos
castrenses sumptus, militum numerum diminuere: sed cum obnoxium se Barbaris per hoc animadverteret, nihil
pensi habuit, quin praedaretur omni modo bona vivorum et mortuorum, usquequaque quolibet et accusatore et
crimine corripiebantur. Senatores plerosque instructo omnibus velut funebri convivio, in quo pueri in lemurum et
spectrorum formam compositi ministrabant. praesenti mortis metu exterruit. Furens etiam libidine, foedum ejus
exercitium Graecorum lingua vocabat <gap desc='Greek word'/>, nec Juliam Tito fratre genitam incestare
exhorrebat. Quibus ejus vitiis, ac maxime injuria verborum, qua se scortum vocari dolebat, accensus L.
Antonius, curator Germaniae superioris, imperium corripuit. Quo per Nobranum Appium et L. Maximum strato
acie, Domitianus longe tetrior, in omne hominum genus, etiam in suos, ferarum more grassabatur. Sub eo C.
Julius Agricola, socer Cornelii Taciti, historiarum scriptoris, britanniam edomuit, et calsse circummissa, insulam
esse primus romanis affirmavit, incognitasque ad id tempus alias insulas, quas Orcades vocant, invenit,
subegitque. Contra in Moesia Daciaque et Germania Pannoniaque amissi exercitus, temeritate aut per ignaviam
153

