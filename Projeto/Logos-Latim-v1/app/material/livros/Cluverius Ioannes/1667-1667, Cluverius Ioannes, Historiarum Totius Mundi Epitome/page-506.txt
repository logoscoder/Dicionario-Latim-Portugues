quorum auxilio Linkungsum, Pekingio expellit, et Sigau versus confugere compulit, cunctaque quae inventa
sunt, imo etiam Regios immensos Thesauros ex urbe evexit. Puer sexennis, Tartariae Regis filius, rerum potitus
est, qui habita, plus quam pueriliter facunde oratione, summa, omnes coelitus sibi missum hunc puerum,
clamitantes, letitia affecit. Iquou praedo celeberrimus, Chinensium maribus admodum infestus, olim inter
Batavos in Indiis vilissimis ministeriis functus, eo potentiae excrevit, ut cum veniam a Chinensium Rege
Impetrasset, ad trium millium navium classem, instruere valeret. Ipse tamen, concessa impunitate non contentus,
animum ad ipsum Regnum Chinae invadendum intendere non dubitavit, per dolum vero captus, et laqueo
interfectus est. Changiencunsus alius latro, multo felicius potentia sua usus est, nec tamen ultra Latrocinium, et
multorum civium internecionem. At Rex Taminga, stupenda crudelitate suis invisus, morte ab iisdem multatus
est. Hic tanta saevitiae infamia fuit, ut infinita suorum millia, levissimas ab causas, crudeli morte averruncare
non dubitaret, integros vicos unius ob delictum, internecioni dederit. Unius militis ob contemptum, totam
legionem, cujus ille legionarius erat, ante oculos suos obtruncare jussit. tria Eunuchorum millia, quia eorum unus
ipsum, Regio nomine non erat dignatus, trucidavit. Quia Chinensis sacerdos parum reverenter de ipso locutus
erat, viginti ejus farinae millia jugulare jussit. Reliqua ejus horrenda facinora, quia fidem excedere videntur,
praetereunda, censemus; hoc tamen dicemus, crudelissimum hunc tirannum, a quinque Tartaris confossum nimis
leves, tot civium et militum sanguini poenas dedisse. Ad sexaginta et octo gradus septentrionales, novum et
insolitum hominum genus inventum est, piscium squamis, et ursarum
811

coriis vestitum, mare exiguis lintribus, quibus ipsi homines alligati erant, navigans. Nec errebantur siundarum
impetu inverterentur, sed protinus mirabili agilitate, nantes et cymbulas vertentes, inceptum iter prosequebantur.
Senex et tres mulieres ex iis capti sunt, quorum lingua nemini intellecta, insolitum quid sonabat: radicibus,
herbis, incoctis piscibus et crudis carnibus famem tolerabant; auri nec monilium praetium aut usum noverant;
Tartaricis Jupis vicini habebantur, caeterum innoxii et nulla malitia infames. Delphis, in Hollandia, pyrii pulveris
conditorium orto subito incendio evertitur, vix ulla domus nedum Templa aut curia, damno expers inveniebatur.
Ducenta ex proximis aedificia, violento impetu disjiciuntur, quinquaginta hominibus tantum, interfectis, sed
sauciis innumeris. Inter tot et tanta damna, divinae curae et providentiae exempla non defuere. Infans annuus,
malo in sedili ludens, sub prolapsa trabe incolumis inventus est, uti et duo alii suis in cunis, matre tamen
extincta. Duo decrepiti parte muri oppressi, tamen illaesi extracti sunt. Sub idem tempus, matrimonium inter
Carolum Gustavum Sueciae Regem, et Hedovicam Eleonoram Holsatiae Ducis filiam, celebrabatur, ipsaque, 16
Novembris die, Regni insignibus insignita est. Moscoviae interim Dux, dum Polonia Cosaccorum invasione
laboraret, excertitum eidem Regno immisit, qui repente Smolenchum obsidione cinxit, et missis per caeteras
Regni partes viginti quinque mille militibus, in tria agmina divisis, obvia quaeque diripuit. Dux Moscovitarum
interea omni vi Smolenchum oppugnat, qua violentia pressus praefectus ejus urbis Corvius, trium septimanarum
armistitium petiit, et impetravit; sed cum interea nulliberationis spes eluxerit, urbem tradere coactus est. Poloniae
Rex, tot simul malis circumventis, astu Cosaccos in partes suas pertraxit, quo Russorum re sabefacta, ipsi variis
ex locis insuper arrepti, Smolenchum relinquere, quamvis urbem triginta millium militum praesidio firmavissent,
ut imminentibus Polonis arma sua objicerent, adacti sunt. Angli quoque imperii incrementum totam novam
Franciam, duce Segovicio in Indiis occidentalibus, sui juris fecerunt, atque adeo ditionem suam in istis partibus a
Norembega, usque ad Canadam ad sexaginta graduum latitudinem, extenderunt. Alio insuper damno Galli ad
Neapolim, amissis octingentis militibus, cum Mariscalco Bellierio, affligebantur, non sine magno Ducis Guisii
dedecore. Innocentius decimus, pontifex Maximus Chiragra et nephritide, vehementer cruciatus, dubio dudum
morbi eventu, tandem septimo Januarii die e vivis excessit. At Ferdinandus Imperator, quo sui Imperii
Ecclesiasticis obsequeretur, reformatae Relligionis, subditos suos omni suo imperio interdixit, et expulit, in
Silesia praecipue ejusdem Relligionis doctores, saevientibus traditi militibus, horrendum in modum
excruciabantur. Sub hoc tempus Carolo secundo, Regi magnae Britanniae, Coloniae degenti nunciatur, a
quibusdam suis amicis Cromvelio insidias Meditatas esse, quantocius igitur celoce, in fluvio Rheno inventa,
secundo flumine, delabitur, et familiarium vix ullo conscio, in Angliam trajecit. Josephus Wagstaf equies aliique
in Cambria Duces ad septingentos, aut octingentos milites corraserant; in Wiltensi Regione (vulgo Wiltshire)
parem circum circa numerum, ipse ducentis comitatus militibus, Sarisburium se contulit, ibique ad tubae
clangorem Carolum Regem magnae Britanniae proclamavit. Sarisburiensis Arx, quatuor muliebri habitu vestitis
militibus occupatur, sed Richardus malevrerus, qui Eboracum per dolum invadere animum induxerat, in ipsa
aggressione subita trepidatione correptus, sponte, re infecta, discessit. Aliique eodem panico terrore perculsi,
patrium solum, arrepta trans mare fuga, vertere. Sic aliae aliis locis insidiae aut detectae, aut infeliciter tentatae
812

sunt. At Protecter Cromvelius se peti jam animadvertens arcem Londinensem, forti praesidio firmavit, et affinem
suum Claipolum ad seditionsos opprimendum, cum militum manu misit, qui malevolos illos, partim dispersit,
partim captos, et navi impositos Londinum vehere jussit. Pensudocus, aliique antesignani securi percussi aut
laqueo interfecti sunt. Carolus Rex ipse cum Wilmotio equite, ad Hessam paludem, in aedibus Gulielmi Ingrami,
sub ementito nomine delituit, donec, arrepta occasione (quamvis frater ejus dux Eboracensis, Rhotomagi, aliquot
506

