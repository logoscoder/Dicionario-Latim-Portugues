vindicati, vel apud ipsos Anglos exempla exstare: At ne haec controversia in dissidium abiret, dictarum
remissarum navium, incommoda et detrimenta, soluto pretio, resarcire se recipere. Suae
884

integritatis specimina non deesse, capta a Barbaris Anglica navi, eaque per Trompium hostibus extorta, et Regi
sine ulla recompenfione aut petita aut data, restituta. Caeterum duarum dictarum navium Bonaventurae et
Bonesperancae, compensationem, ante multos annos, datis quinque et octoginta florenorum millibus, proprietario
factam esse. Si ipse antea bona sua alienaverat, ejus rei inscitiam non Hollandis sed Anglis imputandam esse: bis
idem exigere summam injustitiam sapere. Ordinibus denique non deesse clariores querelarum causas. Certa enim
navis, ad Occidentalis Indiae Societatem pertinens, in Plymuthi portu, Danici Regis Legato instante detenta fuit,
et quamvis hoc, invito Daniae Rege factum esse constaret, tamen nunquam relaxata est. Apud Londinum aliquot
onetariae Hollandorum naves, Melitensium equitum rogatu itidem detentae sunt, quibus tandem dimissis, non
tamen ejus morae detrimenta resarcita sunt. Gravesandae, haud quaquam ad Ordines praemissis querelis, navis
Bellica detinebatur, et ipse praefectus Blockius in vinculis servabatur, nec unquam aut damni aut dedecoris
satisfactio impetrari potuit. Dum hae controversiae peraguntur, Holmius, aliquot navibus instructus, Guineam
versus clam vela fecit, ibique Castellum S. Andreae dictum, ad Gambiae fluminis ostia expugnat. Hac de injuria
Ordines ad Britanniae Regem querelas instituunt, de qua re ipse cognoscere promisit, et si Holmii factum
constaret, in ipsum animadvertere. Sed Holmius interea novis subsidiis auctus, totam illam Guineae oram in
potestatem suam redigere conatus est, atque adeo aliquot Hollandorum naves, Insulam Boavistam, viride
promontorium, Tacorarii Castellum, Adiam, et Anne Mabonem sui juris fecit. Interim Parliamentum in Anglia
conscribitur, quod cum gliscentes discordias consopire debuisset, contra magis ac magis inflammatum plus satis
Regis animum instigat, vitam juxta et facultates offerebat, si Rex apertum adversus Hollandos bellum suscipere
dignaretur; Plus satis inutili levitate peccatum erat; et nimium Regis auctoritati detrimenti, Anglicis
negotiationibus damni, a callida et avara gente illatum, quam ut amplius vindicta supersederetur. Parliamento,
cum gratiarum actione dimisso, Rex cum Hollandi verba sibi dari non viderentur passuri; et apertum bellum
indicere, Hollandorum justa classe jam mare per occasionem adventantis Indicae classis, occupante, nondum
integrum esset, clam rem gerere statuit; conceptaque spe jam totam Guineae oram, ab Holmio occupatam esse,
missis nunciis, Anglis, in Americanis partibus degentibus, et Hollandis longe praevalentibus, Novum Belgium,
Hollandis parentem Regionem, in potestatem suam redigere jussit. Hoc comperto Ordines Legatum suum
Gocchium ad Regem mittunt. Hic eorum nomine Holmii acta clarius exponit, omnemque si quid jure
postularetur, satis factionem promittit, controversiamque impertialibus Judicibus remittit, restituant Angli captas
naves, et occupata territoria. Rex Regia fide injussu suo haec acta declaravit, si quid actum esset, et re comperta,
se in Holmium ut subditum pervicacem animadversurum. Sed quod ad damna Anglorum resarcienda attinet, iis
satisfieri non posse, nisi simul de duabus dictis navibus iterum ineatur ratio. Atque adeo hanc causam alius
alicujus Tribunalis non esse. Ordines, compertis Anglorum artibus, Rutero apud Gaditanum Fretum Mauris
intento, missis citatis terra nunciis, cum classe sua duodecim navium Guineam versus vela facere, et capta ab
Anglis recuperare, et si quis impedimenta adferret, averruncare injungunt. Ille specie Saletanis Mauris negotium
facessendi, quo suspicacem Anglici Ammirallii Lausonii, iisdem partibus Barbaros cohibentis animum falleret,
oram solvit, et versis Guineam versus proris, in altum enavigat. Sed Lausonius, misso,
885

quod Ruterum insequeretur navigio, certior factus hunc jam Saleae latitudinem praetervectum, de re nata non
dubitat. Regem ergo per literas de re admonuit, qui actutum viginti naves adornat, Duce Roberto Principe,
Ruterum observaturas, dum Sandovicius cum alia classe, Britannicum fretum, adversus Hollandorum naves, si
quae forte Rutero suppetias iturae pernavigarent, obsideret. Nec minus Ordines ad sexaginta navium classem
ornant, quae quatuordecim alias tam myoparones, quam onerarias, Guinam versus destinatas, per Canalim (sic
illud fretum vocant) conducerent, sed ventis diu adversantibus, nemo propositum persicere potuit. Dum hae
utrobique classes, aere quasi fraternas clades adversante cohibentur, Rex Carolus omnes Hollandorum naves,
quae in ipsius portibus commorabantur detinebat, sed instante Belgarum legato rurusus relaxantur, at priusquam
in Patriam vela facere possent, de integro exitu prohibentur. Cumque rursus instaret legatus, a Rege responsum,
non posse dimitti na ves, antequam Ruteri in Guinea res gestae patescerent: Ordines priores arma capessivisse,
sibi quoque suis rebus prospiciendum. Gallus interea pr legatum suum Ruvinium rem componere satagebat,
Hollandisque ut classem in tempus in portu tenerent, persuasit. At Angli omnes, nemine obstante, quas
offendebant naves capiebant. Hostilique modo abducebant. Mislo interea in Galliam legato, bellum non in
Europa sed Africa, non a se sed ab Hollandis inceptum, obtestabatur Carolus; Gallisque, nese hisce rebus,
mutuum ipsorum, cum Hollandis, foedus nihil tangentibus, immiscerent, auctor fuit, nec fides defuisset, nisi
Hollandorum Legatus Beuningius, re bona fide deducta, aliam opinionem generasset, ne justis bellum destituatur
nervis, de facultatibus corradendis, utrinque cogitatur, et Carolus conscriptum Parliamentum, multa de
Hollandorum injuria conquestus, multaque de suae intentionis integritate praefatus. gliscenti huic bello
subsidium poposcit, quod a belli cupidis haud aegre impetratum est. Nec minus ab Ordinibus, decretis pecuniis,
551

