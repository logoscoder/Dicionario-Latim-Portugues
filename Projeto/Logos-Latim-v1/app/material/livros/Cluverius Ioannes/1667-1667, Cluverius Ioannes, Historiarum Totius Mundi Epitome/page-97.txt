pollicebantur ad Macedonicum bellum. Masanissa, quanquam nuper castigatus, quod LXX Carthaginiensium
oppida castellaque teneret, tamen et frumento adjuvabat Romanos, et auxilia cum Elephantis, Misagenemque
filium mittebat adversus Perseum, Cotys Thrax, Odrysarum Rex, evidenter Macedonum partis erat. Gentius
Illyriorum rex, impetu magis quam consilio, iis aut illis se adjuncturus videbatur. Inliberis gentibus populisque,
plebs ubique omnis ferme, ut solet, deterioribus er at inclinata: Principum pars ita in Romanos effusi erant, ut
authoritatem immodico favore corrumperent, pauci ex iis justitia capti; plures ita, si praecipuam operam
navassent, potentes sese in civitatibus suis futuros rati: optimi et prudentissimi neutram partem volebant
potentiorem altera oppressa fieri; sed illibatis potius viribus utriusque partis, pacem ex eo manere. Ita inter
utrosque optimam conditionem civitatum fore, protegente altero semper inopem ab alterius injuria. Haec
sentientes certamina fautorum utriusque partis taciti ex tuto spectabant. Cum omnia praeparata at que instructa
haberet Perseus, et suo maxime tempore, alieno hostibus, incipere bellum posset, locaque praeoccupare
oportuna, quam exercitus Romanorum in Graeciam trajiceretur, spe vana pacis delusus a Martio et Attilio legatis
Romanorum, illis se instruendi spacium praebuit, ipse multo imparatior. Gloriabantur iidem Legati, Boeotorum
se concilium arte distraxisse, ne conjungi amplius ullo consensu Macedonibus possent. Haec ut summa ratione
acta, magna pars senatus approbabant: Veteres et moris antiqui memores, negabant se in ea legatione Romanas
agnocere artes. Ejus animum
152

enim in perpetuum vinci, cui confessio expressa sit, se neque arte neque casu, sed collatis cominus viribus, justo
ac pio bello esse superatum. Vicit tamen ea pars senatus, cui potior utilis, quam honesti cura erat. Legati
Macedonum non eis animis audiebantur, qui aut doceri aut flecti possent. XXXIX Peditum, tria equitum M. erant
Perseo, quibus vicesimo sexto post pacem Philippo datam anno, bellum renovavit. Primum praelium secundum
fecit cum P. Licinio Crasso; duo millia peditum cecidit, equites ducentos, totidem fere equites cepit. Si victis
institisset, debellatum foret. Sed impertrandae spe pacis iterum occaecatus, agitantibus eum interfecti fratris,
aliorumque innocentium hominum furiis, oportunitatem rei bene gerendae e manibus amisit. Romani non
abscedentes a ripa Penei, transtulerunt in loca tutiora castra. Eo Misagenes Numida venit cum M. equitibus, pari
peditum numero, ad haec elephantis duobus et XX. Perseus confirmato auxiliis consule, nihil pacati obtinuit, nisi
senatui liberum permitteret de se, deque universa Macedonia statuendi jus. Inde praesidum aliquod oppugnans
Romanorum, equestri proelio, Romanis tamen cruento, victus est, refectique hac fortuna Romanis animi,
regiique perculsi. Submissus Crasso Cos. Hostilius, ad militarem quidem disciplinam ab effusa licentia formavit
militem: at ad rei summam parum profecit. Licinius Crassus, cum praetoribus et legatis, avare maligneque socias
vexavit civitates, crebraeque querelae Romam delatae, censuras sane senatus, sed leniores, quam pro delictorum
atrocitate extorserunt. A praefectis etiam classium multa impotenter in socios facta. Abderitae et Chalcidenses
crudeliter tractati, ne perpetuam servirent servitutem, demisse suplicando impetrarunt. Perseus interim prospere
res in Thracia gessit, Dardanos vicit, multas Illyriorum urbes expugnavit: Uscanae IV. Romanorum millia cepit.
Gentium Labeatum Illyriorum regem, cum sola pecuniae inopia impediret, quo minus belli socius fieret, Perseus
egre ab animo suo impetrare potuit, ut vel aliquam impensam in rem maximi ad omnia momenti faceret. Alias
quoque occasiones maximas per avaritiam dimisit. Eumenemlicet inimicum, mercede onustum implicare
partibus poterat, Gallorum XM. equitum et totidem peditum ad fines jam Thessaliae pertraxerat: Bastarnas etiam.
Omnia per tenacitatem omissa, vel corrupta, ut appareret omnibus meliorem pecuniae quam regni custodem esse,
cum tamen illa amisso regno incolumis ei esse nullo modo posset. Tertius in eum Romae dux lectus Q. Martius
Philippus, per saltus penetravit in Macedoniam aspero et confragoso itinere, ubi, nisi mentem regi Deus
ademisset, parva ei manu delere omnes Romanorum copias licuisset. Pervagatis saltum Romanis, pavore
attonitus, Pellae gazam in mare demergi jussit, quam recepto postea animo, cum per urinatores retrahi curasset,
tantum illius timoris pudorem sensit, ut urinatores et praefectos occideret, ne quem tam dementis imperii
conscium relinqueret. Interea cum praecipuas urbes, Thessalonicam, Cassandream, Meliboeam, et alias, frustra
oppugnarent Martius Figulus Praetor et rex Eumenes, pertaesus morae Eumenes, et amicitiae jam cum Perseo
clam initae suspectus, Pergamum discessit; frater ejus Attalus aequali tenore fidei apud consulem remansit.
Sub haec Gentius, promisso auro inescatus, Petilium et Perpennam Legatos Romanorum in vincula conjicit,
contractisque Lissum XV millibus militum, bellum in gratiam Persei movet. Perseus necessitates persequendi
belli injectas ratus Gentio, pecuniam portantes revocat, amicum foede delusum in extremas praecipitat
calamitates, velut nihil aliud agens, quam ut quanta maxima posset praeda, ex victo se Romanis reservaretur.
Gentius apud Scodram ab Anicio praetore victus, cum deessent subfidia,
153

dededit se praetori. Primum habere bonum animum jussus, postea cum parente, conjuge, liberis, fratre, aliisque
principibus Illyriorum, Romam tractus miserandum in triumpho spectaculum praebuit.
In Macedoniam quartus Cos. missus L. Aemylius Paulus, reformato ante omnia ad priscam disciplinam exercitu,
Regem ad Enipeum flumen assequitur. Permunitis castris, C. Sulpitius Gallus tribunus militum, consulis
permissu, ad concionem militibus vocatis pronuntiavit, nocte proxima, nequis id pro portento acciperet, ab hora
secunda usque ad quartam noctis, lunam defecturam esse. Edita hora luna cum defecisset, Romanis militibus
97

