Apud Danos Joannes rex, justa in Suecos indignatione fremens, hortatur Lubecenses, ne arma vel commeatum in
Sueciam importent: Sin faciant, pro hostibus fore. Cum autem nihil minus illi, quam gratificari regi suopte
incommodo vellent, spoliati aliquot navibus, bellum sumunt; quod mox multa utrinque clade gestum.
Concordiam resarsit Raimundus, Alexandri VI legatus, sui causa lucri Lubecae agens, qui et a Suecis impetravit,
non una calamitate fractis, ut reginam dimitterent, deque tota lite Stralesundam se missuros, qui transigerent,
pollicerentur. Verum postquam Steno, deducta ad Daniae fines regina, subito interiisset, suffectus ei Suanto
Nicolai, neminem e suis misit. Calmarniam et Bornholmum obsedit frustrat. Paulo post et Bogislaus X
Pomeranus, Stralesundam ipsam, tractandae paci delectam, quod jurisdictioni se ducali subduceret, armis adegit
fidelitatem jurare. Tracto igitur diutius bello, Sueci denuo compositionem quaerunt; locum, tempus condicunt.
585

Cumque iterum datae fidei immemores, ludificari velle regem viderentur, citati ab iis, qui convenerant
Calmarniae, infamiae et laesae majestatis damnantur: sententiam Maximilianus Imper. confirmat. Diploma
proscriptionis Lubecae et alibi affixum.
Eam tunc urbem, insolentes ineptiae quorundam civium difficili bello implicarunt. Detinuerant illi duo rusticos
Irmengardis Buchwaldiae, matronae nobilis, quod per temulentiam convicia jactassent. Tertius id queritur,
tumultum movet, nobiles Megapolitani confluunt. Conclamatum et ad arma Lubecae, missi villas cremare
incipiunt. Id principes sui despectum interpretati, serio inferunt bellum Lubecanis, qui ob id opus sibi gratia regis
rati, eam exambiunt, Suecosque desertos inducias requirere a Danis cogunt. At dirempta post biennium inter
Lubecenses et Megapolitanos lite, ad ingenium mercatores redeunt, Suecos iterum armis et commeatu juvant;
excubitoribus regiis ut in naves eorum involent, praebita occasione, de vi conqueruntur, foedus cum Suecis
renovant. Sic male sarta gratia rescinditur turpius. Rex depraedando pagos Lubecensium, concessaque
quibuslibet piratica, Suecos quidem ad eam inopiam redegit, ut tributo se obstringerent, quoad vel ipsum, vel
filium in lolio relocarent: At Lubecenses reliquarum civitatum, Hamburgi, inquam, Stralesundae, Wismariae,
Rostochii et Lunaeburgi implorare subsidium compulit. Hamburgenses, autore Langebecio Cos. causas sibi
bellandi cum Danis esse negarunt: eoque consilio, quum soli tuto utroque Ocenao uterentur, rem suam luculenter
fecere. Reliquae urbes foederatae Suecis, ut resilirent illi a pactis, effecere. Praetexebatur paucorum arbitriis
promissa regi obsequia, totum regnum non obstrinig. Haec sueta illis elabendi rima. Foederati Langelandiam,
inde Moenum, insulas Danorum, mox iterum Langelandiam invaldunt. Modicum grassati rapinis atque incendiis,
virtute insulanorum repelluntur, et Travemundam revolant queruli. Mox et Aco Jansonius, Suecorum dux
asperrimus, occiditur in Hallandia a Tychone Krabbio cum copiis. Sueci fortunam maris tentandam cum
Lubecensibus decernunt. Uruntur ab iis Bornholmiae et Blekingiae littora, Calmarniam obsidentes suos
commeatu juvant, Lalandiae pleraque diripiunt. Vicissim Dani armata classe spoliant Lubecensem portum, e
Wismariensi abducunt naves XV, ditiones Sundensium et Rostochiensium maritimas evastant. At Sueci interim
Calmarniam et Bornholmum castra expugnant, quae hactenus ut claves Sueciae in Danorum fuerant manu.
Sequuntur pugnae navales. Una ad Bornholmum acerrima qua civitatum quinque naves laceratae: reliquae
elapsae noctu, cum Belgicas reperissent CCL, e Livonia redeuntes, sed in quibus quatuor tantum instructae
machinis essent, disjecere universas, captis earum non paucis. Id edoctus Joannes Holgersonus, regiae classis
praefectus, insequitur classiarios civitatum, plerasque Belgarum naves possessoribus recuperat. Dani, contra
quam fieri decennali bello solet, locupletati praedis, abundantiam; Lubecenses ex impedita negotiatione, inopiam
persensere. Ideo per consules suos, promisso regi in Suecos ni imperata facerent, auxilio, pacem et priscam
immunitatem recuperarunt. Sueci fida hac ope destituti, et exstincto Suantone, filio jam ejus obnoxii, paciscuntur
inducias; intra annum vertentem aut recepturos se regem filiumve ejus, aut perpetuum XIII millium Marcarum
Holmensium vectigal pensuros, spondent. Sed sequenti anno prolapsus in aquam rex, corruente equo, contraxit e
rigore febrim, ex eaque decessit Alburgi, anno regni XXXII, frugalis, benignus, fortis, ut rudis literarum, ita
earundem fautor, qui Academiam Hafniensem imprimis auxerit.
Succedit Christianus II, saevus ingenio,
586

et praeter Danorum regum indolem, simulator, infestus nobilitati, veneri addictior: caeteroquin prudens,
magnanimus, bellator strenuus, plebi blandus et exteris. Ei Elisabetha Maximiliani neptis, Caroli V soror
quindecennis nupsit. Cum necessariam sibi judicaret vicinorum principum amicitiam, praeter alios sanguine aut
affinitatibus devinctos, Anglos etiam et Russos foedere sibi adjunxit. Hollandorum amans industriae accipit e
Waterlandia, qui Amaccam, confinem Hafniae insulam, incolerent: quorum adeo probavit diligentiam, ut
Helsingoram, ad hellespontum Danicum sitam urbem, Batavis tradere statueret: id quod inidgenarum impedivit
constantia, patrio solo cedere nolentium. Permultis tamen exteris, per hujuus favorem regis, patefacta Dania, a
quibus hodienum habitatur.
Cum navem quandam Stenonis Sturaei, qui post patrem Suantonem sumserat Sueciae gubernacula, e portu
Lubecensi abstulisset, gavisi Sueci, ansam sibi rumpendi inducias datam, nihil eorum, quae Joanni promiserant,
praestitere, quantumvis repetentibus res Lubecensibus esset satisfactum. Tubam inflarunt Steno, et Gustavus
Trollius, praesul Upsaliensis, inimici inter se, quod Steno procurationem regni Erico Trollio, patruo Praesulis,
367

