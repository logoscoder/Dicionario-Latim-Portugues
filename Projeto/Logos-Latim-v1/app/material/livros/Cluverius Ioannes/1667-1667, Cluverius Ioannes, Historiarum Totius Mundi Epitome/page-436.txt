De Anglicana legatione nihil certi nobis compertum est, nisi quod paulo post Fridericus V Palatinus, exul,
Britannico, ut ferunt, auro, et Belgicis auxiliaribus instructus, avitas ad Rhenum ditiones revisit, seque Regi
Sueco Hochsti conjunxit, fidum exinde Achatem, armorumque consortem praebiturus.
Ragotzius conspiratione suoru,, per Salomonem Davidem detecta, liberatus, frendere dicebatur in Caesarianos,
atque occasionem captare in Hungariam excurrendi aut Silesiam, si quid ab Euangelicis foederatis adjumenti
affulgesceret.
Quemadmodum enim Suecicus exercitus insignes ad Rhenum, Visurgim, et Maenum progressus fecerat, ita et in
Bohemia Saxonicus. Pragam, capur ipsum Bohemiae, Joannes Goergius Arnhemius pro Saxone septemviro
occupaverat, et confinia pleraque oppida, Leutmeritzam, Pissecum, Colsinum, Brandisium. Elector ipse eo
profectus, sub exitum anni XXXI, instauravit sacrum Euangelicum, capita decollatorum Pragensi in ponte erecta,
detrahi, ac honesta adfici sepultura praecepit. Egrana civitas, inscio invitoque Senatu, equites admisit Saxonicos,
Electori sacramentum dixit. Budveisam Balthasar Marradas Caesari defendit strenue. Reliquis locis restituti
passim ingenti cum gaudio exules, renovata sacra, fugaci utique laetitia, quod constantior istis partibus arridentis
fortunae aura non spiraret.
696

Etenim Albertus Wallensteinius, Fridlandus Dux, quem rogatu foederatorum Romanensium exautoratum a
Caesare scripsimus, jam denuo Magister adcitus totius militiae, cum summo fere pacis bellique arbitrio,
ingentem vim militum subito coegit. Ei Jacobus Gallas et Sultzensis Comes promti adfuere, qi praedas subinde e
Pragensi agentes territorio, breviarctissimam ibi locorum annonam effecere.
Medio Februario Satzam Bohemicam conspiratione civium tenuit Marradas, praesidiarios Saxonicos occidit. Id
odorati qui Cadenae erant Saxonici, deseruere urbem, seque Annaebergam retulerunt pavidi. Securitatem illis
cladi fuisse, fama perhibet, quae in tantum ex hostili insultu tremorem verterit, ut Caesarianis direptionibus
omnem patefacerent Bohemiam, ac Silesiam, solisque propemodum nivibus Misnia irruptione tegeretur.
Per tontam hyemem rara ab armis quies erat. Suecicae turmae jam in Alsatiam penetraverant, Caesarianarum
partium frumentatores Lotharingici, Argentinense territorium agebant ferebant praedonum ritu. In hos Civitas
alam equitum cum uno peditum vexillo emisit. quae manus exigua magnam grassatorum vim aut cepit, aut
delevit, opimisque ovans spoliis domum sese retulit. Wirtembergicum itrem ducatum, t Marchiam Badensem,
pervasit victoris metus. Passim fuga caedesque Caesarianorum fuit. Frankenthalium Palatinatus Inferioris
oppidum nobile et elegans, copiis cinctum, Creutznacum XXII Febrauarii vi expugnatum Regi Sueco,
Braunfelsia deditione. Cum praesidiariis Udenheimanis et Frankenthalinis crebrae, variique Martis pugnae
factae.
Mox ausa et inferior saxonia in factionem Romanensem insurgere denuo. Joannes Fridericus Archiepiscopi
Bremensis nomen gerens, proventus dicecesis praeripi a Caesarianis indignatus, aliquot bellatorum agmina
coegit, Verdam aggressus cepit, Burgum repentino assultu obruit. Rurus Reinacker et Gronsfeldius repellunt
Episcopales, Verdam et Languedelam recuperant, ad sisurgin illis cladem ingeminarunt. Illi vero, resumtis
animis, Verdam iterum occupant et Ottersbergam, ut miseram dioecesin ceu pilam inter has et illas partes
volutari diceres. Indignationem censeo altissimi incubuisse, in illas oras praecipue, quae cum olim magnae
dignitatis et sanctimoniae Praesulibus assignatae ab Imperatoribus fuissent, majorumque nostroum aevo ad
superbiam et superstitionem deflexissent, repurgatae quidem ab Episcopi Romani corruptelis et erroribus
publice, vita autem et actis parum Episcopales rectores nactae sunt.
Pari exemplo Pappenheimius, contractis in unum aliquot cohortibus Schoningam et Helmaestadium adoritur,
diripit spoliatque Brunsvigiam: Joanni Bannero Magdeburgicas circumsidenti munitiones (nam urbem
deflagrasse diximus) tantum sui metum ingessit, ut Calbam secedens, Bonighausio Chiliarcho et Virmundo viam
patefaceret ad Wolfgangum Mansfeldium, cineribus illis incubantem, qui collectis sarcinis, deletisque portis et
aedificiis, rudera urbis paupercula, Suecis reliquere. Nunc igitur Saxonico et Suecico tenentur praesidio.
Mox Pappenheimius, Magdeburgicis auctus excubitoribus, praedae habet Lunaeburgiam, quantumvis a
Christiano duce commeatu juvaretur, confinia Visurgis perambulat, modo Westphalicam ripam, modo
Saxonicam carpit, nulli ducum praeliandi facit copiam.
Non einm deerat Euangelicis robur aut consilium resistendi grassatoribus, tota perstrepebat armis Saxonia, qui
consisteret usquam hostis, nisi in oppidis, non erat. Guilielmus Vinariensis Goslariam strategemate, Gotingam
oppugnatione divicit. Duderstatum et Eisfeldiam deditione cepit. Tottus, Suecorum ductor, cum circa
Kuneburgum et Bardevicum
697

stativa habuisset, ad superiora contendit Brunsvigiae, aut si malis, Brunoniae, ubi Bannerus, Wolferbyti obsidens
exitus, Guilelmo Vinariensi se conjunxerat, ex nupera de Lobelianis agminibus victoria laetanti. Illis enim,
absente Straubio legtato, genioque indulgente, sex vexilla eripuera Batendorfius, Guilielmi ducis tribunus.
Gottingae parum annonae, rei tormentairiae affatim repertum. Accessit victoribus Peina, Calenberga,
Steurvaldia, Domitza quoque (Mechelenburgiae, id ad Albim castrum est) praesidium Caesarianum denegaverat.
436

