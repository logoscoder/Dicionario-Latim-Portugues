389

pupillum suum, homo gulosus per nimiam corporis jactationem vasa rupit spermatica, multoque sanguine per
veretrum et nares rejecto exstinctus est. Constantinum aliorum reliquit insidiis obnoxium.
Constantinus enim septennis adhuc, statim Constantini Ducae factione est impetitus, cujus familiam Samonas
perfuga foede afflixerat. Sed tutores, concitatis in Ducam praetorianis, id operam dederunt, ut ademto ei capite
comprimerent rebellionem. quod cum feliciter peregissent, atrocius persequendo interfecti necessitudines, odia
accenderunt publica, ac novum fere bellum suscitarunt. Simeonem tamen Bulgarum jam ad urbis haerentem
moenia, pactis demulserunt et muneribus. Nec ipsi diuturno exultarunt dominio. Nam quod Constantinus matris
suae Zoes, quam Alexander palatio depulerat, pio flagraret desiderio, revocata illa brevi administrationem Reip.
ad se traxit, tutorum plerisque dimotis gubernaculo.
Pejor erat Romanae urbis conditio, quam deteriores foeminis Pontifices lacerabant.
Nam Romanus I. Praedercessoris sui Stephani acta improbaverat; ejusque vestigia legens post tertium mensem
Theodorus II., cui XX die suffectus Joannes IX, aut X, Formosi tutando decreta, tantam conflavit seditionem, ut
paulum admodum ab justo praelio abfuerit; profectus Ravennam, LXXXIV Episcoporum habito conventu,
Stephani VI rescidit omnino sanctiones.
Sed et huic biennium acto Papatu, successit Benedictus IV eodem tempore, quo Ludovicus Bosonis, postremus e
stirpe Caroli Magni Principum in Italia regnum oculosque amisit, ut solent occidere quae orta sunt et aucta
maxime senescere, praesertim ubi remissa exercitatione virtutis, voluptatibus thermisque ad effoeminandas
potius, quam roborandas mentes vocatur. Quod idem Pontificali accidiffe dignitati fatetur Platina, nullo Principe
coercente portenta illa, a quibus sanctissimam Petri autoritatem occupatam dicit potius quam possessam.
Igitur Leo v, Benedicto post triennium substitutus, quadragesima die vincula pro ligandi potestate subiit, dolore
animi enecatus, quod Christophorum, ut lupum, domi suae aluisset. Sed et Christophorus septimo mense
dejectus, monasticam vitam, unicum calamitosorum refugium, obire cogitur. In monasteria enim velut in insulas,
clerici et Principes male de Republ. meriti, tum relegubantur. Ejus Successor Sergius III, Gallorum Regis
amicitia fultus, Christophorum arctiore custodia revinxit, et Formosi facta improbavit adeo, ut cadaver ejus
investigatum capitali juberet supplicio affici, iterumque in Tiberim projici. Quod deinde repertum a piscatoribus,
ferunt Basilicae Apostolorum illatum, et si credere fas est, ab imaginibus Sanctorum venerabunda capitum
demissione exceptum. Sergius hic e Marozia scorto Johannem XI Papam genuit, teste Luitprando. Sic
saevientibus in se invicem Christianae legis antesignanis, crudeles Hungari a DEO ultores immissi sunt. Illi enim
Ticinum, praedando delati, Berengarium tunc Italiae Regem immensis subnixum copiis, ad Brennam fl. ingenti
strage ceciderunt Cum enim a tumido viribus suis rege, ablata licet omni praeda, incolumitatem corporum
obtinere nullis precibus possent, versi in desperationem Hungari, tripartitis insidiis aggrediuntur secura agmina,
et quos placare muneribus nequiverant, implacabili caede sternunt Italicos. Neque fuit deinde quisquam, qui
eorum vim sustineret, nisi munitissimis forte in locis. Pars Italiam, pare Germaniam effusissime devastarunt.
Similiter in Thracia Bulgaricum recruduit bellum.
Simeon, Bulgarorum Princeps, Adrianopolin proditione cepit: Zoe Augusta iisdem eam artibus recuperavit, vario
utrinque marte gesta res est. Augusta ut resisteret fortius Bulgaris, pacem cum
390

Agarenis Orientalibus fecit. Contractis in occidentem omnibus copiis, exorta est inter duces discordia, Phocam
imprimis et Romanum, qui ambo muliebris contemptores aut puerilis imperii, potentiam affectabant supremam.
Sed Romanus (cognomen ei Lacopeno fuit) tam fortitudine praestans, quam genere humilis, praefectus maris,
astu Phocam superavit. Dicto enim jurejurando, nec imperatori se nec imperio insidiaturum, intromissus est in
regiam, dataque Constantino in uxorem filia Helena, generum sibi fecit Augustum, vicissimque ab eo pater
appellatus est. Quo comperto, deseritur a suis Phocas, mox ut perduellis excoecatur. Paulo post Imperatrix Zoe
seponitur in monasterium, Romanus Caesaream a genero dignitatem impetrat. Interjecto tempore apparuit, nec
generum a socero tutum, nihilque non sacrum regnandi causa violari. Romanus enim fortunae elatus blanditiis,
non habuit satis secundas a genero partes tenere Imperii, sed par ei initio, ac paulo post major haberi concupivit.
Igitur Christophorum filium suum ornat diademate, et infra se Constantinum dejicit, pro arbitrio Rempubl.
temperans, frustra queritante se delusum a genero, soloque Porphyrogenneti nomine, quod in conclavi Porphyra,
legitimis imperii haeredibus destinato esset procreatus, Socerum superante.
Sub haec Siciliam tenentes Saraceniiterum coeperunt infestare Italiam, quibus impar Constantinus, per
Eustachium Calabriae praefectum XXII aureorum millia pro tributo eis addixit annuo. Addit Sigebertus,
Garelianum illos occupasse montem, ibique constructa munitione permultas Italiae urbes debellasse.
Nec Germania intestinis caruit motibus. Adalbertus Francorum Comes, Othonis Saxonum Ducis e filia nepos,
per septennium rebellis Ludovico Imperatori, Conradum Francorum Comitem, ob interceptam quorundam
locorum jurisdictionem, occidit, neque vi ulla redig in Ludovici potuit manum. Eum Hatto Moguntinus praesul,
data dextera, se indemnem eum reducturum in urbem, fraudulento consilio circum scripsit. Simulata ex itineris
taedio defectione corporis, ad prandium, quod antea abneuerat, revertit cum Adalberto. Hinc velut expleto
245

