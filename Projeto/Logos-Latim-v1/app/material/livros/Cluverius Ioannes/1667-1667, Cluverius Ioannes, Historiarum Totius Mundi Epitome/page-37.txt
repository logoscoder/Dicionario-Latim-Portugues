etiam subditorum atque clientum ingentibus opibus atque copiis. Artacamas eis magnae Phrygiae Rex, Gabaeus
Hellesponti, Arybaeus Cappadociae, Maragdus Arabum, aliique non pauci suppetias ferebant. Cyrus Medos rege
Cyaxare, Persas item populares Susianosque ducens, (quorum rex Abradates in conflictu perierat) subjugavit in
itinere offensos sibi quosque populos, ac Babylonios acie victos in urbem compulit. Ei Nabonitus, qui et
Balthazar, pridem de XX annorum commeatu prospexerat, civitatemque seu vi, seu fame fecerat
inexpugnabilem. Itaque Cyrus longo tempore mops consilii, ab obsessis ridebatur, donec tandem astu eos
superavit, superiores cunctis sibi viribus visos humanis. Strategema ejusinodi fuit. Nitocris olim regina lacum
immensi operis, ambitu 420 stadiorum foderat, in quem derivata parte Euphratis, et aquas ejus diminuerat, et ex
egesto limo vallum utrique fluminis ripae obduxerat. Huc Cyrus deducta parte exercitus imbecilliori, jubet
renovare fossas, reliquasque copias in procinctu stare, ut simul Euphrates deflueret, in urbem nocturnae
irrumperent. Babylonii interim festos dies agitabant, Rex ipse ganeae vacabat et luxui, feralis eos hostium
contemtus incesserat. Dum helluantur, Deosque fusiles honorant, productis in contumeliam vasis Deo sacris,
quae Magnus ille Nabonitus Jerosolymis asportaverat, en tibi derepente manum in pariete palatii conspicuam,
regis regnique fata ductis literis describentem. Eas cum nemo legeret, monitu reginae matris Daniel accitus, legit
statim et interpretatus est; scilicet ob delicta regi temeratamque religionem exitium imminere, regnumque inter
Medos ac Persas partiendum. Et mox factum est. Persae Medique eadem nocte femorum tenus aquis immersi, in
urbem penetrarunt, Babyloniosque somno vinoque sepultos confertim trucidarunt. Gadatas, et Gobrias tribuni,
oppressis arcis excubitoribus, regem ipsum, districto acinace nequicquam se defendentem, obtruncant, cum XVII
annos regnasset, anno Babylonici imperii 70. Darius Medus, qui et Cyaxares, avito nomine dictus, permittente
Cyro, opulentissimum regnum adiit, sexaginta duos annos natus. Ipse ut erat senex, otii amans, omnem regni
curam in Medos Persasque consiliarios devolvit, Danielem illustri opinione compertum, additis duobus aliis,
universo imperio praeposuit, secutus Cyri, superiorumque regum judicium. Iis reliquos Satrapas, numero 120,
rationes administrationum reddere praecepit. Sed Danieli, viro Hebraeo, invidiae statim fuit nimia apud exteros
potentia, exitioque praesenti vertisset, nisi a Numine Opt. Max. cui totum se addixerat, mirabiliter esset
protectus. Dario enim consueta regum arrogantia decepto, persuaserant aulici, ut se solum ad XXX dies
adorandum praeberet omnibus, lege lata, ut si quis intra illud tempus alium quemcumque, seu Deum, seu
hominem precaretur, bestiis objiceretur laniandus. Danieli pluris pietas quam vita erat. In genua ter prostratum
coram Deo, versa Jerosolymam facie, deprehendunt facile aemuli, statimque reum faciunt,
56

magna contentione, ut supplicium nupera lege sancitum luat efflagitantes, ac rege nequicquam obluctante, in
lacum eum leonum abjiciunt. Sed postridie obstructum sigillo suo antrum aperiens Darius, ut incolumem
Danielem reperit, egredi magna voce innocentem, accusatores praecipitari imperat, qui continuo laniati,
exemplum dedere omnibus populis, tam benignum piis Deum Opt. Max. quam infestum improbis habendum. Id
cum publico edicto omnibus invulgasset Darius, relictisque superstitionibus Deum Danielis ubique colendum
praecepisset, aliquanto post obiit, Cyro Sororis filio et genero, omnium, quas subegerant terrarum, solo haerede
relicto. Daniel clarus ante, clarior haberi coepit. Exstant aeternae visiones ejus, quibus consequentium seculorum
ordinem, divinitus sibi revelatum, satis manifeste exposuit, quas et anno primo tertioque Balthazaris, Susiana
nondum devicta, vidisse sese memorat. Sub Dario Deum precatus, ut Jerosolymam templumque, septuagesimum
pene annum deserta, clemens respiceret, annorum etiam numerum ab Angelo accepit, intra quem Christus, sicut
factum est, e coelo ad terras descenderet, et Judaei jacentem rempublicam instaurarent.
Ejus aetatis Sapientes novum Poetarum agmen recutum est. Arion Methymnaeus Dithyrambum reperit.
Renavigans e Silicia Corinthum, mortis adiit periculum ob pecunias, arte musica lucrifactas. Eum vero cum
cantu in mare desilientem, Delphinus citharae suavitate demulsus, dorso excepisse traditur, et in Taenarum
insulam deportasse; unde ad Periandrum incolumis redierit. Eo paulo inferiores narrantur Ibycus, Stesichorus,
Phocylides, Theognis, Simonides, et Anacreon Lyrici. Eodem tempore Pherecyden Syrum prosaicam condidisse
orationem, Historiae scriptionem Cadmum Milesium et Anaxilaum, referunt Plinius et Josephus. Epimenidem
vero Cretensium vatem, aestu et itinere fessum, multi tradunt in specu VII et L dormiisse annis, rerumque faciem
et mutationes admiratum, veluti postero experrectum die. Hinc pari numero dierum, senio ingruente, centum et
quinquaginta septem annos durasse. Hic e Creta evocatus Athenas lustravit, positisque ignoto Deo aris, pestem
Attica urbe profligavit.
IMPERIUM PERSICUM CYRUS.
ANo post abductum Jechoniam septuagesimo, regni sui vicesimo septimo, Cyrus Persa solus toto Oriente potitus
est. Babylonii quoque, defuncto Dario Medo, in potestatem ditionemque ejus concessere. Id ante ducentos annos
per Esaiam Hebraeorum Vatem clarissime praenunciatum, Danielis indicio comperit. Igitur Deum Israelis supra
omnia gentium numina extollens, initio imperii propositis publice edictis, dat potestatem Judaeis in Solum
patrium redeundi: sacra etiam vasa, quae Nebucadnezar templo Jerosolymae abstulerat, reddidit, templumque
summi Dei suo sumtu instaurandum praecipit. Illi magno numero (ultra XLII millia hominum fuere) ducibus
Jesu sacerdote et Zorobabele, Jechoniae nepote, itineri se accingunt, altare Deo struunt Jerosolymae, sacrificiis
eum solennibus placant. Sequenti anno templum moliuntur, cujus fundamenta, qui priscum illud non viderant,
37

