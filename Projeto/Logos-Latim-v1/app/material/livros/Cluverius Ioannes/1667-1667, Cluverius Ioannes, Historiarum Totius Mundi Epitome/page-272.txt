Eodem anno Philippus Galliarum Rex, cum abdicata Bertha regina, Fulconis Andegavensis uxorem rapuisset
Bertradam, atque ex ea liberos genuisset, poenitens adulterii, abiit Miliduni, praesente Ludovico VI filio.
Tam sterili pietatis et eruditionis verae seculo monachorum aucti sunt greges. Bruno Coloniensis Carthusianum:
Robertus Molisimi Abbas Cistertiensem condidit ordinem. Prisici Benedictini, ut plurimum a regula majorum
deflectebant.
Theophylactus Bulgaroroum Episcopus, Anshelmus Cantuariensis, Ivo Carnutensis, Valtramus Naumburgicus,
Auselmus Laudunensis, glossae autor, ut vocant, interlinearis, sacra eruditione celebres: Avicenna Arabs
naturalium rerum scientia fuit.
HENRICUS V. ALEXIUS COMNENUS, ejusque filius JOHANNES.
HEnricus senior leodiensi e sepulcro ejectus, jussu Pontificis, inhumatusque totum quinquennium jacuit.
Henricus Junior, usurpatum impie adversus patrem imperium haud minori Pontificum odio, quam ante gratia
gessit. Quae res cordatioribus patefecit, Apostolicos istos non tam ex virtutibus aut vitiis Principes, quam ex
avaritiae et ambitionis suae favore et patrocinio aestimare. Cum Goslariae haberet Comitia Henricus, oborta
subito tempestate, fulgur acumen gladii ejus perstrinxit, absumpsit baltheum, corium interius clypei corrugavit,
infausto omine, quod arma imperii per ipsum essent hebetanda.
Primum in eos gladium strinxit, qui patrem adversus improbas machinationes filii defendissent. Hierant,
Henricus Lotharingus et Robertus Flander. Henricus Lotharingus, cum ut reum majestatis se tradidisset,
custodiae mancipatus, per industriam suam evasit. Affectans deinde repetere ducatum, quem Caesar Godefrido
dederat Lovaniensi, Aquisgrano, quod oppidum invaserat, expellitur. Godefridi laudatur moderatio, qui uxorem
aemuli dimiserit, indignum ratus, in imbellem sexum, a quo arma non gestantur, carceribus armisve grassari.
Adversus Flandrum cum parum valuisset Caesar, simulato magis utrinque,
433

quam composito pacis foedere, discessum. Henricus, Rex Angliae, eo tempore cum Roberto Jerosolymitano
fratre suo, Normanniae duce, funestum super Angliae dominatu bellum ducebat, quo victoria potitus, omnes
pene Principes Normannorum aut occidit, aut cepit, Normanniam sibi vindicavit. Cum de Gisortio arce dimicaret
cum Ludovico Crasso, proceres Francorum regi suo infensiores sollicitavit, juvit, armavit. Sed cum liberi ejus
tranquillo mari ex Normannia solvissent, in medio cursu, atroci exorta tempestate, naufragio periere: tristi suis,
sed salutari ad posteros exemplo, spem regiae simul universam, fortunae discrimini, ventorumque ludibrio
credendam non esse. Superfuit filia Anglo unica Mathildis, quam Caesar Henricus duxit. Mox ad preces Almi
(frater is erat Colomanni regis Hungariae) ereptam sibi potestatem quaerentis, frustra tentavit Hungariam. Hinc
adjutus a Suantoploco Bohemo qui Botivoium, Vratislai successorem, Bohemia ejecerat, in Polonos movit,
tributa veteri ex pacto debita dudum denegantes. Sed delapsis ob caedem clandestin am Suantoploci Bohemis,
victus acri praelio Caesar, abduxit ab obsidione Glogoviae copias, transegit cum Polonis. Boriveius irrito conatu
laborans in recipienda Bohemia, captus est a Caesarianis, Bohemia Ladislao attributa.
Alexius Imperator Graecorum, cum persidiose haberet peregrinos, Jerosolymitanos roborantes regnum,
Boemundi armis adactus, operam promisit Latinis fideliorem. Bertramus Raimundo natus, provinciae Comes,
Balduini Regis auxilio, Tripolin subegit et Byblum, mox et Balduinus ipse Berytum, et Norvegorum confirmatus
classe Sidonem.
Henricus vero Caesar, quinto a morte patris anno, Italiam intravit cum exercitum sedaturus dissensionem inter
regnum et Sacerdotium, plurimis mortalium exitialem; asserturus simul autoritatem sibi et consuetudinem, per
trecentos et amplius annos inde a Carolo Magno usurpatam Regibus Teutonum, qua Episcopatus et Abbatias per
virgam et annulum conferebant. Papa Paschalis contra a laicali manu potestatem ejusmodi dari non posse
contendebat. Sed quum Imperator nervos regni Ecclesiis erogatos ostenderet, Papa jurejurando confirmavit,
quaecunque Episcopi et Abbates, praeter decimas et oblationes, haberent, se imperio redditurum. Confectae sunt
literae, quibus Paschalis promittebat, se civitates, ducatus, marchias, comitatus, monetas, telonia, mercatus, jura
centurionum, turres, villas, militiam, castra, Ecclesiasticis omnibus in perpetuum ablaturum; praedia et privilegia
regalia, quae a Carolo; Ludovico, Othone et Henrico concessa essent Ecclesiis, redditurm imperio, eo quod
divina lege sancitum sit, ne Sacerdotes curis secularibus occupentur. Sed Papa tam luculenta promissa implere
aut non voluit, aut non valuit, praecipuis Clericorum in faciem ei resisentibus, a quibus datum Caesari
privilegium pravilegium appellabatur. Quare delusum se contemplatus Henricus, inque extremo insuper positum
periculo, advocatis militibus Romam occupat, Papam cum Episcopis et Cardinalibus redigit in potestatem, nec
nisi comprobato sibi praedecessorum omni jure, liberati eos suae restituit. Paschalis, porrecto Imperatori
sanctissimi corporis Christi pignore, collationem Episcoptauum ei publice roboravit. Ita reversus ad Alemannos
Henricus, patrem demum suum Spirae magnifice sepelit, mox ipse eandem cum ipso fortunam subiturus. Etenim
assentatores Papae, et tyrannidis Ecclesiasticae avidi Antistites, gnari, quantum fastigii accederet suo ordini, si
maximas tenerent opes, nulli sceptro obnoxii, extortam vi pactionem pronunciarunt irritam, anathemati illigantes
Henricum, ni propere Simoniam (eo nomine veniebat Imperatoria presbyteriorum collatio) abjiceret,
434

272

