dempto Lintzio, quod Procurator Bavaricus tenebat, Austriam supra Oenum omnem haberent in potestate. Ad
Lintzium haesit victoria. Eam urbem circumfidentes, licet frenato catenis quasi Danubio, ne quid annonae
obsessis importaretur, impedire tamen haud potuere, quo mius et commeatu suos Dux Bavarus et milite
sublevaret. Quin et in fugarn propulsi ab Herbersdorfio, Breunero, Lobelioque, cum carpi se viderent undique
maximam partem ad officium rediere. Mox vero accensi iterum suorum suppliciis et incendiis, quae ducis
Holsati legio excitaverat, summo eam mane invadunt; et ad castra sua pertractam dissipant, caesis ultra quatuor
millibus. Similiter reliqui in deserto lacessiti a Bavaricis, iterata saepius dimicarione, non unam reportarunt
victoriam. Lindlous et Hubnerus duces interiere. Lobelius et Breunerus, ferratis agrestium clavis dedolati, plus
duo millia desiderarunt. Quae clades fecerunt, ut Caesar promissa Austriacis religionis libertate, etiam
proscriptos eam ob causam Bohemos, affixis Pragae tabellis, publice revocaret. Sed ut nihil est plebejis motibus
inconstantius, magisque obnoxium discordiae, ita et hocce vulgus insanum dissidium perdidit. Dum enim alios
ruricolas ad armorum societatem instituunt cogere, gravem ab iis accipiunt cladem, et paulo post Paphenheimio,
octo armatorum millia in eos ductanti, poenas exsolvunt seditionis, dissipati fusique passim. Fuga sibi
consuluisse autores praecipuos, plurimos suppliciis enecatos perhibent.
Interea e Rhetis in Galliam migraverat bellum. Barbarinus Cardinalis regi Franco pacem cum Hispano jugendam
persuaserat, valle Telina Pontifici tanquam sequestro permissa, viaque per Rhetorum angustias utrique Regi
aperta. Sabaudus tamen et Veneti, cum Genuatibus inveteratas alebant dissensiones. Inde Gallus ab exteris
vertitur in suos, queritantes, non indulgeri libertatem Euangelicis, postrema transactione pactam, neque amoveri
castella edomandae Rupellae aedificata: conventus presbyteriorum interdici. Roanius et Soubizius fratres,
Euangelicorum antesignani ad Anglica confugiunt auxilia; jam enim inter Gallum Anglumque offensae
exarserant. Cum enim ad exercendam majorum religionem, regina Anglorum haud paucos adduxisset Clericos
Romanenses, iique contra quam expedire regno videbatur, in suam allectarent sententiam Anglos, ac magister
confessionum reginae arcana saepiuscule inquireret, Rex eum et sodales Britannia jusserat excedere, missoque
Georgio Villiero, duce Bucquingamo, rationes facti explicarat, qui minus visus honorifice haberi apud Gallos,
bellum inter Reges affines promovisse dicitur.
Id evero inchoaverant Angli, depraedando Gallorum naves, quae Hispano adveherent commeatum. Alebat Rex
Francus, Anglorum vicissim merces detinedo, queis damnum illatum pensaret. Bucquingamus classe adortus
Insulam de Re, objectam Rupellae, quum felici praelio Francos in castellum redegisset, nullum dehinc operae
pretium fecit, lacerasque et male multatas copias reportavit in Britanniam. Haec discordia, quo minus Regi Dano
ex foedere aurum proveniret, et auxilia, maximo obstaculo fuit. Anglia promiserat centena et quadraginta millia
Joachimicorum in menses singulos, Gallia centena millia coronatorum, adeo lenta nomina, ut Vassenarius
annotet, anno XXVIII debuisse Angliam tres milliones, duas Galliam. Atramen Rex animi invictus, collectis
iterum sex peditum, quatuor equitum millibus, adversus succinctum pluribus legionibus hostem, arte agendum
putabat. Igitur subito Hojam oppugnat, sauciatoque licet glande plumbea brachio, capit. Christianus V. princeps
Daniae, paternae aemulus alacritatis, Niemburgicis celerrime commeatum infert. Inde Rex in Holsatiam
progressus,
672

Rendesburgi conventum gentis agit. Quae, urgente imprimis Produce Gerhardo Rantzovio, continuando bello
omnes vires offert. Legatur et in Belgium Galliamque Christianus Thomaeus, Daniae Senator, eruditionis vir
rarae et experientiae, captusque a Lingensibus praesidiariis, ab Isabella liber pronunciatur, obtinetque a
foederatis subsidii aliquantum Regi suo mitti.
Jam enim tantum impenderat thesaurorum Rex Christianus, ut grandes summas a suarum terrarum ditioribus
mutuaretur. Nam implicari huic bello Daniam, idque totis Septentrionis viribus geri, haud ex re visum, quod eo
non tam Daniae, quam Saxonicarum ditionum defensio agitaretur. Interim decedit Produx, vir strenuae prorsus et
invictae industriae, et perantiquae apud suos auctoritatis, cui Rex ipse, meritorum ejus adspectu, Chiloniae
exequias ivit. Inde structis ad Visurgim et Albim munitionibus, commeatu Tillianos intercludit, nitentesque
vallum expugnare, crebris repellit cladibus. Cumque in Marchiam Georgius Lunaeburgensis ductaret copias, et
vi Brandeburgum caperet, Slammersdorfius ei adversaturus, templum Dominicum Havelbergae occupat, et quasi
pro castris munit, unde ad quatuor Caesarianorum millia glandibus perempta memorant. Marchio Durlacensis,
qui hactenus Sabaudum affectatus fuerat, domi infelix, apud exteros patriam quaesiturus, regia intrat castra,
itemque Turrensis Senior, compositoque prope apud Italos bello, a Venetis honorifice dimissus. Hos sibi Rex
legat, invisa Caesari capita, aliis aestimata. Mox videres Lunaeburgicam ardere ditionem, dum Caesariani regiis,
regii Caesarianis annonam corrumpere student, receptumque omnem eripere.
Nec alibi fere in Germania laetior rerum facies, Caesarianis, maxime qui Fridlando suberant, adeo sine disciplina
obvia quaeque eradentibus, ut Electores etiam Ecclesiastici urgendam pacem, inhibendamque communis patriae
perniciem decernerent, detento etiam tribunorum militarium instrumento. Brunsvici agrestes ad Hercyniam
latrocinari incepere, quorum alii post varia facinora domiti a Caesarianis, aut ultro gratiam amplexi. Northeimum
diuturna obsidione fortissime repulsa, cum pridie iterum Furstenbergianas cohortes cruento certamine excepisset,
tandem XVII. Junii deditionem fecit, praesidiariis Wolfenbuttelum deductis. Interea apud Tillianos commeatu
421

