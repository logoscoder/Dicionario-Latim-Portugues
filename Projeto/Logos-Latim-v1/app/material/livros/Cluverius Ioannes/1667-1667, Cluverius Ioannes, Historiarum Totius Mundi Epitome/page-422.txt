laboratur. Danicis Albim, Visurgim et Havelam flumina insidentibus. Unde Comes Tillius aperiendum quovis
modo iter ratus, versus Albim movet, Stoltzenavia et Wolpa, quae strenue et diu restiterant, vulnerato etiam
letaliter Furstenbergio, ad deditionem redactis. Cum ergo timide aut perfide desererent commissa loca regii,
tandem extremo Julio, explorata excubitorum ad Albim socordia et paucitate, dum Rex Rendesburgi comitia
habuit, Tillius antelucanis horis manipulum militum rate quam occultissime transportat. Dum nemo se moveret,
addit alterum agmen. Eo excitati vigiles, sed conspecto jam prorum transitu pavidi, arripiunt fugam; terrorisque
implent Beutzenburgum, cujus in vicinia praetorianae aliquot cohortes erant. Extemplo, quos obviam ire hosti
oportuerat, in praedas vertuntur, relicto abunde spatio Tillianis, universas traducendi legiones. Castrum
Beutzenburgo adversum, cum nihil contra vim trantam posset, et pons Albi instratus a regiis, a Caesarianis
occupatur. Ita in universam cis Albim Germaniam irrupit praedonum juxta militumque horribilis multitudo,
ingens fundi cujusque calamitas. Mox in ipsa Holsatia sententiarum oritur divortium inter regem, ejusque sororis
filium Fridericum ducem, in majus Reipubl. detrimentum. Dux tempestatis praemetuens, quae extremam patriae
ruinam minaretur, simul transportatas Tillii copias comperit, pacis causa ad eum profectus,
673

id solum fertur impetrasse, ut promisso a Rege secessu, tolerabilius suis esset, quod vix tamen postea apparuit.
Secutus nobilitatis, et aliorum ordinum tepor, nec idonea ducum copia, qui patriam propugnarent, et confertim
conglobatos incolas confestim in hostem ducerent. Praecesserat aliud e Silesia malum. Pacato enim a Caesare
Gabore Bethlemo, regiis ibidem copiis nihil subsidii, nisi quod ferro pararetur. Neque in Mitzlavio praetore
exercitus, ea prudentia et fides, quae cordatis ducibus satisfaceret. Corrupta namque moneta, et sanis consiliis
temeritate eversis, militem ab officio avertisse dicitur. Quare Dux Fridlandus, Saganum principatum a Caesare
pactus, animat suas copias, Lobschutzam, et Luschuizam multa cum suorum clade, ad deditionem trahit: mox et
Jegerdorfium, civibus direptionem bonorum ingenti pecunia redimentibus. Troppavia et Cofelum strenue
restitere, cum etiam foris strategematibus Caesariani atterentur. Sed quia desperandum subsidiis erat,
Troppaviam Marquardus Ranzovius Honestis conditionibus, Confelum Joachimus Carpezanus tradidit. Inde
juncti Baudisius, Holkius, Rantzovius in Marchiam festinant, Durlaceno se aggregaturi. Sed eos Comes
Merodius, et Bechmannus Bernsteini assequuntur, instructi septies mille bellatoribus. Conseruntur strenue
manus, inclinat ad regios victoria. At cum Poloni pedites et Croatae in auxilium Caesarianis properarent, versus
est in fugam Baudisius, liberati magni nominis captivi, Bechmanno libertatem aliis sua morte comparante.
Audito ergo, Tillianos Albim superasse, Septemvirumque Brandeburgensem imperare abitum regiis, in ditionem
Megapolitanam ducit Durlacenus. Ibi pleraque adversa reglis, certatim jam omnibus cum fortuna Caesarem
respectantibus. Paelam igitur insulam occupant regii, navibus ad Wagriae littora advehendi. Et preventum est
Hierolimeniam (sacrum portum Holsati vocant) factaque ad Grotenbrodam exscensio. Sed jam Fridlandus, Tillio
junctus et Lunaeburgico, exeunte Augusto, per Alstriam amnem in Stormariam maximis copiis irruperat.
Holsatis, qui prope Hamburgum Albis confinia insederant, domum discedentibus. Ne fame interirent Caesariani,
commeatum eis Hamburgum praebuit. Ita refecti, maximo lucro Hamburgensium, ad Pippenbergam procedunt,
Stormariae arcem: ubi tormento pene ad necem ictus a Joanne Henrico Drengenburgio Tillius, deficiente tamen
obsessos re tormentaria, calstellum subegit. Solae in Stormaria Tychopolis, Crempa et Bredenberga, aliquantum
sustinere obsidionis poterant, in Holsatia Rendesburgum. Proinde in Marchiacis et Silesiacis cohortibus
Holsatorum defensio versabatur, quorum plerique, relictis laribus, in Daniam, Frisiam, Hollandiam, ac vicina
oppida, Lubecam Hamburgumque confugerant. Sed ut fatalem quorundam pigritiam, irascente terris Deo,
intelligas, vix animus Marchiacis plerisque fortiter conserendi manus fuit, neque plumbum in promptu
quibusdam cohortibus rei feliciter gerendae necessarium, Pugnatum tamen acerrime a Bernhardi Vinariensis,
Conradi nellii, et nobilitatis Holsaticae equitatu; a Scotis etiam peditibus, ad internecionem usque. Sed cum et
multitudine, et omni re alia impares Caesarianis essent, aut dediti Comitis Slickio, aut dissipati, aut in naves
rejecti sunt. Durlacenus ipse a navibus non decessit. Sic in proclivi fuit centum millibus armatorum terram
pavidam et discordem, poenisque maturam pervadere. Itaque placando Deo, praeter triduanum jejunium, etiam
quotidianas preces et Litanias, per duo regna sua, Rex animi invictus, fiduciaeque in Deum plenus, indixit: qua
mente, consilioque (benedictus esto in saecula Deus) inconcussi stetimus, cum exteri duces plerique omnes
dimissi, ac solis indigenis Respublica
674

mandata esset. Interim Rendesburgi certatum erat strenue, nec leve hosti damnum datum. Sed Rex a plerisque
desertus, cum in Fioniam se recepisset, deditionem uti honestam oppidani facerent, permisit. Dimicabatur aliis
simul locis. Berdenberga, Christiani Rantzovii arx, qui tum Sorae in avitas virtutes formabatur, adeo ad
extremum duravit, ut circiter quatuor hostium millibus interemptis, vi capta praesidiarios omnes, Stromaros
plerosque, mactandos Fridlando daret. In Wilstriorum Marsia, quae Turrensi seniori cum Dithmarsis attributa,
cum nec nunita satis loca essent, nec mercenarius miles rapaces cohiberet manus satius plerique duxere,
siquidem expilandi omnino essent, ab hoste id pati, cui fas resistere foret, quam a sociis et defensoribus. Idem in
Jutia accidit, longissime inter mare Oceanum et Balthicum porrecta. Tanta enim ex praedabundis Calenbergii,
Baudis et Otthonis Rhingravii legionibus indignatio Cimbros incessit, ut fugitiva grassatorum agmina sequentes
422

