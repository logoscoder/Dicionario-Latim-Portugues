Conradi per Giselam Augustam, tertiamque in Poloniae partem restitutus, Casimirum reliquit filium
Imperatoribus tributarium.
Obortum deine et cum Stephano Hungarorum rege, et Luiticis paganis bellum, quod pari felicitate Conradus
Caesar finivit. Stephanus filio suo Emerico, quem ex Henrici II sorore pocreaverat, Bavariam vindicabat, sed
progressus in mediam Imperator Hungariam, ad pacem adegit Stephanum, morte praesertim Emerici adeo
fractum, ut silium, cui ditiones quaesierat, jam pro Deo tutelari superstitiose inciperet venerari. Luiticos duello
probantes (auqe tunc nimium vigebat stultitia) justam sibi in Saxones belli causam esse, caedibus et
insectationibus acerrimis vectigales Christianis reddidit. Henricus filius Imperatoris subegit Bohemos, cui mox
Canutus Anglorum Danorumque rex, filiam junxit Chunelindam: quae post biennium, edita in lucem filia, vitam
in Italia clausit, et Limburgi, quam arcem Conradus in coenobium verterat, tumulata est. Italia eo tempore
pestifero quassabatur motu, Episcoporum imprimis culpa, Mediolanensis, Placentini, Vercellensis, Cremonensis,
quos Imperator suscepta expeditione comprehensos misit in exilium, murmurantibus non paucis, qui id absque
Synodo haud rite freri
415

censebant. Sed Conradus Parmensium seditionem severe ultus, transcendit Apenninum, Trojamque, Capuam et
Beneventum legibus firmavit et justitia. Dum ulcisci atrocius Mediolanensium perfidiam statuit, terretur
quorundam sermonibus, Ambrosium se vidisse narrantium, minaci vultu poenas Conrado intendentem. Igitur
compositis dissidiis revisit Germaniam, aegrotantem exercitum refecturus, dumque omne regnum serenitate
pacis illustratum comperit, Burgundiam tradit filio, ac paulo post jam de otio sibi blandiens, Ultrajecti Frisiae
moritur, anno potestatis XV. Corpus ejus Spirae conditum. Praecesserat obitum trabis igneae in terram lapsus,
secutum et solis deliquium.
Deterior graeci et Asiatici imperii sors fuit, cui Zoe Augusta cum Michaele malis artibus marito praesidebat.
Nam rotum illud septennium, quo adulter tori soliique Augustalis potiebatur, Cometis, pestilentia, siccitate,
fame, terrae motibus, omnique infestum infortunio fuit. Locustae tantis catervis depascebant agros, ut incolae
novas sedes quaererent, quae vento in Hellespontum demersae, cum aliquandiu jacuissent in littore, revixerunt
demum, thraciamque triennium depopulatae, apud Pergamum tandem mira multaque strage interiere.
Zoe Regina, quae Michaelem tori primum, inde imperii fecisset consortem, aliquantisper simulato demulsa
obsequio, at brevi redacta in ordinem, poenas dedit fraudis in Romanum maritum admissae. Amoti ab ea
Michaelis jussu ministri, appositi custodes, nec quisquam admissus, nisi qui vigilum praefecto causas adventus
sui explicastet. Id de Joannis Spadonis consilio gestum, hominis vigilantis et acuti, nec epulis addicti, nev vino,
qui Michaelem, ut germanum suu, ad apicem rerum imprimis promoverat. Quocirca in eum praecipua imperii
administratio incubuit, Michaele ob morbum (daemoniacam invasionem ex Cedreni sententia) publico
abstinente. Cum eo Amirae Aegyptii vidua tricennales pepigit inducias. Georgius Maniaces usus Saracenorum
dissidiis, de Siciliae dominio dimicantium, totam Francorum adjutu recuperavit insulam, quemadmodum pactus
erat cum Conrado Graecus Imperator. Sed postquam Stephanus, cui Michaelis erat nupta soror, incuria sua
Sultanum dimisisset, atque ob eam inertiam increpationibus esset et verbere impetitus a Maniace, homo aulico
praevalens favore et affinitate regia, tyrannidis crimine sugillat Principem egregium, effecitque ut dignitate
multatus, carceris sordes haberet rei bene gestae mercedem. Stephanus fallendi melior quam dimicandi cum
hoste, totam mox Siciliam amisit; exemplum evidens, quantum calumnia et praeposterus in suos amor apud
mulierosos valeant. Catacalon Ambustus Messanam defendit Graecis, plurimoque Saracenorum fanguine litavit
Christianis. At Germani stipendi fraudati a Doceano, Maniacis successore, desciverunt a Graecis, belloque petiti,
ad Cannos eos profligarunt, vindicata sibi exinde Italia, quatuor tantum urbes Brundusium, Hydruntem Tarentum
et Barin Byzantinis reliquerunt.
Claruerunt hujus in seculi barbarie Fulbertus Episcopus Carnutensis, Berno Augiensis, Glaber Rodolphus
monachus, Historiarum sui temporis scriptor, Wippo presbyter, Guido aretinus Musicus, qui sex syllabis
modulatim appositis, Musica intervalla digitis distinguere docuit.
In Gallia aliqui tanquam per delatas coelitus literas militiam damnavere, et direptorum repetitionem; impetrarunt
jejunia omnibus, aliaque his similia, quibus Gerarbus Cameracensis antistes restitit. Godescalcus Obotritorum
dux, quod Nordalbingi patrem ejus Vidonem interfecerant, universam evastavit Holsatiam Stormariamque:
416

at perculsus tandem animi, recipit Christianismum, deletamque apud Sclavos religionem mascule instauravit.
HENRICUS III. NIGER. MICHAEL PAPHLAGO. ZOE et CONSTANTINUS IX, MONOMACHUS.
HEnricus IIII, a crinium colore Niger dictus, Conrado patri successit. Adversus eum cristas erexerat Pretislaus,
Bohemiae se ferens Regem, adjutusque ab Hungariae Rege Petro, concaedibus sylvarum obstruxerat aditus.
Henrico prima expeditio infeliciter cessit; dum irrumpit vastatque Bohemiam egregios amisit duces. Sed cum
Hungari expellerent Petrum, substituto ei Ovone, Henricus suscepto in fidem exule, regressus in bohemiam,
contumacem Principem obsides dare, et Ratisponae deprecari culpam coegit. Poloni requirunt Boleslai filium,
Cluniacensem amplexum disciplinam, eumque promisso Pontifici tributo, ad Reipubl. administrationem evehunt.
Inde cum Hungaris, minaciter reposcentibus regem suum, ut pro arbitrio de eo statuerent, grande et diuturnum
261

