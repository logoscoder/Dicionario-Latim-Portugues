maximorum negociorum primarius minister. Nemo ea aetare magis regnandi artibus aut prudentiae politicae
fama excelluisse creditus est, ut propterea etiamnum ex praescripto consiliorum ipsius res Gallicanas
administrari multis pronum sit suspicari. Matrem et Cardinalem Rex Ludovicus mense Maio
749

anno insequente secutus est, eodem plane die quo ante annos tres et triginta patrem ejus Henricum IV. sicarius
interfecerat. Porro Cardinali Richelio in Regiorum consiliorum arcana Julius Mazarinus itidem Cardinalis
successit, intimus Richelii, et studio ipsius ad maxima quaevis provectus.
At nihilo inde melius res Catholicorum in Germania habuere. Nam initio fere anni Coningsmarchius
Halberstadium et Ascherslebiam inter in Saxonia quatuor Caesarianas Legiones inopinato adventu oppressit.
Inde depoulsos non sine clade ab obsidione arcis Mansfeldianae Caesarianos tota prope Saxonia exegit.
Coningsmarchium majoribus viribus secutus est Leonardus Dorstensohnius Suedico exercitui in locum Bannerii
praepositus. Adventum ipsius clara de coelo prodigia insignem fecere. Nam mense Januario supra
Wolfenbeutelium visus est in coelo globus igneus terribili fulgore conspicuus, qui ab occasu in ortum
descendens, edito horribili fragore, instar ingentis tonitrui momento disparuit. Sed per Saxoniam inferiorem ac
supra ipsa Suedica castra visus est insigni claritate cruentus ensis, cum annexa virga, cujus acies versus
Marchiam Brandeburgicam protendebatur Dorstensohnius lustrato exercitu, punitoque tribuno Seckendorphio,
qui cum Caesarianis Ducibus colludere arguebatur, repente decursa Saxonia, in Lusatiam ac dein Silesiam
perrupit. Et Glogoviam majorem cum toto exercitu circumsedit. Magnam vim frumenti, bellicique apparatus
Caesareani in hanc urbem comportaverant, ex eaque tueri Silesiam, et prohibere porro hostem constituerant,
Praeerat urbi cum firmo praesidio Augustus Mauritius Baro de Rotauw, qui cum oblatas a Dorstensohnio
liberales conditiones aspernaretur, et locum sibi commissum virtute atque omni ope defendere niteretur,
Dorstensohnius omni mora damnata cum toto exercitu urbem invadit. Ac tanta vis oppugnantium ruit, ut uno
atque eodem die caperetur. Caesi praesidiarii prope omnes, et magna civium pars. Urbs ipsa hostilem in modum
direpta est. Inde multae aliae minores urbes eundem casum subiere, atque ab ipsa prope Uratislaviae maenia via
populantibus facta. Ita velificante undique fortuna cum nemo adhuc obsisteret ad subigendam porro Sueidniciam
praemisso Coningsmarchio movit. Erat iis Iocis praesidio Franciscus Albertus Dux Lauenburgicus. Is cum
septem fere millibus Caesareanorum adventanti hostili exercitui, ut diximus, cum delecta manu praeeuntem
facile repulit ad suos, incensusque eo successu cum fugientem avidius persequeretur, incidit in Dorstensohnium,
quicum reliquis copiis haud procul tendebat. Ibi commisso acri praelio Dux a superantibus numero hostibus
funditur, amisso peditatu, omnibusque fere impedimentis et signis militaribus. Atque ipse in manus victorum
lethali vulnere saucius pervenit. Ex quo intra paucos dies Sueidniciae, quo ad curam deportatus fuerat, mortem
obiit. Ita Sueidnicia primo, dein Nassa Episcopi Uratislaviensis sedes ac tota propemodum Silesia a
Dorstensohnio subacta est. Flexo inde in Moraviam itinere multa minora oppida, arcesque et Olomucium, quae
Moraviae Metropolis est, alia vi, alia deditione expugnat, magna ubique praeda potitus. Brinnam inde validis
munitionibus firmatam, strenua quidem, sed irrita ad extremum obsidione tentavit. Porro omni Moravia
Silesiaque hostiliter direptis, et firmo praesidio communitis, quae conservare decreverat, in Saxoniam regreditur,
Lipsiamque quae Electoris Saxoniae praesidio tenebatur cum omni exercitu circumsidet. Ea res excivit
Caesareanos. Igitur Archidux Leopoldus, et octavius Picolomineus Dux Amalphitanus, contractis quicquid
ubique virium erat, Electori Saxoniae in auxilium properant. De quorum adventu mox certior factus
Dorstensohnius omissa Lipsia
750

adventantibus obviam procedit. Ita eodem prope loco, quo ante decennium Rex Gustavus cum Tillio conflixerat,
acri praelio et pari fortuna inter infestas utrimque acies certatum est, Nam Caesareani magna vi ac virtute coorti,
cum aliquoties Suecos loco pepulissent, ad extremum victi ipsi et loco pulsi victoriam hostibus cessere. Equitatus
magna pars fuga evasit. Pedites plerique cum magno numero impedimentorum, et tormentis quadraginta dubus
omnique reliquoe apparatu castrensi in potetestatem hostium pervenere. Qua re ad votum perpetrata
Dorstensohnius ad obsidionem Lipsiae revertit. Quae aliquot dein dies magna vi oppugnata, cum caesis auxiliis
nulla amplius spes liberationis esset, se in manus hostium tradidit. Cives praesidium Suedicum recipere, et
direptionem urbis ingenti pecunia redimere coacti sunt. At Archidux Leopoldus, accepti incommodi culpam
fugae aliquorum imputans, in eos ad terrorem caeterorum gravitate delicti severe animadvertere constituti.
Tenebatur eo crimine praecipue legio Joannis Georgii Madlonii quae consistente adhuc acie, et reliquis gnaviter
pugnantibus prima omnium propudiosa fuga praelio excesserat. Itaque hunc in modum de fugitivis supplicium
sumptum est. Praesente Archiduce, Picolomine, aliisque primatriis exercitus Caesarei ducibus, Rockezanae in
Bohemia ubi tum stativa erant, sex Legiones quae rem strenue gesserant, in armis praesto esse jussae sant. Dein
evocata Legio Madlonica, atque in medium a reliquis sex accepta. Mox a supremo rerum capitalium quaesitore,
fugae et destituti exercitus insimulata, ac graviter reprehensa est. Simul jussi omnes ex ea Legione arma ad pedes
Piccolominei deponere. Signa a circumstantibus militibus fracta ac direpta sunt. Dein Quaesitor pauca praefatus
cur Legionem illam ex albo Caesarei exercitus deleri oporteret, hanc in inermes sententiam pronunciat.
Turmarum quidem Ductores eorumque Vicarios poena gladii; Signiferos vero et reliquos inferiorum Ordinum
469

