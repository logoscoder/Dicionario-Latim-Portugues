deinde Pompeius, profugum nihil magnum effecturum Mithridatem, duxit in Armeniam adversus Tigranem
copias, tanquam Mithridatis socium, captisque capite gentis Artaxatis, potentissimum antea regem, devictisque
Seleucidis, regis regum jactantem titulos, domesticis jam fractum calamitatibus, opinione integritatis et justitiae
suae dabellavit. Tigranes enim jam trium liberorum pater e Mithridatis filia, duox ex iis interfecerat: alterum
rebellantem in praelio, alterum in venatione, quod se prolapsum neglexisset attollere, jacentique ademptum
diadema capiti suo imposuisset. Tertius Tigranes in ea venatione corona donatus, paulo post et ipse defecerat,
victusque bello, ad Phraatem Parthorum regem, qui tum recens Sintrico patri successerat, confugit, inde supplex
ad Pompeium. Tigranes famae credulus de fide Pompeii, ne caduceatore quidem praemisso, ad eum venit,
donavitque eum sex Talentorum millibus, milites drachmis quinquagenis. Pompeius praeteritorum regi veniam
dedit, filioque minorem Armeniam, patri assignavit majorem, omnibus bello quaesitis provinciis jusso decere.
Decessit tota Syria Tigrani ab Euphrate usque ad mare, et parte Ciliciae, quam ejecto Antiocho Eusebe
occupaverat. Sed Tigranis filio felix esse imperium non potuit impietate acquisitum. Itaque novis patrem insidiis
petens, comprehensus a Romanis est, compertoque eum Parthos sollicitare per internuncios, in triumpho
traductus Romano, in carcere periit. Pompeius condita in minore Armenia Nicopoli, Ariobarzani regnum
Cappadociae, cum Sophena Gordenaque provinciis addixit. Antiocho Comageno Eusebis filio, Syriae regnum
reposcenti, ait, ne volenti quidem Syriae, nedum recusanti daturum se regem, qui tueri eam nesciret,
188

alienaeque victoriae captaret praemia, nec rursus Syriam Judaeorum in Arabum expositurum latrociniis. Atque
ita Syriam in provinciae formam redigit.
Eam P. Servilius Rullus Trib. plebis decem viris suis destinabat, vendi jubens quodcunque R. P. publicum
possideret. Ea hominis Vanitas vigilanti eloquentia M. Tull. Cicer. consulis compressa est. Is vir novitatis
nobilissimae, qui omnia incrementa sua sibi deberet, ingenii praestantia, quod summa industria excoluerat,
effecit, ne Romani, quorum arma vicerant, eorum eruditione vincerentur. Consulatum faventissima plebe nactus,
L. Sergii Catilinae, qui bis repulsam erat passus, Lentulique et Cethegi scelesta conjuratione petebatur.
Ciceronem enim totumque senatum interficere, urbem incendere, et cum suae factionis hominibus rempublicam
invadere decreverant. Id nefas scorti indicio proditum, singulari virtute constantiaque Cicero discussit. Lentulus
Consularis et alii clari nominis viri, autore in senatu Catone, jussu consulis in carcere necati sunt. Catilina non
segnius obiit, quam sceleris conandi consilia inierat. Quippe fortissime dimicans (si fortitudo dicenda, quae
patriam infestat) quem spiritum supplicio debuerat, praelio dedit, eodem fere tempore, quo Mithridates,
occupatis Ponti Euxini ostiis, magna et ultima agitans, more anguium, qui obtrito capite, postremum cauda
minantur, Pharnacis filii scelere praeventus est. Is sive spe veniae a Romanis consequendae, sive alias ob causas
cupiditatesve, exercitum sibi conciliavit, patrique tutum abitum per nuncios petenti, nullum plane remisit. Quare
veritus Mithridates, ne Romanis dederetur, male tentatum veneno spiritum, implorata Galli cujusdam ope, ferro
expulit. Vixerat annos novem et sexaginta, regnarat LVII. Pharnaces paternofunere per summum nefas ad
hostem misso, Bosphoranum sibi regnum pactus est.
Pompeius tunc agebat Damasci, quam urbem nuper de Areta per Metellum et Lollium legatos ceperat. Ibi
cognovit querelas Hircani et Aristobuli fratrum, de Judaico regno dissidentium. Etenim Antipater Idumaeus,
discordias inter illos serendo, Aretae, Arbaum Nabathaeorum regis, arma attraxerat, qui L hominum millibus in
Judaeam ductis, Aristobulum acie fusum Jerosolymae incluserat. Dum obsideretur urbs, Oniam virum sanctum,
quod nec obsessis contra obsidentes, nec obsidentibus contra obsessos Dei precari vellet auxilium, lapidibus
obruerant obsessores, eoque scelere corruptis per iram numinis frugibus, horrendam sibi accersiverant famem.
Igitur Aristobulus M Scaurum CCCC Talentis induxit, ut Aretam solvere obsidionem cogeret. Ipse discedentes
insecutus, VII M interfecit, interque eos fratrem Antipatri, qui bellum conciverat. Ipsi deinde Pompeio vitem
donavit auream, D Talentis aestimatam, ut regnum sibi confirmaret. Sed Judaeorum senatus utrumque accusavit,
quod gentem ex Dei sui lege liberam, in servitutem conarentur redigere. Pompeius his auditis, et improbata
Aristobuli violentia, dimisit eos placide, promittens se venturum in eorum ditionem, quamprimum inspexisset res
Nabathaeorum. Sed Aristobulus, quamquam comiter habitus, praeoccupando castella iras excivit Pompeio,
quibus arte dissimulatis, ille praecepit Aristobulo scribere praefectis sua manu, ne Romanos arcibus excluderent.
Fecit id sane Aristobulus, sed aegre ferens, Hierosolymam festinavit, adversus Pompeium se quocunque modo
defensurus. Pompeius eum insecutus per nemora Hierichuntis odorata, per palmeta et sylvas Balsami, occurrenti
iterum veniam dedit, Gabiniumque ad accipiendas pecunias Jerosolymam misit. Qui exclusus a militibus, effecit
brevi, ut Aristobulo custodes adderentur, et Jerosolyma invaderetur exercitu. Dissidentibus autem Jerosolymitis,
aliqui templi montem occupabant, plerique
189

Pisonem Pompeii legatum in urbem recipiebant, et regiam. At qui templum tenebant, cum per sabbata vallum
ducentes Romanos non impedirent, religionis persuasione, tertio mense, ipso expiationis et Jejunii die expugnati
sunt, Olympiade CLXXIX, M. Tullio Cicerone et C. Antonio Coss. Duodecim millia eorum occubuerunt.
Pompeius sanctum, quod nefas erat a quoquam aspici, nisi sacerdote, cum aliis ingressus, thesauris tamen sacris
pepercit, jussisque instaurari sacrificiis, Hircano Pontificatum reddidit, interdicto diademate. Hippon,
119

