expugnatis, jam in Graeciam transitum parabat, cum valetudine consumtus decedit, ac res Darii suo hactenus
imprimis sustentatas consilio, morte ad perniciem inclinat. Pro eo Charidemus Atheniensibus ducem se offert,
quo ob liberiorem Persicae gentis reprehensionem interemto, Darius non tam copiarum, quam ducum indigus,
procurandum sibi ipsi sumit bellum; idque magis imperio, quam prudenti ex consilio gerit. Contractis peditum
quadringentis, centum equitum millibus, versus Ciliciam agmina movet, cujus fauces Parmenio jam
praeoccupaverat. In istis angustiis altera congressio contigit, ubi nulla mutlitudinis, qua sola Persae nitebantur,
utilitas militabat. Maxima tamen circa Darium, Alexandro oppugnante, strages facta. Confossis Darii equis, cum
in muatatione quadrigae metus eum incessisset, perturbatio omnem pervasit exercitum, actique in fugam equites
mutuo se allisu confertim obtrivere. Alexander, quanquam femore saucius, acriter insistit fugientibus, victoque
equitatu, pedites haud diu impetum sustinuere. Fit ubique fuga et caedes, tanta certe, ut de numero caesorum
scriptores ipsi dissentiant. Justinus caesa unum et sexaginta peditum, decem equitum millia: Diodorus,
Plutarchus, Curtius fere duplo plures produnt. Capti XLM. Alexandro vix ducentis militibus tanta victoria stetit.
In castris Persarum multum auri caeterumque opum inventum: Inter captivos Darii uxor, filiae duae nubiles,
filiusque sexennis fuere. Iis ad genua sua provolutis, et metum mortis dempsit Alexander, et regium cultum
reddidit, virginibus haud sordidius patris dignitate matrimonium pollicitus. Orientem enim fortunam moderate
tulit et prudenter: sed ad ultimum ejus magnitudinem non cepit. Neque vero tunc Barsines captivae (Memnonis
ea uxor fuerat) amori imperare potuit, quamquam
97

caste regieque haberet uxorem Darii et filias, oculorum eas esse cruciatus professus. Hinc in Syriam cogitans,
Parmenionem praemittit ad occupandam classem, et gazam Persicam: Amphoterum et Epilochum ad insulas
inter Achaiam et Asiam subigendas. Utrobique eadem fortuna fuit. Damascenus Satrapa cum magno auri
pondere, faeminisque Persarum nobilissimis, in potestatem venit victorum. Susequitur Alexander, multosque
Orientis reges cum insulis obvios reperit, quibus in deditionem acceptis, Sidonem et Aradum insulam capit.
Regno Sidonis Abdolominum, regiae quidem stirpis hominem, sed hortulanum praeficit. Repentina fortunae
mutatio somnio similis visa. Sed quae huic data erat a Deo potestas, amyntas Macedo sponte sumtam brevi
perdidit. Ab Alexandro enim ad Darium, a Dario acie victo ad Aegyptios transfugerat. Gentem vanam,
novandisque rebus quam gerendis aptiorem, in partes pellexerat. Pelusium capit, praesidia Persarum delet,
regnum sibi Aegypti somniat. Sed paulo post ad Memphin a Mazete Satrapa victus, utrique Regi morte pudenda
poenas perfidiae pependit.
Alexandri interea impetum Tyrii morabantur, Corona aurea donatum intra urbem suam recipere abnuebant,
fretique societate Carthaginis et opibus Darii, minuas Macedonum aspernabantur. Exercitu insulae applicato,
cum fortitudinia artes urbanas miscerent, in septimum mensem obsidionem extrahunt, ingenti cum damno
Macedonum. Oppugnantibus Cyprii, qui a Dario defecerant, classem mittunt, terra marique bellum acerrimum
geritur, e mole in freto excitata pulsantur moenia, manibus militum jam continenti juncta. Tyrii sacrilega
superstitione ingenuum Saturno puerum immolant, Apollinem Syracusis olim devectum aureis onerant vinculis,
quasi invitum et captivum numen in urbe retenturi. Sic Tyro assidentem Alexandrum adit Sanaballates, quem
nuper Darius Samariae praefecerat, deditaque gente sua, novas religiones novumque genero Manassi
sacerdotium petit. Erat Manasses ob illicitas nuptias sacerdotio motus a Judaeis, ideoque aemulatione Jaddi
fratris accensus, deprecante socero, Templum in monte Garizimo, Hierosolymitano simile, obtinet, in quo
Samaritae Deum coeperunt venerari, implacabili Judaeorum odio, qui id contra patrias leges, in gentis suae
dedecus fieri, rectissime contendebant. Inter haec expugnatur Tyrus, trucidatisque armatis, quod reliquum erat
habitatorum venditur, juvenum duo millia crucibus suffixi. Hinc ad Gazam iter, quam Betis Dario defendebat. Ibi
acceptis duobus vulneribus, multoque sanguine et hausto et dato, victor tandem Alexander, temporaria
Graecorum legatione honoratur, primumque e Macedonia supplementum poscit. A Gaza infestus Jersolymam
tendit, quod Jaddus Pontifex Tyrum obsidenti obsequium negasset, fidem Dario juratam obtendens. At Judaeis
Deo suo supplicantibus, jubetur in somnis Pontifex portas Alexandro aperire, obviisque Macedones insulis
excipere. Igitur progressus in occursum sacerdotali habitu, adeo perculit Alexandri animum, ut nomen Dei Cidari
inscriptum, venerabundus adoraret, professus eum hac specie in somnis sibi oblatum in Macedonia, Asiae
imperium promittentem. In hanc rem confirmatus e divinis monumentis, quibus Daniel diserte Persarum regnum
a Graecorum principe evertendum vaticinatur, maxima Deo vero sacrificia fecit, ac Judaeos suis permisit legibus.
Caeterum Persis arcana regum mira fide celantibus, nec quicquam magnae rei credentibus illi, cui tacere grave
sit, incertus Alexander, quam regionem Darius petiisset, Aegyptum ingredi statuit. Ea sine certamine recepta
(dudum enim Persas oderant) adeo intolerabilis increvit animo tumor, ut delusus ab Hammonis Jovis sacerdote,
Dei se filium ferret. Reversus, condita ex suo nomine Alexamdria,
98

coloniam Macedonum caput Aegypto imposuit Diodori aevo ccc, ingenuorum millia alentem. Haec gerentem
Alexandrum Darius epistolis tentat, primo captivorum redmeptionem precatus, inde nuptias filiae omnemque
intra Halym Asiam offert, et auri ingens pondus. Sed Alexander sua sibi dari rescripsit, exprobrans insuper
emtos in caput suum percussores, ac proinde supplici veniendum, regnique arbitria permittenda victori. Tum spe
63

