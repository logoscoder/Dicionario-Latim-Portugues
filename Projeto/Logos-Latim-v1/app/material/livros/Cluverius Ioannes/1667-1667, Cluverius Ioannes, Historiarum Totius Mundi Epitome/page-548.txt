clausit diem, et Comitatum fratri suo Ferdinando reliquit. Mense Augusto, Mantuae Dux, Imperatricis Viduae
frater, ardente febri, non sine propinati veneni suspicione extinctus est. Anna Maria Bajoariae Electrix ex
Hydrope, Mense Septembri mortua est. At Parisiis Ludovicus Stuartus, ex Regio Scotiae Regum sanguine
oriundus, Aubinii Dominus, et Reginae Angliae magnus Eleemosinarius, vir virtute et vitae integritate,
conspicuus, obiit. Hoc tempore Judaeus quidam Smirnae natus, se ipsum verum Messiam, qui populum Israel in
promissam terram reduceret jactavit, et per varias mundi partes se ferens, postremo Constantinopolim
proficiscitur, ubi ad lmperatorem admissus, iram ejus meruit, et tandem in vincula conjectus est. Gadibus
Gysbertus Melsius, Ordinum nomine ibi consulem agens, ab Hispanis in carcerem conjicitur, propter Anglorum
querelas, quia Hollandicae naves subinde captivas quasdam in eum portum conducebant. Naves quoque et
merces ad Hollandos pertinentes, eadem injuria detinebantur, sed postea, instantibus Ordinibus, rursus
dimittuntur. Sed mense Februario inter Daniae Regem et Ordines Generales, foedus icitur, conditiones ejus
istiusmodi fuere. 1. Utraque pars omni praetensioni in alteram renunciat. 2. Omnes differentiae in Norvegia
tollentur. 3. Ordines quam diu bellum inter Batavos Anglosque geritur, annuatim Daniae Regi sesqui millionem
suppeditabunt. Gallis trecenta floren orum millia ad illud summae contribuentibus. Dani contra triginta
mioparones, in Danico freto paratas habebunt, quarum nonnullae, si necessitas exigeret, cum militibus, Hollandis
suppetias ibunt. interea tempestates juxta, et piratae, gravia mercatoribus damna intulerunt. Algeriam, gliscentis
inter Anglos Belgasque belli occasione captata, intra paucas septimanas decem onerarias naves Algeriam
abduxerunt, imo, quod fidem superat, Anglica navis, una cum Turcica, in Christianorum simul exitium
conspirantes, Middelburgensem praedatoriam adoriuntur, qua capta praedam inter se dividunt; Anglis navis, et
Barbaris captivi cessere. Hoc tempore, in Austriacis et Transilvaniae tractibus, denique Venetiis, Romae, et per
totum mare Mediterraneum ingens Cometa visus est, sed in partibus magis septentrionalibus non apparuit. Per
quaedam denique Angliae litora, exundantes aquae, adjacentes agros inundavere. Terraemotus quoque et
tempestates alibi, gravia damna intulere. Diversae naves mari haustae sunt. Flumen Unstrut, Freiburgum et
Norimburgum praeterlabens, per aliquot tempus fluere desiit, adeo ut molatrinae, quae fluminis impetu
circumvolvuntur, molere desierint, et pisces cancrique manibus caperentur. Hoc anno millesimo sexentesimo
decimo septimo, et sexagesimo tertio, etiam contigisse ferunt, infortuniis pone magnis insequentibus. Eo tempore
Zelandiae Ordines, et post eos Brandeburgensis Elector, ut aliquot pro dignitate munus, Principi Arausionensi,
designaretur, exhibitis scriptis et memoriis, Ordines Generales rogaverunt. Nihil tamen hactenus ea in re
decretum est. Filia Domini de Beverweert, Domino Arlintonio Angliae Regi a secretis desponsata, missa
Ostendam versus, nave in Angliam transvehitur, quo tempore quoque Classis ex Brasilia Olissiponam appulit.
Quod Regis Portugalliae gaudium auxit, Regiae sponsae, Dominae Ammaliae, jam profectionem adornantis
speratus adventus. Quo rempore quoque Hispaniarum Regis filia, Romanorum Imperatori desponsata,
profectionem Viennam versus parabat. Mense Martio non procul ab urbe Isolaestenio, foedissimum homicidium
perpetratum est. Juris peritus quidam, cui Martino Scaeckio, nomen erat, in loco, Willige Langerack dicto,
degebat. Nocte quadam, cum solus esset domi suae, quatuor Latrones perfosso pariete, domum irrumpunt; ipse
880

audito in vestibulo rumore, e lecto prosiliit, strictoque gladio cubiculi fores defendere conatur. Sed fures tanta vi
in januam irruebant, ut ea frustulatim comminuta aditus iis pateret. Martinus hoc viso supter mensam semet
abscondit, sed, inde protractum latrones, manibus post terga vinctis, in anteriorem domus partem rapiunt, atque
ibi igni ab illis antea structo, miserum admovent, postique alligatum, argentum suum ut proderet, insolenter
poscunt, cumque praeter illud, quod in crumena haberet, aliquod sibi suppetere negaret, utroque latere igni
pervices admoto, et deinde tergo per flammas tracto, hominem adeo semi ustulatum in cubile, remoto prius lecto
reponunt, sumptaque quam invenibant pecunia, vestibus, et linteaminibus, se inde proripuere. Scaeckius inter
horrenda tormenta, tertio die mortuus est. Latrones hactenus non apparuerunt, Hollandiae et occidentalis Frisiae
Ordines, Principis Arausionensis educationem suscepere, cui praepositi sunt, ex nobilibus, Dominus, de
Noortwijck, Barendrechti Dominus, Reipublicae Dordrectanae Consul. Forestius Alcmariensis Consul.
Falconerius Amstelaedamensis Consul, et Joannes de Wit Senator et Syndicus Ordinum Hollandiae et WestFrisiae. Quam Patrum curam grati animi testimonio dictus Princeps agnovit. Ad Danubii ripam in pago quodam
Harde dicto, non procul a Neoburgo, infans sine capite natus est, aures et oculi in humeris conspiciebantur, os et
nares in pectore hiscebant, quamdiu hoc monstrum supervixerit non satis constat. At tertio post die, fulminis igne
Cuniberti fanum Coloniae Agrippinae incenditur, et comburitur. Sanseverini templum quoque flammae
corripuerunt, uti et edivi Martini fanum, sed accurrentium civium dilegentia, ignis extinctus est. Venetorum
Classis hoc tempore Candiam appulit, et in portu Salatano, tribus a Canea milliaribus, centum equites et quatuor
peditum millia in terram exposuit. Equites paulum progressi, Turcas in insidiis offendunt, sed missis a
Marchione Villa sub Tribuno Sfortio Bessaro centum equitibus auxilio, Turcas adorti, in fugam eos verterunt,
multosque internecione delerunt. Caneenses praesidiarii, hoc comperto, facta eruptione, in Christianos
impressionem faciunt, eosque numero impares, in fugam vertunt. Sed versis in Barbaros, quae in promptu erant,
duobus tormentis, rursus terga vertere coguntur, relictis quingentis occisis. Hoc infortunio Candiam hactenus
obsidione pressam, Turcae, quo majores copias contraherent, reliquerunt. Quam urbem Marchio Villa paulo post,
548

