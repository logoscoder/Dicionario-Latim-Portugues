Brandeburgici a promiscuo Religionis usu nolebant recedere, idque vigore primorum Reversalium, quibus neque
vellent, neque possent derogare, cum e contra Neoburgici contenderent huic transactioni necessario insistendum,
quae velut in temperamentum ac moderamen assumpta esset dictorum Reversalium, de quorum sensu hactenus
inter Principes conveniri non potuerit. Ita re infecta discessum est. Neoburgicus autem, cum haud multo post
universalis Germaniae pacificatio ad exitum deducta esset, quoniam particulares transactiones non procedebant,
ad illius observantiam confugit, ac pro Restituenda Religione, ejusque exercitio assumpsit Annum 1624. in ejus
pacificationis instrumento generaliter praescriptum, ex emplo reliquorum Principum qui illud jam passim per
Imperium auspicabantur. Inter haec Elector Brandeburgicus hoc Anno 1651. Mense Aprili cum Electore
Saxoniae paucos dies in arce Liechtenburgh collocutus Cliviam profectus est, praemissis aliquot copiis quas e
praesidiis suis deduxerat et aliis subsequi jussis, quibus omnibus Ottonem Christophorum Sparrium imposuerat;
ear erant fere in universum quatuor millia. Cliviae mense Junio die 15. nomine Electoris mandatum publicatum
est, et mox aliquot locis in Ducatibus Montensi ac Juliacensi affixum, ad eorundem Du catuum Ordines et
inquilinos in hanc sententiam. Primo significabat Elector venire se in has provincias, ut juxta pacta et promissa a
majoribus suis inita, privilegia et libertatem earundem, adversus varias Palatini Neoburgici injurias in pristinum
locum et vigorem restituat, atque ad hoc uno sibi atque altero loco occupato opus esse, ubi pedem
796

figat. Quare neminem debere id secus quam ipse sentiat interpretari, cum sui propositi sit, nihil aliud quaerere
quam Dei gloriam, patriae salutem, et Justitiam quam omnibus et singulis sine respectu Religionis juxta foedera
et transactiones superiorum annorum velit impartiri. Deinde mandabat omnibus horum Ducatuum praefectis et
inquilinis, ne deinceps ullas contributiones Palatino Neoburgico decernant, aut exsolvant, nullum ei subsidium
consilio vel facto praestent, sed se solum suosque haeredes et successores respiciant, ac observent. Ad extremum
comminatur, si quis huic edicto obniti, aut Palatinum Neoburgicum quovis modo juvare perseveraverit, se eum
ablatis omnibus Privilegiis pro hoste ac rebelle habiturum. Hoc edicto ut diximus evulgato miles Electoris eodem
die arcem Angermondam hostili incursione, multoque Pyrobolarium globorum injectu vi aggressus est, caelis
primo impetu aliquot civibus et inquilinis, deinde cum arx fortius quam ipsi speraverant, resisteret, expilato vico,
ac templo adjacente, vicina loca eodem impetu populabundi pervadunt. Atque in templo pagi Mulchem, non
contenti illud expilasse, infantem qui e matris brachiis pendebat diviso capite interficiunt. Inde ad pagum
Pempelfurt in conspectum Dusseldorpii atque ipsas fere munitiones progressi Villam Principis abductis inde
omnibus armentis et pecoribus quantum per tempus licuit despoliant, additis comminationibus se propediem
majore cum exercitu, viribusque affuturos. Interea Elector purgandi sui causa ad Caesarem miserat Joachimum
Fridericum Baronem de Blumenthal, qui impetrato accessu has actionis Brandeburgicae contra Palatinum causas
exposuit: Primum querebatur Neoburgicum ex ditionibus Juliacensibus, in quarum fruitionem a Majoribus
Electoris nullo suo jure sed solo pacis amore admissus sit, fere alterum tantum possidere, quantum Elector
obtineat, eoque semper intendere, ut suam ipse paulatim portionem augeat, Electoris contra minuat ac concerpat.
Transactionem quae Anno 1619. inter parentem Electoris et Neoburgicum facta sit, nunquam observare voluisse,
sed Comitatum Ravenspergensem multos annos contra dictam Transactionem pro se totum retinuisse et
possedisse, sensisse id graviter Electoris parentem, et vindicaturum etiam fuisse, nisi tum bello Germanico
implicatus, et continuis Neoburgici promissionibus in spem erectus cogitationes eas divertisset. Ex his saits
apparere Neoburgicum nunquam veram pacem, et concordiam cum Brandeburgicis colere, neque in hac causa
sententiam Judicis exspectare voluisse, Idque adhuc manifestius patere ex nuperrima transactione quae Anno
1647. inita sit, quam ipse, et si omnia inibi clarissime ac simplicissime explicata sint, nihilominus in idoneis
objectionibus convellat, atque Electorem exagitet. Proferri posse qui jurejurando confirmaturi sint, audivisse se
dicentem Neoburgicum, quod conventionem provisionalem imposterum nollet observare; et nuper etiam ad
aliquem ex ipsiusmet Electoris Consiliariis dicere ausum, brevi velle se cum Electore strenue decertare. Ejus rei
initium fecisse exigendo sedibus suis Augustanae ac Reformatae Religionum Cultores, eosque acribus ac severis
edictis persequendo, contra quam in provisionali Conventione cautum sit, atque adeo occasionem et causam
dedisse Unitarum Provinciarum Ordinibus, vicem talionis in sacerdotes Catholicos exercendi quos Elector ex
eorum manibus vix eripere potuerit, ac nunc periculum sit, ne per has Neoburgici actiones, in priores, ac fortasse
graviores calamitates incidant. Exploratum Electori esse, ad invadendas suas ditiones Neoburgicum nihil aliud
exspectare, quam ut ipse e Brandeburgica in Prussiam proficiscatur, ut absentem
797

oportunius adoriatur. Notam esse ipsius cum Duce Lotharingiae singularem amicitiam, cujus copiae haud dubie
in ditionibus Neoburgici praeterita hyeme, hybernaturae fuissent, nisi quid aliud intervenisset. Electorem diversis
e locis certiorem fieri, Neoburgicum cum vicinis Ecclesiasticis Principibus eum in finem clandestina colloquia
habuisse, ac fortasse confoederationem, nisi jam confecta sit, conficere tamen voluisse. Ac praeter haec
manifesta satis hostilis animi inducia ex literis colligi quas Neoburgicus ad Electorem miserit, in quibus illum
more inter Principes insolito mendaciorum insimulet. Postremo Juniorem etiam Neoburgicum audacter atque
aperte denunciasse, ne unicum quidem pedem terrae Electorem e ducatu suo Clivensi retenturum. Has ob causas
conficiebat Legatus Brandeburgicus, ut ad suarum ditionum defensionem in tempore respiceret, atque imminenti
497

