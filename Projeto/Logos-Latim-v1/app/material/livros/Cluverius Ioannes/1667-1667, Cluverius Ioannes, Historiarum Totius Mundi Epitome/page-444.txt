Rantzovio destructae, resque istic locorum majori conatu ab Euangelicis geri coeptae sunt. Baudis hoc
fortitudinis exemplo edito, Proregis quondam Holsati, Gerhardi Rantzovii filiam elegantissimam, sacro nuptiali
sibi adjucturus in Holsatiam venit, aerumnas Martias dulciori interpolare palaestra cupiens.
Medio mense Martio Hamelia, viris, opibus, vallis, munitissima, ab Georgio Lunaeburgico obsideri coepta.
Schelhamerus praesidii Ephorus sex peditum, duobus Equitum signis, ad haec commeatu et re tormentaria
validus, difficiliorem opinione ac diuturniorem obsidentibus oppugnationem effecit. Merodium et Gronsfeldium,
subinde eximere urbem periculo conantes, repressit Guilelmus Hassiae Landgravius, foedamque in fugam egit.
Qua victoria Jacobus cognomine Parvus, major animis, dum Lipstadji transitum suis militibus MD audentius
postulat, negantibusque vim infert, tardante foris exercitu suo, a Lipstadiensibus transfigitur. Res variis
certaminibus extracta, III Kalend. Julii, praelio devicti sunt Gronsfeldiani, Merodianique, quum haud minori
fiducia quam apparatu Hameliensibus subsidio adventarent. Victoriam Euangelicis Burchardus Rantzovis,
Equitum Magister, juvenis, genere pariter animoque nobilissimus, suo etiam sanguine emit. Caesis hostium fere
septem millibus, inter quos ipse Merodius, ac plerique ordinum ductores, caeterisque fugatis ac dispersis,
Hameliam hisce diebus a Duce Lunaeburgico expugnatam, accepimus, sicut antecedente Maio, a Principe
Auriaco Rheinbergam.
Felix et in superiori Germania Gustavo Horn et Bernhardo Vinariensi Mars fulserat.
Vinariensis, sub anni hujus auspicium, in Bambergicam profectus dioecesin, Cronacum, Hochstadium, Auracum
subegit: Duce Bavaro in Suevia Gunsburgum, Kauf beuram, Landsbergam redomante. Ille ut obsisteret Horn,
imposito Alsatiae a se subactae praesidio, arma convertit in Sueviam. Friburgum Brisgaviae et Kirzingam
deditione occupavit. Wirtembergici, expugnata a se Rotweila, sociarunt ei vires: Joannes Bannerus cum suis
cohortibus obviam perrexit. Per haec autem Altringius Memmingam deditione, et III Noas Januarias,
Campodunum vi cepit. Ubi explendo furori armati, inermesque juxta trucidati, urbs direpta, impuberes puellae et
anus ipsae vitiatae sunt. Reliquis civium, qui in posterum usque diem restiterant, catenae injectae. Horn, fusis
aliquot Altringiorum equitum turmis, Mundelheimum et Kauf beuram intercepit: Altringium egit in Bavariam.
Relictus in Alsatia Rheingravius, Tannum, Altkirchium, Pfirtum, Sundgaviae oppida, Suecis firmat praesidiis.
Caesariani Lotharingo Duci Tabernas Alsaticas, et Dachsteinum tradunt; nactique occasionem, curribus stramine
oneratis occulunt aliquot milites, eosque in Hagenoviensi porta sistunt. Interemptis per eos stationariis, cives et
rustici ex conspiratione cum consule urbis, et Salmensi Comite, qui Tabernis praeerat, prosiliunt in praesidiarios,
eosque gladiis aut flagris occisos, in plateas abjiciunt inhumatos. Pari exemplo Sundgavienses rustici in Pfirti et
Altkirchii praesidiarios insurgunt, Erlachium Baronem, Rheingravii legatum, variis cruciamentis necant.
Stationarios passim mactant crudelissime: quid de se vicissim faciendum exemplis praemonstrantes.
Rheingravius tam per Centurkones, quam suopte ductu, agrestium ad quatu or millia, armis victa delevit.
Confinia
709

agitantes Brisgaviae coloni, ad centum triginta recte suspensi sunt. Ita pacatis Sundgavia et Brisgavia, Horno se
junxit Rheingravius. Horn Februario mense equitum cohortem Simeringae dissipaver at. Rituinus ejus
Chiliarchus, aliam prope Erbachium. Kalendis Martii Palingam duxere instructissimas copias, Bavarosque
equites a superiori Suevia redegere in Sundgaviam. Postridie Nonas Martias Bibraci ostentum eis visum, gladii
duo, alter cruentus, alter ignivomus, acie versus hostes versa, portendentes haud dubie, sanguine et igni
judicaturum perduelles verbi sui Dominum. Idibus Martiis Rainam proditione civium ceperunt Bavarici, Horno
Augustae adventum Ducis vinariensis praestolante, ut adunatis exercitibus Bavariam aggrederentur. Neque
falsus consilii fuit. Bernhardus Dux praecellentissimus, posteaquam Heriedenam vi, Eschenbachium deditione,
Abrenhavium astu cepisset, fuso insuper Joannis de Werda equitatu, Donaverdam prvenit, ibique assecutus
Horn, peditum ad viginti octo millia, duodecim equitum, utriusque copias effecit. Quibus brevi aichena,
Dachavia, Monachiumque ipsum patuere: Landsberga vi expugnata, cives jugulati ob ferociam, praesidiarii
victorum signis adscripti sunt, munitiones urbis dirutae. Inde Neoburgum Euangelicis redditum, ubi ponte
instratus est Ister; copiae in Aicstarensem deductae dioecesin, eam facile subegere. Dum haec scribo, percrebuit,
Neocomen Palatinam ab Horn captam, Rheingravium in superiorem Alsatiam remigrasse: Caesarianos et
Bavaricos intra Egram et Ratisbonam junxisse copias, Fridlandum cum praegrandi exercitu in Silesiam
penetrasse. Ibi Brigam, Oppeliam, stralenam, Crotcaviam, hoc anno Euangelici sibi subjecerant, Polonos, quos
praedae cupiditate invitarat Hannibal Dhona, repulerant fortiter, adeo ut perspecta eorum clade nvitator ipse
animi dolore interier it Ulricus Princeps Danicus, elicitis ad pugnam Caesarianorum bis mille equitibus,
profligatisque, Brauram eis oppidum eriprit. Nunc Euangelicorum exercitus fertur XXX exsuperare millia; sed
longe Caesarianos numero anteire. Rex Daniae inclytissimus maximo sumptu ac labore pacem resarcire instituit:
quo etiam recentem Polonorum Regem adspirare perhibent, maxime Michaelis Federovitzii, Russorum Principis
bello motum, quod is Smolensco jam iterum potitus, gravis Poloniae immineat. Adhaec Turcam, Persico feliciter
gesto bello, occasioni haud defuturum, nisi inter Christianos pax conveniat.
Quanquam autem adverso plerumque Marte a Caesarianis et foederatis pro religione Pontificia hisce annis
pugnatum sit, nihilominus Caesar in Austria sua pergit excindere eum Numinis cultum, pro quo certant
444

