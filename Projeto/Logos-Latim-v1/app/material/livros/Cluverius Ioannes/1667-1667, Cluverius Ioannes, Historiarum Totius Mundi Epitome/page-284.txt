Isaacius Andronici Consobrinus, Cyprum quasi pro praetore occupat, tanto crudelior ipso Andronico, quanto
Andronicus aliis. Pari ingenio Siculi, expugnatis Thessalonica et Dyrrachio, nihil non contumeliae civibus
irrogarunt, nec illis sacri quicquam humanique fuit, cum Andronicus interim Byzantii in suos ferarum in morem
grassaretur. Cujus tamen illa laus fertur egregia, quod rapaces quaestorum manus coercuit, magistratus, non
pretio sed judicio dedit, egenos sublevavit, naufragos spoliari ante solitos juvari praecepit a littoraibus, eos qui
secus facerent, altissimis in rupibus suspendit. magnates suos aut injurias coegit relinquere, aut vitam.
Disputationes de rebus divinis inhibuit rixosas, eruditos in pretio habuit. Caeterum impulsus a Gnathonibus, ut
captivos, omnesque eorum cognatos una sententia neci daret, hydromantas consuluit de successore: doctusque ab
duabus literis I. S. incipere nomen ejus, vix assensit Hagiochristophoritae cuidam assentatori, ut Isaacium
angelum interficeret. Ille vero comprehensurus virum, ab eo trucidatur. Angelus metu Andronici, qui ab urbe
tum aberat, in templum confugit, et concursu populari salutatur Imperator. Andronicus frustra vocatis ad arma
suis, frustra delinito precibus populo, frustra arrepta navi, assurgente in
452

fluctus mari, retrahitur e fuga, et per mille contumelias interimitur, acto tyrannidis biennio. Praecisa dextera, per
aliquot dies inedia maceratur, deinde altero oculo effosso, scabioso imponitur camelo, productusque in theatrum,
inter duas columnas pedibus suspenditur. Ibi uncis et harpagonibus petitus miser, saepius iteravit vocem:
Domine, miserere: et quid calamum fractum conteritis? Itaque vario corporis laniatu interiit, lamentabile factus
exemplum punitae in altiori fortumna insolentiae.
Ejusdem specimen Henricus Leo eodem tempore praebuit tantae felicitatis, ut aequalium fere omnium invidia
peteretur. Fridericus eum ter citavit ad dicendam in Comitiis causam criminum, minimeque comparentem
proscripsit. Othoni Witelspachio ejus Bajoaria, Bernhardo Anhaldino Saxonia, Coloniensi Praesuli Westphalia
accessit. Sed Coloniensis Adolfo et Holsatis ad Osnaburgam succubuit: Halberstadensem cepit Henricus,
itemque Ludovicum Thuringum, et Hermannum Palatinum Northusam exussit. Verum paulo post, cum captivos
juberet gratis restituere Adolfum, obtendente illo, proprio se sumptu militasse, ac stipendium e captivorum
redemptione petendum, iratus tam fido militi Henricus, ditione ejus occupata, multorum a se animos abjunxit.
Quam rem, ut est edoctus Caesar, tanquam tempestas prostravit pleraque omnia Henrici propugnacula, in iis
Hartesburgum, Lavenburgum, Blanckenburgum, Regensteinum. Bogislaus Pomeranus in fidem venit
Barbarossae, cumque eo Sclavi omnes Henricum deseruere.
Imperator Albim transgressus, obsidione clausit Lubecam. Cives per Episcopum requisito principis sui consilio,
qui tum Stradae erat, tradunt se Imperatori, a quo aucti privilegiis, laetanter eum suscepere. Adolfus mediam
vectigalium urbanorum partem, ob praestitam Caesari opem, obtinuit. Ibi et Danorum rex Waldemarus,
potentiorem expertus vicinum, quam amiciorem Henricum, amicitiam cum Caesare jungit, eique firmandae,
filiae suae nuptias promittit Friderico Juniori, duci Suevorum. Cum Luneburgo admovisset Caesar castra, sub
fide ad eum venit Leo, Sigefrido Bremensi interim Stadam recuperante, haud sine auxilio Philippi Coloniensium
Antistitis. Henricus Erfordiam accitus, abjuravit ad triennium Germaniam, salvo tamen patrimonio Brunsvicensi,
quod filius ejus teneret. Imperator fidem principibus dedit, nunquam se restituturum in integrum Leonem, nisi de
communi omnium suffragio. Ita Henricus apud socerum exulavit. Bernhardus dux usurpavit sibi Saxoniam
superbissme. Dithmarsiam conatus adimere Adolfo, itemque Todesloam et vectigalia Lubecensium, frustra fuit.
Adolfus enim, adjunctis sibi Raceburgensi et Suerinensi comitibus, destruxit Lauenburgum, depopulatus est
Sclaviam. Boruinus, Henrici Leonis gener, filius Pribislai, Rostochium obtinuit et Mechlenburgum, roboratus et
Pomerani Ducis auxilio. Niclotus et Boruinus capti, ille a Bogislao, hic a Germaro Rugiano, ea dimissi sunt lege,
ut Canuto Danorum Regi, qui Waldemaro successerat patri, clientum fide subessent, Canurus, Absolonis
Lundani Roschildensisque Antistitis subnixus prudentia et viribus Sclaviam pleramque suae ditioni subdidit,
indignante Imperatore. Coepere tum pietas, et bonarum studia literarum caput attollere per Daniam, conditumque
ab Absolone Soranum monasterium, et aliae meliorum artium officinae.
Anno ejus seculi LXXXII, Fridericus filium suum Henricum, Comitiis in Moguntinensibus gladio accinxit, et
Caesarem designavit; ubique grassante in monachis superbia, quod religio peperisset divitias, et filia praefocasset
matrem. Abbas Fuldensis sinistrum Caesaris latus, prae Coloniensi praesule, ambitioso
453

claudere conatu voluit, sed irrito. Sequenti anno oborta lis Caesari cum Lucio III Papa, quem Consulum nomen
abolere annixum, Romani expulerant urbe, fautoribusque ejus eruerant oculos. Lucius enim pollicitus
restitutionem iis, qui sub Alexandri schismate ordines amiserant, mutaverat postea consilium. Disceptabatur et
de principatu Mathildis, quem Caesar Imperio, Papa Ecclesiae datum affirmabat. Praeterea Trevirorum
Episcopum Rodolfum defendebat Caesat, quod suo esset electus suffragio, Papa probabat Volomarum, a majori
Canonicorum parte designatum. nec Augustalia dabat Henrico Lucius, nisi pater imperium deponeret. Interim
morante in Italia Friderico, Henricus Leo, expleto exilii triennio, reversus est Brunsvigam, Imperator Guilelmi,
Siculorum regis sororem Constantiam, dedit filio suo Henrico conjugem, celebratis magnifice nuptiis apud
Mediolanum, perque id conjugium Sicilia Apuliaque ad imperium rediere. Henricus Rex, de pace agens inter
Conradum Moguntinum et Landgravium Thuringiae, in coenaculo Erphordiano, tristi est exterritus casu. Rupto
284

