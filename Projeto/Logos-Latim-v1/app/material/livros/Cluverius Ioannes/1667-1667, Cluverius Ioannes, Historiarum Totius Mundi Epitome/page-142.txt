Camydae filium praefecit sacerdotio, eique vicissim dejecto substituit Ananiam Nebedaei, veritatis Christianae
inimicum.
Arctiorem hisce temporibus annonam Christianis praedixit propheta Agabus, quam illi mutuis sublevarunt
subsidiis. Helena etiam Adiabenorum regina, cujus filius Izates Judaicam religionem amplectebatur, de suis
thesauris largiter succurrente communi inopiae. Romae ob assiduas sterilitates detentus in medio foro Claudius,
convitiisque a turba ac simul fragminibus panis instratus, aegre evasit in Palatium, nihil non commentus postea,
ad invehendos etiam in tempore hibberno commeatus. Nam et negotiatoribus certa lucra proposuit, suscepto in se
damno, si quid per tempestates
225

accidisset, et naves mercaturae causa fabricantibus magna commoda constituit. Ostiensem portum ingenti
construxit sumptu, in aquaeductus sestertia quingenta LVM erogavit, fontibus a XL lapide in omnes urbis
montes derivatis. Idem postea Messallinae conjugis, simulque libertorum delinimentis, quibus semet dederat, in
pravum abstractus, non illa modo tyrannorum admisit, verum quae postremum genus mulierum atque servile
quibat facere viro amenti dominoque. Namque uxor primo passim, quasi jure adulteris utebatur: eoque extincti
cum suis plerique, ingenio seu metu abstinentes, dum illa pervagatis mulier um artibus peti a se petitis
criminatur. Dehinc atrocius accensa, nobiliores quasque nuptas et virgines, scortorum modo, secum prostituerat:
si qui talia horruerat, afficto crimine, in ipsum omnemque familiam saeviebatur. Namque Claudium natura
performidolosum, injecto metu sui agitabant, maxime conjurationis: quo commento liberti etiam, quos vellent,
perditum ibant. Qui primo sceleribus colludentes, ubi pares patronae facti sunt, eam quoque ignaro, quasi jubente
tamen domino, per satellites interfecerunt: Et sane in id progressa mulier erat, uti Claudio animi ac pellicum
gratia Ostiam profecto, Romae anuptias cum C. Silio palam agitaret.
Inquietissimae sub haec orientis res fuere. Judaeam Theudas praestigiator turbabat, assimilis illi, qui temporibus
Archelai populum seduxisse memoratur a Gamaliele, nisi forte idem hic, et temporis lapsus Josepho fuit.
Factione ejus disjecta, Cuspius Fadus Procurator cervicem plano abscidit. Apud Parthos atrocius tumultuatum
est. Gotarzes fratri Artabano praeparata nece, regnum rapuerat: Parthi metu saevitiae ejus Bardanem acciverant.
Bardanes subito exterritum fratrem. proturbavit quidem, sed implicatus obsidio validae urbis Seleuciae, spacium
et Gotarzi respirandi, et Mithridati occupandi Armeniam dedit. Paulo post communibus moti periculis, fratres in
foedus coeunt. Bardanes potior regno habitus, recuperare Armeniam nequivit, prohibitus a Vibio Marso legato
Syriae. Mox autem Gotarzis a nobilitate revocati victor iterum, cum non perinde amorem inter populares, quam
metum apud hostes quaereret, sub venatione primam intra juventam a suis intersicitur. Ejus morte turbatiores
Parthi, dum multi ad Gotarzen inclinant, quidam ad Meherdatem, prolem Phraatis, obsidio Romanis datum;
praevalentis bello Gotarzis luxum saevitiamque perosi, occultas ad Claudium preces mittunt, quibus Meherdatem
permitti patrium ad fastigium orabant. Erat is annus Claudii septimus, ab urbe condita octingentesimus, quo
ludos seculares magno apparatu edidit, anno sexagesimo octavo post editos ab Augusto. Questus tunc in Senatu
est, externas superstitiones valescere, laboravitque ne aruspicina, vetustissimus Italiae ritus, inter prospera
exolesceret.
Scilicet jam fructificabat inter omnes gentes Christi Euangelium, a Matthaeo etiam Apostolo in scripta relatum.
Paulus et Barnabas Apostoli, a Spiritu Sancto emissi ex urbe Antiochia, in Cyprum pervenerant, ubi Sergium
Paulum proconsulem Romanum Christo adjunxerunt, Elymae Mago, cui hactenus attenderat, subitaneam
caecitatem imprecati. Paulus eo tempore ecstasi in tertium coelum raptus, e Papho Cypria in Pamphiliam, inde in
Pisidiam delatus est cum Barnaba, sermonemque Dei per totam Asiam seminavit, ut taceantur, quae Petrus
interim, aliique Apostoli passim propagando Dei regno peregerunt. Constat enim Andronicum et Juniam, nec
paucos alios, Romanam urbem Christi notitia imbuisse, antequam eo vel Paulus vel Petrus venerint.
Nec digni hic fide autores sunt, qui Romanos prima fidei Christianae initia a Petro habuisse prodidere. Paulus
enim
226

anno decimo quarto, post suam ex Arabia reversionem, Jerosolymam adiit, comitantibus eum Barnaba et Tito,
communicaturus cum Apostolis de quaestione, vehementer tunc agitata inter gentes, utrum legis Mosaicae
observantia ad caelestem requiratur beatitudinem. Ibi anno Claudii decimo Petrum, Jacobum et Joannem reperit,
convenitque inter eos, sola Jesu Christi gratia omnes homines salutem aeternam tenere. Cavenda tamen non
tantum crimina, sed et speciem habentia criminum, ut Deo obsequium, proximo charitas praestetur. Barnabae et
Paulo comites ierunt Judas et Sylvanus prophetae, Apostolorum decreta firmaturi. Sic ubique locorum prisca
superstitio ruit, frustra querentibus, queis stultus antiquitatis error mentem occaecarat.
Germanorum tunc nationes discordabant. Cheruscis regem misit Claudius, stirpis Arminii, sed in Italia
educatum, qui varia fortuna regnavit. Domitius Corbulo Frisios Romanis infensos compescuit. Hedui senatorum
in urbe jus adepti. Senatores probris famosi de se ipsis consultare, et sponte exire ordinem jussi. Condito lustro,
censa civium Romanorum LXIX centena et XLIV millia. Nec mirum, venali jam cuivis civitate.
Sufficitur deinde apud Judaeos Fado Tiberius Alexander, e Judaeo gentilis factus: Illi Ventidius Cumanus,
Judaeorum delicta intempestivis remediis non tam curans, quam accendens. Sub eo ex unius impudentia militis,
142

