perterriti impressione, mutandas sibi sedes censuerunt. Neque enim ullis gentibus satis erat ad resistendum
fiduciae, sed velut spicae in area terebantur. At priusquam certam sibi sedem legerent, Joannes Ducas Imperaror
beneficiis eos allectavit, suisque adscripsit legionibus complures, aliis alibi sedibus attributis, partim in Thracia
et Macedonia, partim in Asia ad Maeandrum Phrygiaque.
Alter Sitzis filius Chalaus, (M. Paulo Veneto forte Cublai, aliis Cobilas est) relictis ad Caucasi radices hybernis,
populos superioris Asiae ad Indos usque, annuis praedatus exursionibus, ad Chaldaeos et Arabes pervenit,
tertioque anno,
473

postquam Jaxartem fl. transierat, Mesopotamiam tenuit, tribunisque suis et Satrapis, aliis alio missis, Persas
primum, et Parthos Medosque subegit: Deinde per Armeniam majorem abscendendo, eo tempore quo Damiatam
expugnabant nostri, versus Scptentrionem ad Colchidem, et finitimam illi excurrit Iberiam, aurideliciarumque
contemptor initio, postea vero per fortune blanditias cum aliis amator.
Turcae, impares se Tartaris simul Graecisque rati, fcedus cum Duca Imperatore inierunt, quod ille cupide
amplexus, ad agros vineasque colendas incitavit suos, iisque effecit artibus, ut alimentorum egentes Turcae,
aurum suum gemmasque vili cibo commutatas, haud gravatim Graecis permitterent. Peregrinas contra vestes,
Assyrias, Babylonicas, sericas, inbibuit prudentissimus Imperator, nobilitatis insignia virtute et Graeco definiens
amictu, divitiasque domo, quod aiunt, domum deferens, Notavit et Germanus, Byzantinorum praesul, Honorii et
Romanensium tyrannidem avaritiamque, hortatusque epistolis, ut saniorem ad mentem redirent, nihil profecit. Ex
eo Graeca Ecclesia, quae a Latinorum dominatu Romam coeperat ut matrem venerari, deinceps edocta mores
ejus, tanquam meretricem novercantem execrata eft. Nec Scotiae rex ullum intra regni fui pomoeria Legatum
Pontificis admisit. Henricus III, tanto pronior in Honorium, adeo peregrinis indulgebat consiliariis, ut alienatis a
se indigenis Magnatibus, intestino Britanniam bello implicaret. Fridericus Imp. Mediolanensibus fortiter punitis,
praeter urbes quatuor, inter quas Bononia, universam Italiam suispartibus adjunxerat. Balduinus contra, Petri
Antisiodorensis filius, a Byzantinis suis Burgundionibus ablegatus, in Anglia, aliisque Latinorum regnis, opem
commendicabat, imperio recuperando firmandoque, anno istius seculi XXXVIII. Saraceni similiter in Franciam
Angliamque profecti, auxilia in Tartaros petitum, quos a Taro fl. dictos putat Paris, additque Episcopum
Wintoniensem dixisse: Sinamus illos canes invicem se laniare, Christi inimicos, ut nos superstites, mundum
Ecclesiae catholicae subjiciamus. Sane Marinus Sanutus tradit, Olacos et Siculos, Pannoniae populos, montium
aditus Tartaris occlusisse, ne in occiduas terras licentius se effunderent: Sed paucis post annis, XLII praesertim,
Russiam eos invasisse, vicinasque regiones, Turciamque ipsam, ac XXX regna integra, praedae ac ludibrio
habuisse. Chan princeps Tartarorum nuncium se scripsit Dei excelsi, ad edomandas gentes sibi rebelles missum.
Sed tanta incesserat Christianorum principes discordia, ut eo flagello opus esset ad veternum oculis
detergendum, quod tamen nec illis vibicibus effectum.
Fridericus Lombardica e victoria tumidior, nullam Mediolanensibus pacem, nisi se suaque omnia permittentibus,
dabat. Subegerat et Sardiniam insulam, ab antiquo Siculis obedientem regibus. Ea fortuna male habebat
Gregorium, jam inde a principio Papatus parum Friderico aequum. Jubet ergo reddere Sardiniam Ecclesiae: ni
faciat, anathemate plectendum. Imperator professus publice, nihil se alienum appetere, Sacramento obstrictum
imperio recuperare sua, Gregorii indignis modis potestate sua abutentis judicium non vereri, diris devovetur,
haereticus appellatus et hostis Ecclesiae. Ille vicissim circummissis ad reges literis, innocentiam demonstrat
suam, Papam multorum redarguit criminum. Sed nisi Romana avaritia devotionem populorum ab Gregorio
avertisset, totus mundus Papae epistolis exasperatus, in Imperatorem, ut christi inimicum, unanimiter
insurrexisset. Nam et Ezelinus de Romano faciebat ei invidiam, copiis a Friderico acceptis, in Transpadana Italia
tyrannidem exercens, redactis in potestatem suam Tarvisio, Patavio, Vicentia, Verona, Brixia.
474

Pontificem vero cives Romani lucro, quod e praesentia ejus capiebatur, adducti, in urbem receperant. Venetos et
Genuenses, de imperio maris decertantes, sibi conciliaverat Gregorius ipse, foedusque inter eos in nonum annum
stabilierat, ut communibus bellum auspiciis gereretur.
Robertum, Ludovici Francorum Regis fratrem, vocabat ad imperium, Germanos nequicquam ad defectionem
incitari expertus. Responsum a Francis, plus se religionis in Friderico reperisse hactenus, quam in ipso Papa.
Ausu eum temerario abjudicasse potestatem summo principi: qui si apice isto dejiciendus sit, meritis id
exigentibus, penes solum concilium sententiae dictionem fore. Helias, Franciscanorum caput, absolvit etiam
ligatos ab Gregorio, multorumque eum criminum publice reum fecit. Carthufiensis quidam in Anglia diserte eum
haereticum, et Ecclesiae pollutorem consirmavit.
Paulo post Francorum rex Ludovicus, et Anglorum Henricus, inimicitiam induerunt Friderici, quod Raimundum
Provinciae comitem, utriusque regis socerum, Tolosani Comitis oppugnaret armis, praetexens eum minus dicto
audientem esse, neque in Flandrum, hostem imperii, bellum ex edicto sumsisse. Gregorius interim pene
oppressus a Friderico, inducias interventu Joannis Columnae cum Caesare init, quas tamen mox dissolvit, auro
Anglicano et Francico refocillatus, quod mellitis sermocinationibus, et fellitis comminationibus miscuerat,
dicente Parisiensi. Columna jussus renunciare Caesari datam de induciis fidem, abnuit, oggerentique Papae, eum
297

