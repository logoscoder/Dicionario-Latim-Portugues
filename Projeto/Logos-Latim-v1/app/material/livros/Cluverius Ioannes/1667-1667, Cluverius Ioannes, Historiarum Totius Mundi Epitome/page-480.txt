ac suppellectile subjecto igne accendit. Idque tanta severitate ut nemo vel rem etiam minimam igni subtrahere,
aut in suos usus avertere sub poena capitis ausus fuerit. Si quis autem vel fecislet contra edictuma aut jussibus
ipsius, minus obsequens fuisset, vix dato spacio quo animum ad mortem compararet, statim puniebatur. Quae res
et promptissimum illi obsequium, et magnum sui terrorem conciliabat. Neque illa in re ulli hominum generi
parcebat. Cum enim quarto post exotrum hunc tumultum die Dux Matalonius ac frater ejus Josephus Caraffa
quingentos fere equites, qui omnes Proscripti erant, (vulgo Banditas vocant) ad interficiendum Masaniellum ac
praecipuos turbarum authores submisissent, re explorata, non modo comprehendi equites illos, atque e vestigio
trucidari; sed inquiri etiam in Ducem Matalonium diligenter jussit, ac dein fratrem ejus, Josephum Caraffam
laterbris extractum haud dubie exquisito supplicio neci dedisset, nisi furiosa plebs impetum ejus praevertisset.
Caraffae enim in ipsa via qua ad forum trahebatur caput, a lanione quodam grandi cultro abscissum, atque ex
oblonga pertica suspensum quasi in triumpho ad Masaniellum deductum est. Quod ille crudeli sarcasmo irrisisse,
et fluentem adhuc cruore barbam per ludibrium contrectasse dicitur. Id facinus in magnum metum omnem
nobilitatem conjecit. Maxime
767

autem Prorex timebat, quia vulgo hujus rei conscius habebatur, ne suo in capite haec fabula finiretur. Neque res
vacabat discrimine. Nam Masaniellus jam edixerat, ne quid eduliorum in Castellum, in quo Prorex erat,
importaretur; utque omnes eo pertingentes canales quamprimum destruerentur. In tanta igitur rerum omnium
perturbatione Cardinalis Philomarini, urbis Archiepiscopus magnam comprimis diligentiam adhibuit, uti
populum compesceret. Cum enim per omnes Ecclesias exposito ubique venerabili Sacramento universales preces
indixisset, ipse se furentibus immiscuit, atque ante omnia cum Masaniello, a quo omnis populus dependebat,
diligenter atque impense egit, ut res tandem ad quietem deduceretur. Populi postulata erant, abrogatio omnium
vectigalium, quae post Privilegia Ferdinandi Regis, et Caroli Caesaris irrepsissent: atque eorundem
Privilegiorum extraditio. Deinde omnium quae per hunc tumultum facta essent, condonatio, ac perpetua oblivio.
Quae si promitterentur; spondebat Masaniellus se abdicato imperio populum ad sua dimissurum. Erant preces
armatae, Neque ullum remedium reperiebant Prorex atque Archiepiscopus multitudini diutius obsistendi: nisi se
atque regnum in extremum exitium conjicere maluissent. Igitur tradita Masa niello privilegia, et caetera quae
petebantur, liberaliter promissa, adjectum his ab Archiepiscopo, menstruum donarium pro Masaniello,
ducentorum coronatorum, quod tamen ille recusavit. Pace perfecta Masaniellus ab Archiepiscopo ad Proregem
deducitur. Ibi omnibus corroboratis ad populum regressus, quae acta fuerant, pronunciat: simulque ut modeste ac
pacifice inter se agerent, severe edicit. Arma autem retineri voluit, donec ab aula Hispanica, eorum quae acta
fuissent confirmatio advenisset. haec praecipua unius fere hebdomadae acta sunt, nam singula enumerare instituti
nostri brevitas non permittit. Hic sane admirari licet vicissitudinem rerum humanarum; et quam levibus
fundamentis fortunae atque opes regum nitantur. Si enim ex potentioribus aliquis ad res tanto tumultu perturbatas
accessisset, quid illi facilius fuisset, tam prona omnium in se voluntate, quam occupare imperium? ipse iterum
eodem fortunae lusu ab alio extrudendus atque evertendus. Sed revertamur ad propositum. Masaniellus, re ut
putabat, egregie perfecta in delirium actus est. Sunt qui potione id illi procuratum asserant; alii multitudine atque
insolentia negociorum, quodque eo octiduo somnum ac cibum vix cepisset, evenisse arbitrantur. Caeterum ut ut
sit, cum homo delirus imperium non deponeret, sed multa etiam praepostere, ac superiorum dierum edictis
contraria juberet, designaretque, apud suosmet in odium venit, atque a quaturo nobilibus hac occasione in
tempore usis interficitur. Caput a Lanione cultro absectum, et oblongae perticae impositum, reliquus truncus a
scurris aliquot per publicas plateas palam tractus, diu spectaculo fuit. Hunc exitum habuit Masaniellus decimo
post die quam rebellionem captaverat; repente ex imo ad summum favore vulgi elatus, et mox eadem levitate e
summo in miserabile exitium dejectus, Rex sesqui-hebdomadarius. Morte Masanielli statim respiravit nobilitas,
quae Manliano ejus imperio oppressa in singulas prope horas supremam perniciem exspectabat. Verum sublato
authore cum nihilominus causa perseveraret, turbae non quievere. Nam plebs adhuc armata postulatis suis aeque
pertinaciter insistebat. Contra Nobilitas tandem aliquando animos resumens, utpote ad quos magna portio
publicorum vectigalium pertingeret, adibant Proregem, suosque clientes et familiares concitabant, docebantque
hanc inexcusabilem vulgi insolentiam malo domandam. Ita res paulatim in civile bellum conversa est, dum
divisis inter se partibus plebs urbem,
768

Prorex cum nobilitate arcem ac portum tuetur. Populo nihil nisi Djx deerat, qui cum authorirate atque imperio
gubernaret. Igitur submissus haud multo post e Gallia Dux Guisius, magno triumpho atque applausu accipitur.
Ejus adventu firmata multitudo diu partes suas adversus Proregem defendit. Caeterum subeunte paulatim belli
taedio, amor et obsequium erga Regem rediit. Data venia poenitentibus, receptique in gratiam nomine Regis a
Joanne Austriaco, ad quietem se composuere. Dux Guisius deprehensus e fuga in potestatem Hispanorum
pervenit. Nunc ad res Germanicas revertor.
Initio anni hujus Vrangelius, (quem Bavariae aditu exclusum in Sueviam, atque inde in Helvetios irruptionem
fecisse memoraviums) occupatis faucibus Brigantinis, dein Menavia insula in lacu Acronio, mox quoque ad
obsidendam Lindaviam, quamvis media hyeme, animum adjecit. Praeerat urbi Maximilianus Wilibladus Comes
480

