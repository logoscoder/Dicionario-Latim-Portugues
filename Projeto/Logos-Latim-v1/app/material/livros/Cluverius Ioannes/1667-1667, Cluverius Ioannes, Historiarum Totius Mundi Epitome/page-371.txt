bello, omissa Dania, quomodo Franciscum regem debellaret, consultabat. Ille enim motuum Hispaniensium
occasione, totum Navarrae regnum receperat, maximasque in Italiam miserat copias, Mediolanum subacturas.
Idoneum belli instrumentum visus Carolus Borbonius, qui indignatus litem sibi a rege Franco de haereditate
intendi, instructu matris, cui nihil non Franciscus indulgeret, Galliam Caesari Angloque tradere nitebatur.
Caesar, profligatis ex Italia per Marchionem Piscarium Gallis, Borbonium in Provinciam ablegavit, qui captis
Aquis Sextiis, et tentata nequicquam Massilia, contendit ad Italos. Franciscus rex eum consecutus, Mediolanum,
deserente id Sfortia, occupat. At cum in Papiae obsidione securius, quam decebat, ageret, et ex consilio
Clementis VII (is Juliani Medicis e concubina natus, Adriano nuper successerat) exercitum separasset,
sanguinolento praelio, suo equique vulnere retardatus capitur, ingenti totius Galliae detrimento.
Attamen ut solent afflictae res praepotentum allicere ad misericordiam, dum quisque in iis efficacius suae
conditionis admonetur, Clemens, aliique principes, acrius exinde dispicere, qua via gliscentem Caesaris in Italia
potentiam labefactent. Dolebat et Pontifici ereptum Regium Lepidi, Parmensisque agri depraedatio. Igitur
consilia ineuntur cum Gallis Venetisque occulta, ut Sfortia jam Caesari suspectus, in avitam ditionem restituatur.
Caesar minuendae invidiae ergo dimittit Franciscum, sed duris conditionibus. Juribus enim regni Neapolitani 20
Mediolanenfis ducatus renunciabat; reddebat Burgundiam, filios obsiedes dabat. Sed liber factus, negat
promissionibus se teneri, quas Caesar ultima carceris necessitate expressisset: atque ita cum Clemente et Venetis
foedus pro Italica libertate sancit. Caesar vicissim nominis Pontificii autoritatem per omnem Hispaniam aboler.
exemplo ad posteros memrabili, posse Ecclesiasticam disciplinam, soluto Papismo, conservari. Feliciter interim
in Insubribus praeliantur duces ejus, arcem Mediolani capiunt. Mox Columnii proceres invadunt Romam,
Clementem ab insigni avaritia omnibus exosum, in Mausoleo Adriani obsident, palatium Vaticanum diripiunt.
Nec multo post, cum interpositum foedus Pontifex foedius abrupisset, incensis quoque per vindictam XIV
Columniorum oppidis, totis viribus Romam itur, duce Borbonio, qui se Germanici Fronsbergii legionibus
conjunxerat.
Anno salutis humanae MDXXVII, capitur impetu Roma, vastatur caede et rapinis, nemo servatur, nisi qui vitam
et libertatem universa re familiari redemisset. Templa fere omnia, multis necatis aut excruciatis sacerdotibus,
direpta. Pontifex fame subactus, deditionem ea conditione fecit, ut quaecunque Caesar imperasset, faceret.
Conflavitque omnia templorum ornamenta, pileos ad hastam proposuit Cardinalitios, obsides militibus
nummatissimos quosque, Caesari quinque Cardinales dedit, ut imperiosam turbam exurbe, quam decem
mensestenuerant, amoveret. Ita Caesaride ambigua Clementis fide, ita piorum hominum manibus Romanensium
sanguine litatum. Interea Florentini, ejectis Mediceis, se in libertatem vindicant. Vicissim Genua in potestatem
redigitur Gallorum, multisque in Cisalpina urbibus captis a Lautreco, qui auctore Anglo, jam Gallis foederato, ad
id bellum destinatus fuerat, de consilio Pontifieis clanculum elapsi, in regnum Neapolitanum exercitus ducitur.
Arausiensis Prorex Neapoli inclusus, magna constantia obsidionem sustinuir. Hugo Moncata, prorex Siciliae, a
Philippino Auria navali praelio victus, occisusque, spem opimam potiundae urbis dedit. Sed exercitum Gallorum
vastante morbo, cum ad xx millia periissent, dispersae reliquiae, Lautrecus ipse animi moerore exstinctus est.
Nec in
592

Liguria, aut Gallia Cisalpina, feliciores Pontificiae partes erant, Andreas Auria, qui ab iis defecerat, Genua et
arce potitus, Savona Gallos expulit. Fr. Borbonius, fani Pauli Comes, ab Antonio Laeva clade affectus,
captusque. Toticti infortuniis foederati, ad pacem cum Caesare faciundam spectarunt, de qua priusquam dicamus,
Germania eique vicinus orbis, quas mutationes intersenserint, subinseremus. Primum Papismus in plerisque
Germaniae, Saxonum imprimis civitatibus, continuato casu ruit, quantumvis exorta lis inter Lutherum et
Carolostadium (cui deinde etiam Zwinglius et OEcolampadius accessere) de coenae Dominicae aliisque
Christianismi mysteriis, cursum Euangelii haud parum remoraretur, nec deessent persecutores saevi et potentes,
qui fictis criminibus obrutos Lutheri sectatores raperent ad supplicia; inter quos Henricus Zutphaniensis
Dithmarsorum, et Leonhardus Caesar stulto Bavarorum zelo cremati, Adolfus Clarenbachius Coloniensium.
Teterrimam veronotam praedicationi Euangelii inussit rusticorum rabies, qui ejus praetextu omnia libera esse
debere contendebant, arreptaque occasione a servitiis, queis indignius a plerisque magistratibas premebantur,
confluebant in Suevia armati, nihil non vi expressuri a principibus. Lutherus eos revocare a seditione conatus,
cum insanabiles comperisset, acri scripto damnavit eorum insaniam. Illi tremendo Dei judicio conglobati, pellunt
nobiles, arces diruunt, resistentes quoscunque, rabidorum instar canum, laniant. Sed a Sueviae foederatae duce
Truxesio, caesi sunt ad Ulmam, inde in Franconia et passim, ad I. millia; auctor lento igni assatus est. Cum ductu
Thomae Muntzeri, concionatoris fanatici, aeque Luthero et Pontificiis infesti, resumerent bellum, virtute
praecipua Landgravii Philippi fusi, ac tandem omnino deleti sunt. Francisci etiam Siccingi adversus Trevirum
Praesulem seditiosae molitiones, eo interempto, conciderunt. Muntzerus captus cervice poenas exsolvit.
At Lutherus excitatior indies, edita N. T. et Psalmorum translatione Germanica, canticis etiam suavissimis
praecipua complexus dogmata, ritus primitivae Ecclesae conformiores ordinat, sacrum ut populari lingua fiat,
praescribit, probantibus ejus pietatem, Joanne Saxonum VII viro, qui fratri successerat Friderico, Georgio
Brandeburgico, Ernesto et Francisco Luneburgicis, Philippo Landgravio, Wolfg. Anhaldino, Philippo Pomerano,
371

