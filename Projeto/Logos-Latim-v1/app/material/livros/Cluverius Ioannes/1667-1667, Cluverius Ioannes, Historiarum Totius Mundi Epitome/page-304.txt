intercessionibus liberarunt. Hinc Anglicanae in ipsos plebis tepuit devotio, simul in praedicatores Gallicanae, qui
receptas Academiae Parisiensis consuetudines, Papalibus tumidi privilegiis, eversum ibant. Ne quidem in urbe
Romana integra Pontificis autoritas erat. Brancaleonem sane sua austeritas invisum reddiderat nobilitati,
captivusque tenebatur: Sed Bononienses,
484

e quibus sanguinem trahebat, contempto Alexandri fulmine, coegerunt Romanos eum eximere vinculis.
Brancaleo, ut erat multitudini acceptissimus, dignitatem facile recepit, destructaque nobilium insolentia, moriens
avunculo suo transmisit potestatem, invito Alexandro.
Nemo regum dicto audientior erat Pontificibus, quam Henricus III Anglus, ut supinae princeps de exteris
crudelitatis, ita suspiciosus in suos.
Ejus fratrem Richardum plerique Germanorum Principes Regem sibi deposcunt, missusque in Angliam
Coloniensis, electionis nuncius, viam praeparabat Caesari novo; aliis contra, nimirum Treviro, Saxone,
Brandeburgico, Bohemio, Alfonsum X, eruditissimum juxta et ambitiosissimum Hispanorum regem
designantibus; anno istius seculi LVII. Pontifex exitum speculaturus consiliorum, neutrius partis videbatur.
Richardus prior insignibus potitus, Rhenanas urbes traxit in obsequium, aliquas oppignoratas redemit, Italicas
etiam nonnullas (nam pleraeque, exturbato a Pontificiis copiis Ezelino, in libertatem se asserebant) accepit in
fidem. Alfonsus Richardi fratrem appellavit de foedere, quo auxilium sibi de eo in hostes esset stipulatus. Verum
Anglus festive; Igitur in fratris, inquit, mei inimicos tuam imploro fidem, quia mutuam nobis in communes
stipulati sumus hostes opem. Richardus interea Trevirensem ditionem, quod Episcopus Alfonso studeret, igni
ferroque vastat, Saracenis impedientibus Alfonsum, Cordubam infestando, ne suppetias suffragatoribus suis iret.
Sed perbrevis Richardo apud Teutones mora fuit, dispersis, quibus amabatur, nummis, reque Anglicana eum in
patriam revocante, quae dudum per Henrici III socordiam ad perniciem spectabat. neque enim tantum emunxerat
aere suos, octingenta marcarum millia in Apuliae occupationem effundendo, sed et omnibus Romanorum
nugatoribus adhibebat fidem; alienigenis linguaeque ignaris Anglicae assignabat Ecclesias, adeo ut Eboracensis
praesul morti vicinus, ad tribunal summi judicis Alexandrum Papam citaret, paulo etiam post sequutum. Fames
insuper maxima conficiebat multos, nec praestabantur seu Baronibus, seu Praelatis, quae Comitiis erant promissa
non unis. Quare trepidus rerum suarum Henricus, pacem componit cum rege Ludovico, Normanniaque ei cedit et
Andibus, ccc sibi millia pactus Turonensium libratum. Richardus transmissurus in Angliam, non recipitur, nisi
obligatus juramento, nihil adversus pacta conventa in Comitiis moliturum. Germani, perspecta ejus apud suos
vilitate, revocare eum spreverunt ad Caesaris dignitatem. Ita ad interregnum deducta Respublica, donec anno
ejus seculi LXXI in Anglia Richardus viam universae carnis ingressus, novis locum confiliis fecit.
Alexander interim IV Papa suum in Manfredum fulmen ejaculatus, perierat, anno LX: successerat Urbanus IV
Gallus, patre sutore veteramentario, e Patriarcha Jerosolymae Pontifex, qui patrimonium Petri, ut appellant, a
Romanorum exercitu, cum Siculo sentientium, vindicavit, ac primus Carolum Andegavensem, Ludovici IX
fratrem, spe implevit occupandae Apuliae, jamdudum ad id uxoris, quae reginarum, Anglae, Francaeque et
Augustae, Richardo nuptae, soror esset, stimulis incitatum.
Alexandri deceptus absolutione Anglus, discessit a fide, quam dederat suis, de immunitatibus indigenarum,
electionumque jure sacris collegiis conservando. Post multa et cruenta certamina, Franci judicio lis permissa, qui
pro Anglo rege sententiam tulit. Sed turbata semel Anglia, extractae dimicationes ad annum istius aevi LXIV.
quum commisso praelio, Henricus Richardusque reges capti, et multa utrinque bellatorum millia ferro sunt
perempta.
485

Eduardus Henrici III filius, Londinensium patrata caede, quos in fugam propulerat, in eosdem incidit casses,
seque Simoni Montifortio, Baronum duci, obsidem tradere est coactus, in pacem perbrevi reformandam. Verum
regiarum duces partium, Simonis vastando ditiones, irritarunt eum acrius, ut assumpto Leolino, duce Walliae,
atrocem vindictam exerceret. Nec profecit Urbani quicquam anathema, quum Episcopi susque deque haberent
ejus diras; cessissetque imperio Baronum universa Britannia, nisi, ut fit, suborta inter pares simultas, de
captivorum redemptione, animos viresque disjunxisset.
Igitur Eduardus, simulato exercendi se equis studio, elapsus custodia Herefordensi, recolligit vires, separatasque
nactus Simonis a caeteris copias, occidit eum in acie, cum filiorum maximo, patremque et patruum vinculis
exemit.
Henricus proscriptionibus grassatus in eos, qui arma contra se tulislent, velut ignem affudit oleo, nec spacium
respirandi Angliae dedit.
Luxit dirus sub haec Cometa, et Urbanus Papa Perusii eadem nocte, qua sydus illud deflagrabat, decessit,
haerede solii Clemente IV Gallo, marito antea, et aliquot filiarum patre, qui e Consiliario regio ad Narbonensem
Cathedram, hinc ad Pontificatum evolavit. Carolum hic Andegavensem, memor patriae, senatorem pronunciavit
urbis, et regem creavit Siculum, Manfredum exercitu cruce signato, ut impium et haereticum debellavit,
commisso ad Beneventum praelio victus Manfredus, et proditione cujusdam Comitis, cujus conjugem violarat,
304

