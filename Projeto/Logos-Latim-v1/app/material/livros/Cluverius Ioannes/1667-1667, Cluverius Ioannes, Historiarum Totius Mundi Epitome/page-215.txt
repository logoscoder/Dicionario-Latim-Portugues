ad eos effusissime populandos. Caganus interceptis tabellis fidem adhibens, festinanter ad sua rediit. Sexennio
proximo cum Sclavinis certatum, ac vix compressus Caganus ne universis copiis Sclavinorum ulcisceretur
clades. Decimo sexto anno eum irritavit praetor Priscus, Sigidunum repetens, ideoque Caganus
341

XI. Dalmatiae civitates depopulatus est, ac Diriziperam Thraciae occupavit. Cum autem mauritius succenseret
legionibus, quod stipendii partes aliquas armis ac veste sibi persolvi abnuerent, Commentioli ducis artibus
effecit, ut plurimos militum caperet Caganus. Jamque habebat XII millia Romanorum Barbarus, ac dimidium
saltem numisma in singula capita petebat, fractus animo, quod pestifera lues uno die septem ejus filios
absumpsisset. Sed surdas Mauritii aures pulsavit, seu odio, seu avaritia spernentis tot jacturam militum: Qua re
asperatus vehementer Caganus, omnes occidione occidit, ac pactus L aureorum millia in Pannoniam remeavit.
Mauritius Commentiolum ex eo proditionis accusatum absolvit, petitusque ob id lapidibus a Byzantinis,
supplicio affecit autores contumeliae, renovatoque Avarum bello, ingentibus potitur victoriis. Sed paulo post
cum Theodosii filii, quem Caesarem nuncupaverat, nuptias peregisset, Monachus quidam strictum cir cumferens
gladium, per plateas exclamavit, Mauritium brevi gladio periturum. In Nilo fl. species hominum aquatilium
apparuere, et cometa maximus multis diebus luxit. Quare cum preces pro se fieri jussisset Imperator, ut
peccatorum suorum in hoc seculo poenas penderet, visus est sibi in somnis ante tribunal Christi positus
interrogari, ubi vis reddam tibi, in hoc, an futuro seculo? Respondit illico, Amator hominum Domine et judex
juste, hic, non illo seculo; traditusque est divino judicio cum uxore et liberis Phocae militi. Expergefactus
Imperator extemplo advocat Philippicum, suspectum sibi antea insidiarum, ac deprecatus culpam quaerit, an
sciant aliquem inter agmina Phocam militem. Regerente illo, esse juvenem eo nomine, temerarium quidem, sed
timidum, adjecit Mauritius: Si timidus, et Homicida. Hic Phocas cum strator fuisset Prisci Patricii, Centurionis
nuper locum adeptus contradixerat cumprimis imperio Mauritii, stipendia mutare volentis. Ergo cum iterum
parcius rigidiusque haberet exercitum Imperator, juberetque in hostili Sclavinorum solo hybernare, atque exinde
commeatum et annonam petere, coorata seditione, Phocas de more in clypeum sublatus salutatur Imperator, ac
petrus frater Mauritii, qui copiis praeerat, in fugam agitur. Accedunt et civiles turbae, Constantinopolitanis
Theodosium, aut socerum ejus Germanum, ad imperium deposcentibus. Mauritius castigato filio, dum
Germanum e templo, quo confugerat, extrahere nititur, accensa acrius seditione pellitur urbe; ubi dissidentibus
Veneta et Prasina factionibus, Phocas a Prasinis recipitur, praestitoque jurejurando, se nihil novaturum in fide, a
Cyriaco Patriarcha coronatur. Sed quinto die, exclamante factione altera, vivere adhuc Mauritium, in necem ejus
commovetur tyrannus, retractumque e fuga Imperatorem cum quinque filiis ac tribus filiabus, ipsaque Augusta
Constantina, Tiberii filia gladio percussit Chalcedone; Augusta tamen et filiae tunc templi asylo servatae, quinto
demum post anno decollatae sunt. Spectato suorum exitio, Mauritius hanc eximiae patientiae ac humilitatis
vocem protulit, Justus ex Domine, et recta sunt judicia tua. Cumque filiolum ejus minimum suffurata nutrix,
suum pro eo offerret ad necem, non est passus, necatusque Caesaris infans omnibus excivit lachrymas, Ita ob
avaritiam periit, caetera eximius Imperator, adversa laudabilior fortuna, quam prospera, cum gessisset imperium
annis XX.
Roma Italiaque eo regnante variis laborarunt calamitatibus. Saxones quidem, intolerantes Longobardici imperii,
pristinas in Germania sedes repetiverunt; quas cum tenerent Suevi, majorique parte ultro cedere vellent, illi, ut
plane expellerent Suevos, armis congressi cum iis, ultra XX millia occubuerunt.
342

At Longobardi, post decennale ducum regimen, ultro sibi regem crearunt filium Clephonis Antharit,
augendaeque dignitati Flavium cognominarunt, Romanorum id nobilissimorum nomen esse edocti. Atque ut
novus Rex statum tueretur decentius, dimidiam ei bonorum suorum partem sunt largiti: ipse Theudolindam,
Bajoariae Principis filiam, uxorem duxit. Sed Mauritius, conducto in eum Childeberto Francorum rege, ad
summam sane rei profecit nihil, nisi quod variis turbis Longobardiam implicuit. Ingens tunc fuit in Italia
aquarum diluvium, Romae etiam muros supergrediente Tiberi, ac magno Dracone per ubem mediam in mare
descendente, secuta est inundationem pestis inguinaria, quae et Papam Pelagium absumpsit. Ac narrat Euagrius,
teterrimam pestilentiam ad 52 annos, modo saevius, modo mitius, totius orbis peragrasse provincias, qua et ipse
sit conflictatus, ac suorum amiserit non paucos. Ea in calamitate cum sufficiendus esset successor Pelagio,
Gregorius (quem appellarunt Magnum) literas ad Mauritium Imp. dedit, ne electioni suae consentiret. Sed
substitutis, a Praefecto urbis Epistolis, quibus confirmatio electionis petebatur, invito honor est impositus, quem
tanto majori devotione gessit, quanti minori eum ambitione sumpserat. Litaniis depellere morbum instituit, in
septem coetus distributa civitate, cum inter ipsas deprecationes intra horam octoginta homines spiritum
exhalarent.
Gregorius in pauperes munificus, divinum cultum Ceremoniis, novis canticorum formulis et stationbius auxit.
Anglorum nationem jam ad CL annos in Britannia dominantem, missis Augustino, Mellito, Joanne, aliisque
monachis, ad Christianam fidem perduxit. Cum Joannes Jejunator, ac Cyriacus deinde, Patriarchae Byzantini,
Oecumenici vellent appellari, Gregorius eam esse Antichristi ambitionem judicavit, et dato uni Episcopi
Universalis titulo, reliquos Sacerdotes honore debito priviari.
215

