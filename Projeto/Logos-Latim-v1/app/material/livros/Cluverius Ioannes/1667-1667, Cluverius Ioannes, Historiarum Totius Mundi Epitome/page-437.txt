Agitabantur inter haec pacis consilia Torgaviae, irrito conatu. Feliciori auspicio Christiano V. Daniae Principi,
Electoris Saxonis filia despondebatur, cujus soror maxmia natu Georgio Hassiae Landgravio, secunda Maria
Elisabeta Friderico Holsatiae duci nupserat. Germanus Christiani V. frater, Ulricus, togae bellique gnarus artium:
legionem militum pro Electoralibus provinciis regendam sumsit.
Recollegerat vires Comes Tillius, junctusque Altringero, per agros Noricos, in Bavariam tendebat. Noriberga,
oculus Germaniae, quinque cohortes Euangelicarum partium, intra moenia receperat, ductoribus
Schlammersdorfio, et Guilielmo Henricoque Solmensibus. Ulma quoque Suecicis se applicuerat partibus.
Augustae autem Vindelicorum a Tillio pecunia, commeatus, munitio imperata. Northgavia et Palatinatus superior
faede vastabantur.
Kalendis Februarii Bamberga a Gustavo Horno occupata est, Caesariani, qui praesidio erant, Forcheimum
evasere. Episcopus profugit in Bavariam. Sed Tillius, mense Martio <gap desc='Greek word'/> Bambergam
duxit: quo adventante, Hornus astu fortitudine temperato subtraxit copias, quantum vis laceratas, nocturnaque
irruptione se de Tillianis ultus, Sueinfurtum ordinato agmine recessit. Eodem Rex universo cum exercitu venit.
Aderant ei Fridericus Palatinus, ejusque frater Ludovicus, Ernestus Vinariensis, Joannes Holsatus Dux,
christophorus Marchio Badensis, Augustus Sultzbachensis. Bernhardo Vinariensi inferiori Palatinatus inspectio
commendata. Noriberga Regem splendide XIV Martii excepit.
Comperto ejus adventu, Tillius, direptis, qua transibat, agris, oppidisque in Palatinatum Superiorem,
Neomarchiam versus retulit pedem. Rex Danubium petiit, urbemque Donaverdam magna vi adortus, Rudolphum
inde Maximilianum, Ducem Lavenburgicum expulit, recedentes praesidiarios machinarum ictibus prosequutus,
haud modica illorum strage.
Ejus insistens vestigiis Tillius, Rainam permunitum ad Lycum amnem oppidum insedit, ripamque fluminis
Augustam usque accurate custodivit. Rex ex adverso inter Lycum Istrumque fixit castra, omnesque Danubii
accolas usque ad Imperialem Ulmam redegit in potestatem, ductore Sperreutero, Chiliarcho suo, Lichtenaviae
potitus, t Pappenheimi castri, continenti victoria Gunsburgum, Lavingam, Hochstatum, Gundelfingam,
Kirchbergam, Dillingam sui juris fecit. Nec irritus consilii in jungendo ponte Lyco fuit, reperto loco, ubi ob ripae
curvitatem rapidum coerceret impetum fluvius. Ibi dum impigre pontem struit, frequenti grandium tormentorum
fulmine sylvam pulsat, quam suo commodo Caesariani ac Bavarici praeoccupaverant, glandesque exinde maximi
ponderis in regios jaculabantur, sed munimentis se suis protegentes. Geminato igitur periculo exterriti Tilliani,
quod pontem transire regii inceptabant, ac tormentaria verberatione, quam arborum strages tanquam coelo
tactarum, horribiliorem mageque noxiam efficeret, promiscuam caedem faciebant, praesertim Ducis Tillii crure
transverberato, Altringeri capite icto, excedere arbustis, fugamque arripere destinarunt. Igitur
698

noctis usi umbraculo Neuburgum atque Ingolstadium trepidi refugere, ultra mille suorum desideratis. Alii longe
plures tradunt. In Nonas Aprilis ea Caesarianorum clades incidit.
Rex amnem ponte transgressus, misit Neuburgum, qui oppidum a Maximiliano Bavaro Tillioque desertum
occuparent, Augustam Vindelicorum mox ipse sibi aperiri postulat. Eam urbem, imperii Germanici praecipuam,
XVIII peditum, duo equitum signa, Caesari Bavaroque duci jurata tuebantur. Timebatur enim Pontificiis
Magistratibus, quod vi publica inibi repurgatioris Christianismi exercitium aboleverant. Itaque validum
praesidium civitati erat impositum, armaque Euangelicis omnibus adempta. Rex praesidium ex urbe ejici im
perat. Oppidani, hoc minime suarum esse virium causati, honestas abitionis leges praesidiariis ferri precantur,
iisque obtentis, aiunt, se Regis felicitatem nihil moraturos. Quarto die, abscesserunt cum telis sarcinisque
Caesariani, adhibitis iis viribus, quibus contundi pertinaciam suam posse speculabantur.
Undecimus agebatur Aprilis dies, quando Rex Euangelicis commisit Augustanam Rempublicam, Pontificios a
clavo submovit. XIV ejus mensis instauravit sacrum ex Confessionis, ibidem Carolo V. exhibitae, tenore,
docuitque, haud vanum fuisse jubilum, quem ante biennium seculari religionis ejus prosperitati confessores
accinuerant, quantumvis Papistae palam lessum magis atque ejuatum rei Euangelicae, quam jubila convenire,
importune jactitaverant. Rex Senatores restitutos et civitatem sacramento regnoque Suecico obstrinxit.
Memmingam, Nortlingam, Campodunum, per legionarios aliquot duces devicit, ipse Ingolstadium, quo Tillius
aeger se receperat, adoririri decrevit.
Dum illa per Sueviam Bavariamque agerentur, saxonia nostra haudquaquam expers novorum motuum fuit, qui
propemodum aureum pacis, quo Dania, Sueciaque colligatae sunt, vinculum dirupissent. Etenim militares
quaedam Harpyae, sub Sueco nomine, perreptare Holsatiam, colonisque et subditis, tam regiis quam ducalibus,
atrces inferre injurias audebant. Accessit militum quorundam Gluckstadiensium, in Kedingia, dioecesis
Bremensis provincia, agentium caedes. Postulati violatae pacis Sueci Duces, nihil suo jussu, nihil regio
commissum responderunt. Deductae statim ex Holsatico solo catervae militum, quae ad Francisci Caroli,
Lavenburgici duois, signa adspirabant. Reges per legatos amicitiam veterem instaurarunt. Sub haec Tottus, Sueci
Regis per Inferiorem Saxoniam legatus, Buxtehudam devicit, Stadam commeatu coepit intercludere.
Pappenheimius, Volaterrani cujusdam instar, Saxoniam, Westphaliamque persultabat. Ille Einbecae potitus,
Visurgis confinia agere, ferre, parva sed fortia praelia facere: Tottum et Lohusium Buxtehudam usque insectari,
437

