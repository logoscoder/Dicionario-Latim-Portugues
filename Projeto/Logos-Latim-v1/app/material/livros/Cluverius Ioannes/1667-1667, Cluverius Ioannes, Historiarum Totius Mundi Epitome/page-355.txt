Dani, cedente Erico, Christophorum Bavarum, Joanne Plaatino et Sophia, sofrore Erici regis, genitum,
evocaverant in regnum, anno seculi decimi quarti tricesimo nono, diademate ornandum, quum trium Borealium
regnorum consensus accessisset. Anno quo appulit Christophorus, Vandalicarum urbium piratae Bergas
Norvegiae, insultu captas, diripuere. Rex novus, omissis bellis, Carolo Canuti, Magistro equitum apud Suecos,
Finlandiam Olandiamque permisit, Adolso Holsato Slesvicensem principatum ad pontem usque Coldingensem,
Erici regis patrueles Dania dimovit. Ineuntes regni curas aggravarunt agrestes per Cimbriam, qui Erici exulis
incensi literis, Escillum Brocium, duodecimque primariae nobilitatis viros per tumultum occidere. Christophorus
acie devictos rebelles poenas pendere seditionis coegit. Coronatus a Suecis, trajecit Gothlandiam, avunculum ibi
regem invisurus, cui exinde naves spolianti onerarias minus succensuit, perhibens indulgendum exuli, unde
viveret, commeatum. Ab eo reversus, naufragii periculum scapha arrepta vix evasit. Upfloae a Norvegis,
tandemque Ripis a Danis coronatus, de nuptiis coepit cogitare. Duxit Dorotheam Brandeburgicam,
566

Joannis Marchionis filiam. Triennio post obiit. Exuvias Roscildia habet.
Deligendus ergo rex erat, qui latissimas septentrionis provincias pacifico sceptro gubernaret. Erant e Danica
nobilitate, qui id decus haud obscuris vortis indigenae cuidam servari poscerent. Sed eo in consilio, praeter
aemulationem procerum, consensus etiam vicinarum gentium timebatur. Suecia statim praevaricata pactum, de
trium regnorum conjunctione, e suo corpore regem assumsit Carolum Canutium. Dani ad Adolsum respiciebant
Holsatum, vicinas Nordalbingiae ditiones ex infestis dudum, amicissimas regno facturi. Renuente propter
aetatem Adolfo, Christianus Oldenburgicus, veteri ac nobili domo Comes, Hedvige germana Adolfi genitus,
eique pro filio educatus, quem multae corporis animique virtutes ornabant, rex Daniae Norvegiaeque adsciscitur,
Dorotheamque reginam ducit. Hoc matrimonio abolitum Danicae regiae oprobrium, quae sterilitatis incommodo
percussa, intra annos XC nullum haeredem masculum tulerat. Dorothea intra annum enixa Olaum, eoque parum
vitali, Joannem et Fridericum, longam sceptris borealibus posteritatem divino munere daturos.
Christianus deinde Gotlandiam, Erici refugium, vi capit, Adolfi avunculi armis adjutus. Wisbu, florentissimum
quondam insulae emporium, disjicit. Gravissimis, queis Prussia laborabat, bellis, imploratus se non miscet.
Olaum Nicolai, Bergensem in Norvegia praefectum, neque sibi satis fidum et Vandalicis negotiatoribus
molestum, cum circumsistens Saxonum multitudo, simulque Episcopum loci interemisset, mitior in autores visus
est.
Carolus Canutus, ne idem sibi a Suecis, violenti pertaesis dominii accideret, collectis clam thesauris, in Prussiam
se recepit. Itaque Christianus Sueciae, volente procerum senatu, potitur: cumque biennio post Adolfus,
Sclesvicensis familiae ultimus, vitam sine prole finiisset, Sclesvicensem ducatum, regni Danici feudum, sibi ut
proximo haeredi asserit. De Holsatia major erat quaestio, quod more Teutonici imperii, cujus ea terra pars est, ad
masculam propaginem crederetur pertinere, superessetque Otho Scaumburgicus, Adolfo agnatione, quanquam
remotiori junctus, qui octo conspicuus filiis avitam haereditatem postulabat. Nobilium plerique defeusorem
quaeritabant, trium regnorum potentem; alii masculae Comitum stirpi adhaerescebant. Repertum transactionis
remediu8m, magno Holsatiae bono. Placati auro Scaumburgici omni in Holsatiam juri renunciarunt; Mauritius et
Gerhardus, fratres regis, pacti et ipsi pecuniam sunt, ut solida regi, ejusque posteris, Holsatiae possessio foret.
Pinnenberga, Hatzburgum, Barmsteda, vetus Scaumburgenfium inde a morte Adolfi Wagrii ditio, Othoni ejusque
filiis relicta. Holsatiae praelati, nobilitas, civitates, viri, quum jusjurandum Christiano, designato jam principi,
dicerent, insignibus ornantur privilegiis, inter quae et illa, ut indigenae Remp. regant, Sclesvicensi ducatui
Drostus (sic vicarium appellabant) Holsatiae Marscalcus praesit, nec divellantur hae provinciae, nec arma
cogantur extra limites ferre. Hamburgum, ut antiquissima Stormariae Civitas, fidem Christiano regi datis dextris
sanxit, dominum eum suum successoresque legitimos Holsatiae rectores appellavit. Rex Marinum Pontificis
legatum, qui oves trium regnorum totondisset, id est, argento emunxisset, portione privavit lanae. Reliquum
exactori mercatores, mercibus involutum edocti, surripuere. Ita praeda injuste parta, haud multo meliori jure
distracta est.
Mox exactiones Suecicum tumultum excitarunt. Proceres praefecturas alienigenis dari, plebs regem diutius
abesse questa, in seditionem exardescunt. Pugnatum
567

majori regnorum clade; Carolus Gedano ad sceptrum revocatur. Sed paulo post, desiderata suorum integritate,
sponte se abdicat rgno: Archiepiscopus Upsaliensis semel motam loco fidem Suecorum, diffculter Christiano
restituit. Interquiescente hac tempestare, aliam Gerhardus, regis frater, in Nordalbingia movet, pro administratore
principem segerit, gravis nobilitati, popularis vulgo. Igitur accusatus, Segebergae detinetur, donec persoluto ei
auro provinciis decederet. Intervenit Anglicanum bellum, cum nec stipendium, proavo Christiani Henrico ferreo
debitum, exsolveretur, insuperque Islandiae praefectus caesus ab Anglis esset. In eo Vandalicae civitates ingens
damnum ab Anglis passae, compositionem demum octavo anno Trajecti obtinuere. Plus negotii cum Suecis fuit,
qui duce Ivaro Axelio, arces a regiis insessas oppugnabant. Clade fracti, Lubecam veniunt, de pace agunt. Rex
Carolum Canuti decedere regno jubet, tubam seditionis ablaturus. Cum id passuros se Sueci negarent, infecta
pace disceditur. Rex angustias Suecicas nivis tempore ingreslus, cum enotusset consilium, magnam pertulit
355

