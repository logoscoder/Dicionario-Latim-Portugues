quarto post anno quam Corintho in Siciliam redierat. Mox interfecti Dionis ex odio miseratio incessit populum,
quemque necatum optaverant, suo sanguine ab Acheronte redemptum cupierunt: Sed frustra. Calippus heri
interfector invasit dominatum, eoque vicissim, vertente anno ab Hipparino Dionis fratre excussus est. Inde cum
seditionibus agitaretur Sicilia, Dionysius sexennio libidinose et crudeliter apud Locrenses exacto, ad modicum
tempus Syracufas recuperavit, iterumque ab Icetae factione expulsus est, Olympiade CIX.
Simili quadam vulgi Atheniensis levitate, Chares dux lectus adversu Chios et Byzantios, criminando alios
obtinuit, ut Iphicrates et Timotheus, qui res magnas gesserant, centum talentis damnarentur, et potestate egregie
administrata exciderent; quoniam praeceps imperiti hominis consilium de invadendo Byzantio impedissent,
tempestatibus deterriti, quibus nullus non sapiens modeste fateatur cedendum. At paulo post idem Chares, quum
Artabazum Ocho rebellantem adjuvans, LXX hostium M multo inferioribus copiis inopinato profligasset,
honoribus affectus Athenis, mox accusantibus ejusdem Ochi legatis, notatus ignominia est: bellumque sociale,
quod Athenienses adversus deficientes insulanos gesserant, metu Persarum sepultum.
Feliciter interea rem suam fecit Philippus Macedo. Thessalos enim Lycophronis et Tisphoni tyrannide exemit,
eosque adjunxit sibi, prudenti consilio, ut firmior ab equitatu esset, Thracum, Paeonum, et Illyriorum reges,
bellum meditantes, priusquam illud perficerent, oppressit. Ex Olympiade, Neoptolemi Molossorum regis filia,
Alexandrum sustulit filium, eodem temproe quo templum Dianae Ephesiae ab Herostrato incensum conflagravit,
et Deiphicum a Philomelo Phocensi occupatum, posteaque spoliatum ingentes dedit turbas. Id de grandi
calamitate Graecis et Asiaticis imminente tunc acceptum, tristis rerum eventus comprobavit. Alexander enim sub
id temporis in lucem editus, utrisque servitium attulit, verumque esse professus Judaeorum Deum, fictitia
Apollinis et Dianae numina parvo in honore habuit.
Caeterum ex fani Delphici violatione bellum natum est, quod sacrum appellant Graeci, Thebanis et Phocenfibus
autoribus. Philomelus enim indignatus Phocenses ob quorundam agrorum usurpationem tantae pecuniae
damnatos, astu Thebanorum, quantam non possent persolvere, hortator servis factus est occupandi templum, et
Amphictyonum sententias columnis ibi incisas erasit. Mox Lacedaemonios et Athenienses, sacro corruptos auro,
privatisque inhiantes commodis, suarum fecit partium. Contra Thebani, Locri, et alii Graecorum populi, queis
potior templi et juris habenda ratio videbatur, infeliciter rem gerunt principio. Philomelus, invasis templi opibus
validam mercenariorum vim contrahit, bellum atrox et cruentum, vario marte, cum Thebanis eorumque sociis
agitat, ad ultimum tamen sibi et successoribus suis exitiosum. Redactus enim a Thebanis in angustias, captivitatis
mala praecipitio sui antevenit. Onomarchus ejus successor, Lycophronem etiam tyrannum adversus Philippum et
Thessalos tutari ausus, vincit quidem Philippum, et in Macedoniam retro
91

agit, sed postea grandi praelio ab eodem revictus, sex millia amittit militum, caesusque suspendio afficitur, tribus
Phocensium millibus capitivtatem subeuntibus Macedonicam. Ei substitutus frater Phayllus, Pheraeorum
tyrannos nihil sequius defendendos suscipit, auro Delphico haud minores conducit copias, vastat Locros,
Boeotos fugat: Sed mox tabe consumptus ipse, tabidum jam bellum fratris relinquit filio, cujus tutor Mnaseas a
Boeotis oppressus cecidit. Decimo tandem anno, Phalaecus Onomarchi filius, a Philippo, quem fessi malis
Thebani in auxilium advocaverant, pacem coactus petere, dimissus est quidem cum copiis, sed Phocensibus
imposito servitio, moenia eorum diruta, ipsi in vicos dictracti miserabile Graecis spectaculum praebuere. Et quia
decem millia talentorum e templo Delphico ablata fuerant, annuum Phocensium agris tributum, resarciendo
damno, imperatur: Ac ne quid sacrilegis et raptoribus deesset calamitatum, Phalaecus dux, cum sumptus alendo
militi deessent, conductis Corinthi navibus Cretam petit, ubi in Cydonii oppidi oppugnatione occiditur, milites
impii et praedones dum terram et mare quaestui habent, variis absumuntur cladibus: mulieres sacro auro ornatae,
aut pudicitiae aut valetudinis jacturam fecisse feruntur. Quanquam enim fictitii Dii erant, quos cultores sui
violaverant, tamen quia ipsis Dii erant, impietatem extremam suppliciis vindicavit Deus, ne nullum esse numen
stulta mortalium jactaret superbia. Sed quales Dii, tales cultores eorum. Thebani vindices visi sacrilegii, dum non
advertunt omnibus perire, quod singulae civitates perderent, se pariter ac Phocenses obvios fecere Macedonum
servitutio. Philippus enim velut e specula libertati omnium insidiatus, inferioribus auxilium ferendo contentiones
aluit Graecorum, victosque juxta ac victores suae reddidit obnoxios potestati. Primum Deorum vindex habitus,
ox contemptor maximus, foedera non fide, sed utilitate colere manifestus; in seria et jocos artifex, blandus pariter
et insidiosus alloquio, promistis dives, gratiam fingere suetus in odio, jurisjurandi negligentissimus, si quaestui
foret dejerare, auro doctus expugnare cum castellis munitissimis ipsa pectora mortalium. Unde nullum
inexpugnabile dictitabat, in quod asinus auro onustus posset penetrare: Hac fide regulos Thraciae, a quibus
dirimendis controversiis arbiter captus fuerat, improvisos oppressit, et gregno spoliavit ambos.
Per haec succumbente paulatim Graecia, Romana se respublica erexit, prisca Graecorum studia aemulando et
virtutes. A ludis quidem scenicis, quos tum primum Roma inter caelestis irae placamina recepit, nullum sensit
grassantis pestilentiae levamen: quin etiam medios ludos Tiberis Circo superfusus interrupit. At vero L. Manlius
Dictator creatus, ut pestilentiam clavo defigeret, bellum maluit quam religionem agere, delectuque imperiosius
habito, a M. Pomponio Trib. Plebis violatae accusatus est libertatis. Eum cum prope damnationem esset, filius ob
tarditatem ingenii ruri degens, incivili quadam pietate periculo subtraxit. Nam Tribunum summo mane in lecto
59

