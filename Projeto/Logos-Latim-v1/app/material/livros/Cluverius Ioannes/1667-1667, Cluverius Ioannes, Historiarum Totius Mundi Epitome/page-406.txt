religionis adspectu, insolitam fere majoribus suis, sed optatissimam semper plebi utilissimamque amicitiam
colentibus.
In Asia Achmetes, composito aliquamdiu cum Parthis bello, Hollandos admisit in foedus, quorum legatus
Cornelius Hagius exquilito Byzantii apparatu exceptus, commerciorum immunitatem, et captivorum
dimissionem de facili obtinuit, Hispanorum crediderim odio, quibuscum fere perpetuum Turcis dissidium.
Erat et in Mauritaniam intenta Turci aula, ubi a ferro ad magicas artes deventum fuerat. Ingens enim
Sidanis,Marocci regis, exercitus parva magi manu stratus est, regnumque mago cessit. Sed rex alium nactus
ejusdem artis gnarum, rursus priorem devicit, qui tamen instaurata incantatione, denuo potitus Marocco, credulae
plebi speciem vatis praebuit. Sic ludunt Daemones inter suos asseclas in perniciem infelicium animarum.
Neque Gallia immunis fertur earum fuisse fraudium. Ibi Marchio Ancraeus, repente collecta reginae et invidiosa
sane gratia, incantamentis fertur effecisse, ut omnes prae ipso principes parvi essent. Magister equitum Franciae
creatus, domo ipse Florentinus, regem,qui nondum in suam tutelam pervenisset, regnumque fere habebat in
potestate, aerario deutebatur, leges pro arbitrio figebat, refigebatque. Ea causa Henrico Borbonio Condaeo
principi, Henrico Bullionio, Nivernio, et aliis regiae proximis, secessionis fuit, et tumultus intestini. Cumque
tandem promulgatio Tridentini concilii totes elusa, urgentibus, qui Italicae et Pontificiae factionis erant, exisset
in vulgus,a multis est reclamatum. Curia Parisiensis delenda sanxit Marianae, Fr. Suarezii, Bellarmini, et aliorum
scripta, quibus potestas Pontifici regis abdicandi datur.
Cardinalis Peronius, cum clero et nobilitate pleraque, autoritatem concilii asseruit, Jacobo Anglorum rege
Peronium valide refellente, Hugonotisque regnum peregrinae tradi potestati, praeter majorum instituta, haud
vane contendentibus. Sed caesis Condaei cpiis, Ancraei praevaluit factio, ad ultimum exitio ejus finita et
Condaei captivitate. Interim Aquisgrani et Coloniae Pontificiae partes, Francofurti et Vormatiae Judaiace,
factiose impugnabantur, grandi seditiosorum malo. Aquisgrani multis jam annis dissidia ferbuerant. Senatus e
Pontificiis (qui se Catholicos appellari malunt) suppletus, abdicatis Protestantibus, omni sacrorum eis exercitio
tam domi quam foris interdixerat, punieratque recusantes. Id cives insueram servitutem interpretati, quod nec
audirentur in curia, urbis per tumultum a plebe excitatum potiuntur, Jesuitas ejiciunt. Intercedentibus deinde
Juliacensium terrarum possessoribus, legarisque Francicis, concordia sarcitur, sed qua priscae religionis senatus
teneri nollet, novique patres in curiam adscisccrentur. Ea discordia proscriptionis fulmen Caesari extudit.
Similiter Coloniae multi, sacro suo prohibiti, Mulheimum, quod altero ab urbe lapide Juliacensium muniebatur
auspiciis, secesserant, frequentiaque novae civitatis (ut habebatur) et metuendum robur, Agrippinensibus
accenderat aemulationem, privilegiis cautum sibi jactantibus, ne ea vicinia urbs ad Rhenum conderetur Re literis
plurimum disceptata, interdicitur et principibus, Brandeburgico inquam et Neoburgico, aedificatione Mulheimi,
et civibus destructio imperatur ab Caesare, cunctantes proscribuntur.
Dum ea lis tenet, Wolfgangus Guilelmus Neoburgicus, et Georgius Guilelmus Marchio, Electoris filius, cognati
principes, super possessione maternarum ditionum dissidere animis, mox et religione coepere. Ille ducta
Magdalena Bavara, ad Pontificios se applicat, hic ad Calvini sectatores. Ille munit Dusseldorpium, hic
Batavorum
648

manu Juliacum. Caesar, mandata Alberto fratri executione sententiae, adversum Aquisgranenses latae, oleum
igni affudit. Neoburgicus Mulheimum destruendo, parere edicto Caesaris, Elector Brandeburgicus ejusmodi
proscriptiones, quasi praeter leges imperii evulgatas, rescindi postulare. Interim Spinola Aquisgranum occupat,
restituit senatores; fugiunt Euangelici, qui remanserant, puniuntur. Mox et Mulheimum excindit idem: Vesaliam,
insigne ad Rhenum fl. oppidum, alique Juliacensis dominii loca, pro Neoburgico subigit. Vicissim Mauritius a
Brandeburgensi evocatus, Emericum, Retzum, et Marcani comitatus pleraque. Dum ille ad Retzum haeret,
Vesalia a Ludovico Velasco, contra quam convenerat, copiosum alere praesidium trium millium cogitur;
Neoburgicus, exstincto patre Philippo Ludovico, Romanensium suis in ditionibus instaurat cultum,
Brandeburgensis in suis (ut quam longissime ab eo recederetur) Calvini mum praescribit, adeo in alteram
declinantes ambo partem, ut subditis aegrescerent animi intemperie principum, ac Berlini fere ad seditionem
prosiliretur, tumultuante admodum plebe, ad ritus Lutherani immutationem. Francofurti oborta ob Judaeos
seditio, uti et Vormatiae. Illa atrocior, et cum manifesto Caesaris conjuncta contemptu, Fetmilcho et aliis capite
stetit: haec mitior, ne ratione sua carens, Friderici Septemviri vigilantia sonita, atque quacorum exilio finita est,
Judaeis, quos cives ob immanes usuras exegerant, urbe abstinere jussis. Qui Francofurtum quidem pompose sut
reducti, haud sine Christianorum opprobrio, exitiale illud Reipublicae virus suopte passim gremio foventium. At
Salinis Thuringorum emersit haudquaquam tolerabilior Stifelii et Ezechielis Methi blasphemia, qui se maximum
illum Michaelem et immortalem, Deique verbum jactare ausus, experimento ipso miserum se mortalemque
demum didicit. Valentinus vero Smalcius, sparsis hinc inde Socin suisque libellis, Christum Jesum aeternam
habere Deitatem pernegavit. Cui sectae, quamquam ex omni Christianorum classe valide contradicitur, Sarmatia
tamen Daciaque vires hospitium que praebet. Ac nisi vigili doctorum calamo obviam argutiis esset itum,
novitatis avidae fluxique ingenii juventiss, inauditum majoribus Christianismum imbibisset.

406

