Ludovicus tandem sacratus populo benedicit. Decedit sub haec Philippus anno ejus aevi LXVII, summa apud
suos gloria, et virtutis, et felicitatis. Eburones jam solutos se Burgundionis imperio rati, finium suorum oppida
recipiunt. Linium dejectis Caroli propugnatioribus occupant. Carolus suo paternoque odio plenus, majorem
quam pater finibus vastitatem infert, praelio Leodienses fundit, urbem moenibus propugnaculisque nudat,
graviores parendi tributique pensitandi conditiones imponit. Interea Ludovicus rex Britonem fratremque subigit,
ad pacem paciscendam. Carolus
561

quasi confecto Eburonum bello, simul revocatis ad obsequelam Gandavensibus, qui gravitatem tributorum et ipsi
questi, officio decesserant, in Britoniam movit, quxilio ducibus foederatisque futurus. In itinere rogatur, ut
communis pacis sanciendae causa, Peronae cum rege det colloquendi facultatem. Dum ibi de pace agunt,
compertum est, Eburonum exules in patriam rediisse, occupatisque Tungris, provinciam Burgundo infestam
reddere. Confestim ille regem inquieti animi per simulationem colloquii, res suas turbare inclamat, eumque velut
in custodia asservat. Ludovicus blandimentis pollicitationibusque effecit, apud ducis familiares, ut excusata
imprudentia, expeditionis in Eburones socius fieret, vindexque seditionis, quam per legatos ei exciverat. Facile
captum Leodium, oppositis iis viribus, quibus virtutem cedere necesse foret. Caedibus incendiis, ruinis foedatur;
spoliatur armis, machinis, opibus, viris. Nulli aetati, sexui, dignitati, parcitur: urbs quae CXX animarum millia
moenibus contineret, redigitur in solitudinem.
Ludovicus nato sibi Delphino animosior, id coepit agere, ut Carolum attributis ad Somonam amnem oppidis
finibusque dejiceret. Egit cum Optimatibus, ut jura sibi aut non reddi, aut fordide per libidinemve reddi a
Burgundo, conquererentur. Prompta via haec statuendi, fidem conventorum ab ipso violatam. Missus qui ei diem
diceret, primum per iram retentus, deinde dimissus.
Lucemburgii magistri equitum occultis artibus factum, ut Fanum Quintini Ambianique Gallis reciperentur.
Reliqua porro aperto bello tentabantur. Frater, regis interea, non sine veneni suspicione, decessit. Aquitania
Ludovico se reddidit. Tectior Ludovicus erat, Carolus apertior, liberius intemperantiusque indignationem prae se
ferens, Magister equitum utrique suspectus erat.
Studia Francicarum partium ex continenti jam multo ante in Angliam transcenderant, et ipsam suis atque his
atrocioribus morbis aegram. Duae factiones jam inde ab amissa Aquitania Normanniaque eam distinebant. Altera
Henricum Sextum Regem ingenii mitioris, quam tempora belli postularent, dehonestamentum regiae majestatis
dictitabat. et praelio his, qui ab eo stabant, victis, in custodia habebat. Ab ea Eduardus Plantageneta, Richardi
ducis Eboracensis filius, Eduardi III abnepos, rex salutatus, sororem Burgundioni coelibi despondit. Margarita
regina Henricum captivum praelio victrix liberavit, Eboracensem securi percussit. Sed victor altero praelio, quo
pleraque Britanniae nobilitas occidit, Eduardus rex rursus Henricum in vincula compegit, prout supra indicatum.
Et hoc parum malorum visum. Pristina recrudescunt. Comes Vervicus, acerrimus nuper hostis Henrici sexti,
repente ab Eduardo IV, cujus summus modo propugnator fuerat, defecit. Acie victus, transimisit in Franciam, ne
a Franco rege adjutus, ad instaurandum bellum, redire in patriam posset, Burgundionis classis observabat. Sed
disjecta classe tempestatibus, Vervicus auxiliis Franci subnixus, Henricum e custodia educit, collatis signis
Eduardum fundit fugat. Pulsus, ad Burgundionem sororis virum trajecit, qui simul et reconciliationem tentat, et
occulte restitutioni necessaria parat. Igitur Eduardus prius Angliam classe tenuit, quam hostis eum solvisse
suspicaretur. Pugnatum, caesus Vervicus. His de regno inter Anglos contentioniubs, permulta cruentaque praelia
facta. Cecidere plus sexaginta summi proceres, amplislimae regiae cognationis, non pauci extorres. Horum
nonnulli ne ausi quidem aperire quinam essent, vitam mendicitate diu tolerarunt. Eduardus IV. rursus rerum apud
Anglos potitur. Henricum, et uxorem quod bellum instauraverat, in carcere exstingui curat. Periscelidem
Burgundio sumit,
562

ordinis apud Anglos regii insigne. Pater Burgundionis anno MCCCXXX Velleris aurei ordinem, in Isabellae
Lusitanicae nuptiis, condiderat. Rex Francus alium divi Michaelis instituit, idque insigne ad Britonem misit.
Burgundio, Eduardo ope sua in regnum restituto, habere se ratus, quem Franco regi opponeret, novi belli
majorem molem suscepit. Arnoldum, Geldrum ducem, adolescens filius, Adolfus nomine, in carcerem miserat,
juraque popularibus dabat. Eo pulso Carolus imperium seni restituit, ab eoque ob id meritum haeres instituitur,
exhaerede filio. Tanta ditione praeter spem auctus, alia parte Comitatum Feretanum pignori accepit a
Sigisimundo duce Austriae, Augusti fratre, Helvetiis infenso. His tam inter se longinquis inductus opibus, multo
majorem concepit animo spem, quicquid terrarum inter hos duos jaceret dominatus, sui arbitrii faciendi. In
Treviris caesarem convenit, illata mentione filiae Maximiliano Caesaris filio despondendae. Illam enim in tantas
opes successuram, appeti ab omnibus, a nullo dum haberi cupiebat. Caeterum cum contenderet, ut Rex aut
Vicarius interea imperii crearetur, deprehensa cupiditate, Fridericus, eo ne valere quidem jusso, repente discessit.
Non tamen ob id Carolus conatu destitit. De pontificatu Agrippinensium contentio erat: pulsum ab adversariis
Rupertum Palatinum restituere Burgundus nitebatur, foedere ac cognatione junctum. Caesar indigne passus, res
Germanicas ducem externum ad se evocare, conventum gentis habuit, auxiliaque Novesium misit, quod oppidum
Coloniae propinquum Carolus oppugnabat. Dum ibi haeret dux, sedendoque Caesar victoriam de feroci hoste
352

