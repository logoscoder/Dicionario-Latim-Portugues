His de causis imperium Francisco sane ab ordinibus abrogatum: at cum autoribus Auriaco et Philippo
Aldegondio, urgente necessitate esset revocatus, in fata concessit prope Parisios, priusquam aliquid dignum Rep.
perficeret. Fertur veneno interceptus, cum praeclara poenitentiae prae se signa ferret. Circumacto mense,
princeps Auriacus per sicarium Burgundum, Balthasarem Gerhardum,
620

conscio Parmensi fummissum, inque Auriaci famulitium nuper receptum, Delfis Sclopeti ictu occiditur.
Sumptum de scelesto supplicium, quidam pro martyrio praedicarunt. Inde Brugenses, Gandavenses, totaque pene
Flandria, conditionibus non pessimis Hispano subacta.
Dum haec inferiori in Germania aguntur, Protestantes Teutonum principes ac civitates tollendis importunorum
Theologorum dissidiis incumbunt. Concepta concordiae formula, post varias deliberationes et monita, primum
sex Theologis Jacobo Andreae, Andreae Musculo, Christophoro Cornero, Nicolao Selneccero, Davidi Chytraeo,
et Martino Chemnitio; deinde Synodis et conventibus dectorum perpendenda exhibetur. Cum plerique emendatio
ris doctrinae praecones subscripsissent, regnorum Borealium Ecclesiae, itemque per Germaniam non paucae,
litium immunes, quibus sopiendis concordia quaerebatur, aut sola in Augustana confessione acquiescentes,
subscriptionem detrectarunt, interim a dogmatibus formula comprehensis neutiquam alienae. Ad Rhenum
Coloniensis Praesul Gebhardus Truxesius haud plane eadem amplexus dogmata, Augustanae tamen confessionis
socium professus, pactusque conjugium Agnetis Mansfeldiae, cujus desiderio urebatur, publicam purioris
Euangelii propagationem suis indulserat, quum a Pontifice exautoratus, et a plerisque Dioecesis suae ordinibus
aut desertus, aut oppugnatus, opposito aemulo et hoste Ernesto Bavaro, armis tueri dignitatem coepit. Pugnatum
ambigno Marte saepius, Ernestus uno praelio duo veteranorum millia desideravit. Sed illecti ad defectionem
Joannis Gasimiri centuriones, et Ludovici Palatini obitus, quo ad septemviratus tutelam Casimirus avocabatur,
Gebhardi partes labefactarunt. Expugnata tandem Bonna, Dioecesi Ernestus potitur.
Opportunum sane consilium dederat Henricus Navarrenus, uniendas Ecclesias sc. acta Synodo Nationum,
emendatam doctrinam sequentium, ut communi inito foedere facilius adversus Papatum se tuerentur. Et Legato
ejus perbenigne quidem responsum passim; sed inquietorum molitionibus ingeniorum, nequid tale conficeretur,
impeditum est.
Nec quietum Stephani Batoris imperium fuit. Dantiscanos caveri sibi de privilegiis, priusquam in verba Stephani
jurarent, postulantes, bello adortus est: quo post acceptas utrinque clades posito, immunitates urbis minui coeptae
sub Sigismundo Augusto, eodem fere loco mansere, donec anno LXXXIV amica transactione convalescerent.
Felicius cum Moscho certamen Polonis fuit, ob vastatam ei Livoniam, expletamque saevitiam indictum.
Expugnatis strenue Polotia, Velisa, Veliluca, Nevela, Zavolocia, multisque aliis Russorum arcibus et oppidis,
Plescoviam obsidione cingens Stephanus, adegit Moschum renunciare Livoniae, modo sua extra Lituaniam sita
recuperaret. Nec segnius res in Livonia a Suecis actae, Wichiam regionem, Lodam arcem, Habsaliam urbem,
Narvam permunitam, Wittensteinum a Moscho assatis igni ducibus antea captum, nec pauca alia oppida,
profligatis Russis ademere, quae frustra deinceps Batorius restitui Polonis contendebat, ob repudiatos Jesuitas
Rigensibus etiam infensior, quos invitis civibus obtruserat.
Non eadem Hispanis in Hibernos aut Jernen Insulam fortuna. Elisabeta enim regina, misso exercitu, plurimos
Hispanorum occidit, reliquos Hibernia expulit, arces occupatas recepit. Adhaec Hispanis, ut tota Anglia cedant,
edicit. Reliquas interim Europae terras epidemica lues peragrabat, quae paulatim progressa, mense Maio
Longobardiam, mox Galliam et Hispaniam, Junio Siciliam, Julio Roman et vicina Italiae, Augusto Venetias et
Constantinopolin, Septembri Germaniam et Hungariam, Octobri Saxoniam, Novembri et Decemcembri
621

Daniam, Sueciam, Livoniamque infestavit. Paucis letalis, omnibus permolestus frigore et tussi morbus, quod ei
verveces obnoxii esse soleant vervecinus appellatus est.
In Livonia ante Moschus, usus illice ad inescandos Germanos Magno duce Holsato, Borealem Dunae fl. ripam
suae ditionis fecerat. At, ut omnis dolus pellucet tandem, cum trucidaret Magni officiales, quod oppida quaedam
in Magni, non Russi verba adegissent, alienavit amici animum, qui ob id Curionensem in Dioecesin migrans,
reddita partim a Russis Livonia, partim a Suecis occupata, eodem anno, quo Jesuitae indignantibus Livonis
obtrusi, id est, LXXXIII fatis concessit. Dioecesin Curionensem Georgius Fridericus Borussiae dux, persolutis
Daniae regi XXX millibus Vallensium, ut feudum Polonicum, coepit possidere. Osilia Danis retenta. Sequenti
anno Joannes Basilides ipse, Russorum tyrannus, cum proprium filium ob dictum confidentius, illiso in tempora
baculo, necasset, Livoniamque XXV annis afflixislet armis, migravit ad plures; Theodorum F. ad colendam cum
vicinis pacem gnaviter exhortatur.
Eodem anno Tartari Praecopitae, qui Tauricam Chersonesum incolunt, ex foederatis et sociis Turcarum, quod
solet esse Mahometicae praemium amicitiae, servi eorum facti sunt. Postquam enim Sinan Bassa ob rem in
Parthos male gestam, motus ducatu, pulsusque in exilium esset, neque successor ejus Ferhates multuma
proficeret, omni studio annixus est Osman Temir capenus regulus, qui sublato per conjugem socero suo,
ditionem ejus perfidiose occupaverat, ut suam ad Caspium mare dominationem Tartarorum adjutu dilataret.
Jubetur ergo Muchametes Osmani opem ferre, invitus sane, quod per fratres suos antea infeliciter in Parthos
389

