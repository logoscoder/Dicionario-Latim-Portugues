liceret. Latini emigravere, in quibus regina fuit. Reliqui Christiani nominis remansere, Graeci, Syri, Armenii:
Jacobitae, Georgiani, Nestoriani; Terna nomina, illa gentium, haec sectarum.
455

Heraclius Caesar de Persis Cosroeque crucem recuperaverat, tunc Heraclio Patriarcha rursus amissa est, quem
neque caste neque integre vixisse ferunt. Urbano II Pontifice sancta urbs recepta. Urbano III recidit in
servitutem. Inde cum Ascalonitis convenit, ut rege et magistro Templariorum dimissis, urbs traderetur. Juravit
Rex, se jus regni armis ultra non prosecuturum. Sed fidem hosti religionis haud servandam, visum malae fidei
patribus.
Tres tantum urbes Tripolis, Tyrus et Antiochia Christianis remansere. Fama rerum in Oriente adversarum animos
PontisÂ´ficis Augustique Germani, ac regum Optimatiumque moerore implevit. Urbanum secutus Gregorius VIII,
decessit Pisis, Pontificatus die LVII. Ita Pontificatus ad Clementem III devolvitur. Hic statim de bello in
Saracenos gerendo proponit edictum. Nam Saladinus secundo victoriae cursu usus, jam civitates quinque et
viginti de principatu Anbtiocheno ceperat, ipsamque Antiochiam, corrupto largitionibus Patriarcha, occupare
parabat, occupassetque, nisi Guilelmi Siculi classis desperatis rebus levamentum attulisset.
Adeo Deus Christianorum vitia gravius, quam infidelium inscitiam immanit atemque ulciscitur.
Caeterum Imperator Fridericus, sumpto crucis signo contractis XXX millibus militum, ereptum ivit Turcis
Palaestinam. Negatum sibi a Bulgaris transitum ferro aperuit, Graecam astutiam Germana fortitudine prostravit,
Philippopolin expugnatam diripuit. Hybernavit Orestiade et Philippopoli, invito Isaacio Angelo, Imperatore
Byzantino. Isaacius ille, recepta de Siculis thessalonica, captivos eorum fame et siti confecerat, stolide persuasus,
licere quod libeat victori de victis. Sed a Cypri Tyranno Isaacio Comneno, et Valachis (qui Mysi olim)
rebellantibus, eurumque destinato domitore Alexio Brana, passus erat in suis, qualia fecerat aliis. Branam forti
opera conradi, marchionis Montis ferrei prostraverat, qui exinde Tyrum abiit, camque urbem mascule adversus
Saladinum est tutatus. Isaacius a Dositheo quodam, monacho fatidico delusus, opinabatur Byzantino imperio
insidiari Alemannos, ac proinde omni eos injuria afficere cogitabat. Nicetas Choniates, qui tunc praeerat
Philippopoli, aegre eum de sententia deduxit. Tandem vi territus Graecus, placavit sibi muneribus Fridericum, et
data, quantam vellet, annona, structisque summo studio navibus, eum per Propontidem in Asiam cum exercitu
transvexit. Angliae Franciaeque reges primum bello intestino, deinde Anglo mortuo, et Richardo filio
succedente, tempestatibus impediti sunt, quo minus Fridericum mature sequerentur.
Ille benigne exceptus a Laodicenis, omniaque bonis bona imprecatus, Turcarum fines intravit. Choechosroem
Sultanum Iconiensem filii sui expulerant. Hi cum barbarica feritate, pro commeatu quem promiserant, ferrum et
insidias pararent, Alemannorum virtute sunt concisi: Sultanus ipse ad deditionem coactus. Tantae ad Iconium
strages Turcarum editae, ut unus Isinaelita cc stateres pollinctoribus penderet, uti cadavera e suo tantum horto
exportarent. Unus Germanorum, isque lassatus ex itinere, L Turcas profligavit. Quo spectaculo attoniti Barbari,
datis obsidibus, per fines Fridericum suos benigne dedux ere. Fridericus supplici Sultano restituit Iconium,
exercitumque spoliis ditatum Tharsum versus direxit, ubi et Armenii laetanter ad eum confluxerunt. Sed (o
inexplorata hominibus Dei judicia!) cum in flumine (Cydnum vocant aliqui) lavandi refrigerandique sui causa
nataret, vorticibus hauritur aquarum, extractusque ingenti habore militum, triduo elinguis, accepto Domini
corpore, diem clausit extremum, Princeps nulli virtute aut Christi amore secundus, quem quieti et deliciis
domesticis longe praetulit,
456

imperio functus annos XXXVIII.
Moestissimas velut defecto capite copias, Fridericus junior, Caesaris filius produxit Antiochiam, ubi exitiali
correpti tabe plerique cesserunt fatis. Reliquias egregius juvenis Christianis in obsidione Ptolemaidis
desudantibus aggregavit, mox febri ibidem confectus. Patuit ita omnibus, nondum desaeviisse iram aeterni Dei,
absque cujus favore vel honestissime agitata publico nihil conferunt.
Haec aetas fertilis scriptorum visa, Joannis Sarisberiensis Clerum objurgavit, nugas curialium irrisit. Petrus
Blesensis multa fapienter scripsit. Guilelmus Tyrius, Jerosolymitanam, Nicetas Choniata Byzantinam,
Urspergensis Abbas Conradus, Otho de S. Blasio, Godefridus Viterbiensis, Robertus de monte Latinam;
Guilelmus Neubrigensis, Rogerius de Hoveden Anglicanam: Helmoldus Butzaensis Sclavicam, Saxo
Grammaticus Danicam Historiam in literas misere. Joachimus Abbas Calaber etiam praedictionibus pollere
creditus.
HENRICUS VI, CAESAR GERMANICUS, ISAACIUS ANGELUS, ALEXIUS III ANGELUS, qui et
COMNENUS.
POstquam Syriacae expeditioni se dedisset Fridericus, Henricus VI, superstite adhuc patre successor designatus,
imperii administrationem adiit. Leo interim Saxonicus, ob invasam Thuringiam, captumque Landgravium, novi
damnatus a Friderico exilii, ne deesset occasioni, absente Caesare Stadam appulit, ibique exceptus ab Hartuico
Bremensium praesule est, sperante se viri bellatoris auxilio Tithmarsos, Woldemari nuper Dani, Sclesvicensis
Episcopi, ditionem amplexos, ad Bremensem dioecesin revocaturum. Nec spes eum fesellit. Holsati Stormari,
quod Adolfus comes abesset in Syria, proni transibant in partes Leonis; Hamburgum, Plona, Etzehoa
286

