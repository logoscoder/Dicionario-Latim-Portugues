occultabant. Reducit ergo Pragam copias Palatinus, jussas in Albo monte tumultuario opere castra munire, ut
conserturus cum hoste manum, et urbe eum regia depulsurus. Verum plerisque in pedibus, haud in dextera
consilium et robut erat. Dum se muniunt, admaturat Comes Tillius cum Bavarico exercitu, et Caesariano iter,
Dominico Carmelita Hispano, certam, ut ajunt, victoriam promittente. Confestim Hungari in pedes se conjiciunt
ad IX millia.
Inito praelio, Turrensis legio et Hollachiana caeduntur. Reliquis parum animi ad certandum fuit, dissipatisque
ordinibus, ad urbem se trepidi recepere, antevertendibus Christiano Anhaldino et Comite Hollachio, tristique
regem nuncio ad fugam accendentibus. Vix impetratae VIII horarum induciae, quibus aut renunciaret Bohemiae,
aut vim fortunae amplius experiretur. Non placuit ibi experiri. Impositi curribus uxor, liberi, et quicquid
pretiosioris rei erat, neglecto tamen diademate et archivo, inque Silesiam itum est. Dies erat VIII Novembris,
Romanis, solemni Euangelio de reddendis, quae sunt Caesaris, Caesari, insignis. Postridie victores Pragam
intrant triumphabundi, pleramque Bohemiam statim ad Caesaris obsequium trahunt.
Maximilianus in Bavariam suam paulo post revertitur, Joanni Tillio exercitus, Lichtenstenio principi Reip. cura
commendata. Octo millia Bohemicorum, duo Caesarianorum, caesa eo praelio tradunt. Palatini milites apud
Brandeisum oppidum jussi se sistere, cum nec ducum compareret quisquam, nec stipendium, devota diris
Bohemia, illico diffugere, praeter eos quos Mansfeldius Pilsnae, et Hermannus Francus Thabore continebant,
quosque Turrensis senior sevocabat in Moraviam.
Nec alibi eo anno res quietas deprehendimus.
In Valachia et Moldavia Gratinum Vaivoldam tuebantur Poloni, Turcae eum et Tartari oppugnabant. In causa
erat conspiratio Gratiani cum Polonis, ob quam Osmanes eum sublatum cupiebat e medio, Campagiumque ad id
miserat legatum, sed a Gratiano praeventum caede. Bino certatum est praelio; Prius secundum Polonis, alterum
exitiale fuit, quo Gratianus cum auxiliaribus suis interiit.
His rebus excitatus Osmanes, cui jam pax cum Parthis esset, et direpta nuper in Apulia urbs Manfredonia, ejicit
ex aula sua Ploni regis legatum, bellumque ei denunciat, eodem tempore domesticis infidiis pene oppresso.
Percussor in ipso templi aditu regem nefario ausu aggressus, fallente execrabilem dexteram fortuna, debitas
sceleris poenas luit. Bellum daversus Turcas acerrimis animis sumptum.
Plures eo anno in Valle Telina cruenta Rudolfi Plantae fraus neci dedit. Hic proscriptus a Grisonibus, secretam
init conjurationem cum Pontificiis; Euangelicos omnes Morbae et alibi, tam incolas quam exteros occidit, et
favore ducis Feriae, qui Mediolano praerat, IV bellatorum millibus adjutus, universam vallem, a lacu Comensi ad
Tirolensem porrectam comitatum occupat; Grisones Vallensibus unitos repellit. Inde vero, cum dux Feriae
opportunis locis propugnacula
659

strueret, non tulerunt Veneti Italiae ostium Helvetiis Gallisque obstrui; Rex Francus aperiri vallem ab Hispano
rege, per legatos postulavit. Instituuntur ea de re deliberationes, sed varie interturbantur. Pompenjus interim
Planta cum familiaribus in arce sua trucidatur.
Nec Gallia suis carebat fluctibus. Rex Luineum summo habebat loco, Ancraei opes in ipsum effuderat. Id
indignati proceres Longovillius, Nemorosius, Mainius, Roanius, ad reginam matrem secedunt. Verum rex
praeveniens, fideli Condaei obsequio, Cadomum Normanniae praeripit, antequam pricnipes adunare copias
possent, plerasque eorum urbes, ad spontaneam deditionem adigit. Tum prope Andegavos, fuso reginae exercitu,
adeo in arctum cogit principes, ut veniam ipsi petant, mater blandum filii imperium agnoscat. Igitur arma in
agnatos sumpta, vertuntur in Aquitaniam. Jussi erant Bearnenses Ecclesiasticis Romanensibus bona omnia, et
priscae religionis ritus integrare. Abnuentes improviso rex obriuit adventu, praesidiisque passim mutatis, templa,
opes, honores Romanensibus restituit, Provinciam liberrimi antea juris adnectit coronae Franciae, Ea res
plerisque Reformatorum incentivum novarum consultationum fuit, qui post conventus alios, Synodum indicunt
Rupellae, eamque, rege licet praefracte interdicente, peragunt, majorem turbarum seminarium.
In Septentrione nostro, praeterquam quod Hamburgensibus cum Lunaeburgico duce armorum dissidium fuit, sed
brevi sopitum, laeta erant halcyonia eo anno, tedis etiam jugalibus exornata Gustavi Adolfi Suecorum regis,
Mariam ducentis Eleonoram Brandeburgicam, (cujus frater Georgius Guilelmus nuper Septemviratum
Marchiacum, exstincto patre, susceperat) nuptiis item Augusti Lavemburgici cum Elisabeta Sophia Holsata, et
Augusti Palatini cum sorore ejus Hedvige, Husemi solemniter peractis. At in Bohemia, et omni late vicinia,
sequentibus abhuc annis flamma bellorum arsit. Proscripti ineunte anno XXI ab Caesare Fridericus, Septemvir
Palatinus, ob arreptum Bohemiae diadema, Christianus anhaldinus, Joannes Georgius Marchio Jegerndorfius,
Comes Hohenlous, et alii, quod Palatinum adjuvarent. Turrensis, frustra sollicitatis ad constantiam Moravis,
profugit ad Bethlemum, cujus regiam electionem Imperator irritam pronunciaverat. Palatinus Segebergae adiit
Danorum regem, et Saxonum aliquot principes, auxilia rogatum. Sed quum evulgatis Caesar diplomatis, libertati
et paci fraudem se facturum negaret, nemini facem placuit subdere incendio, quo de facili Saxonia deflagraret.
Solus Christianus Brunsvicus, Halberstadensium praeul, invitis aliis conscripsit exercitum, et agmine primo
dissipato, der Westphaliam et Hassiam, in ditionem Moguntinam duxit, Palatino jam in Bataviam digresso.

413

