Angli praecipuae dignationis erant. Postea et Hispani advenere. Caeterae nationes aliae aliis harum
adscribebantur. Quod tribus harum generatim placebat, id reliquae ratum sanxere. Cum diu multumque
disputationibus incertos ambiguosque tenuisset Joannes, qui potissimum decernerent, superveniente Sigismundo,
factaque omnibus dicendi, quod liberet, potestate, multa crimina Joanni objecta. Probabatur, eum largitionibus et
suam emisse, et plurimas aliis vendidisse dignitates, dedisse et Laicis spiritualem potentiam. Incestis et adulteriis
se polluisse, negasse pertinaciter animarum immortalitatem, et corporum surrectionem. Audiens haec agitari
Pontifex, sumto militari habitu, Scafhusam, Friderici Austriaci oppidum refugit, ad Joannem Burgundum iturus.
Sed Imperator, confluentibus subito copiis, coegit Fridericum semet et Papam resistere. Retractus e fuga
Joannes, cum non haberet, quod testibus opponeret, in carcerem traditur et convictus XL criminum, abrogato ei
de concilii sententia Pontificatu, Ludovico tra ditur Electori Palatino custodiendus. Manheimii servatus est,
dempto sermonis commercio. Jamque prolatum erat decretum, concilium generale legitime congregatum, statim
habere a Christo potestatem, Pontifices concilio subjacere.
Gregorius Carolum Malatestam misit cum tam liberis mandatis, ut ei facultas, jusque cedendi Pontificatu daretur.
Is insignia Pontificis indutus, in augustissima sella consedit, ac velut Gregorii personam gerens, depositis
insignibus, relictaque sella, se abire Pontificatu effatus est. Gregorio jus pilei redditum, Legatione Piceni et
principatu Cardinalium attributo. Sed non diu superfuit, dolore (ut aiunt) animi propter subitam abrogationem
(nam in mora spem posuerat) absumptus. Sublatis duobus Pontificibus, restabat tertius Petrus Luna, qui et
Benedictus, animi pervicacior. Duces Franci eum de sententia non moverant.
539

Sigismundus, cum oratoribus Concilii ad Franciae et Angliae reges ivit, hortatus, ut in abdicatione Benedicti ejus
sequerentur sententiam. Perpauci Caesares, ut de hoste victoriam armis ferrent, tot labores adiere, quod
Sigismundus bello infelix, ut pacem Ecclesiasticam constitueret. Perpeniani cum Benedicto et rege Aragonum in
colloquium venit. LXXVII annos natus erat Benedictus facundia literaturaque praestans. Verum se Pontificem
esse contendit, atque etiam si non sit, solum omnino ex omnibus Cardinalibus superesse, qui a certis Pontificibus
purpura sint donati: reliquos a controversi juris aemulis creatos. Itaque si interregnum sit, penes se solum,
nonnullosque Romanos, jus Pontificis eligendi fore. Expugnari fando non potuit, concessit Panoscholam,
munitissimum etiam mari oppidum, exprobrans suum Ferdinando judicium, quo dictus ille post Martini
utriusque obitum Tarraconensium rex esset. Imperator cum Oratoribus Castellae, Aragoniae et Navarrae regum,
moram apud Francos Anglosque traxit, pacisque inter eos nomen redintegravit.
Pendente sic lite Pontificia, causa fidei adducta in quaestionem est. Joannes Hussus et Hieronymus Pragensis,
fide publica ad Synodum evocati, plerosque Joannis Wiclefi, pridem defuncti, articulos propugnabant. Congressi
cum doctoribus stetere constantes. Se veraces, se Christi discipulos esse, Romanam Ecclesiam, caeterasque per
orbem dispersas, longe a traditionibus Apostolorum abiisse. Dominatum et delicias plerosque exquirere, nescire
prorsus divina mandata, aut scientes contemnere. Poggius Florentinus, qui interfuit, ait, neminem se vidisse
unquam, qui in causa dicenda, praesertim capitis, propius accederet ad facundiam priscorum, quam
Hieronymum, nihilque protulisse indignum bono viro: adeo ut si id fide senserit, quod verbis profitebatur, nulla
in eum mortis causa, imo ne levissimae quidem fuerit offensionis. Dixit, hunc morem priscis, doctissimis,
sanctissimisque viris fuisse, ut in fidei interdum sententiis discreparent, non ad pessundandam, sed reperiendam
veritaten. Prior Hussus combustus est, cantato hymno, quem vix flamma et fragror ignis intercipere potuit.
Hieronymus in fundo turris foetidae atque obscurae, trecentis quadraginta diebus habitus, ubi ne videndi quidem
facultas etat, tot Ecclesiasticos Doctores in sententiam suam protulit, quasi summo in otio sapientiae interim
studiis operam dedisset. Cum lictor ignem post tergum injicere vellet, Huc, inquit, accede, et in conspectu
accende ignem; si enim illum timuissem, nunquam ad hunc locum, quem effugiendi facultas er at, accessissem.
Cecinit Symbolum, et Davidicum illud: Circumdederunt me viri mendaces. Ambo (teste Sylvio Aenea, qui
postea Pontifex Pius II fuit) pertulerunt animo constanti necem, et quasi ad epulas invitati, ad incendium
properarunt, nullam emittentes vocem, quae miseri animi posset facere indicium, viri sempiterna memoria digni.
Sangerhusae eodem tempore multi haereseos nomine cremati. Cineres exustorum, ne raperentur a bohemis, in
lacum projecti. Sed discipuli terram, in quo ignis fuit, velut sacram secum in patriam detulere. Mox sequaces
Joannis et Hieronymi, Ecclesias nonnullas a Venceslao postularunt, in quibus suae praedicari plebi,
Sacramentaque ministrari libere possent: Et impetrarunt.
Constantiae, quasi id ageretur, ut pateret multitudo suffragatorum superstitionis, subducta ratione repertum est, in
europa esse monasteria Benedictinorum 15107: Consecratos ex eo ordine 35449.
Sed cum de restituenda Ecclefia, emendandisque moribus Clericorum, mentio haberetur, placuit, velut vacante
jam quadriennium cathedra, prius novum Pontificem creari, consilio, quo nullum
540

rei Christianae pestilentius, nullum Sigismundo et Germanis ingratius. XXXII Cardinales, adjunctis e quaque
natione senis, Othonem Columnam crearunt Pontificem maximo plerorumque gaudio, qui quod sacra Martino
die electus esset, Martinum se V appellavit. Confirmata concordiae ergo acta trium Pontificum aemulorum.
Constitutum, ut ex ea die quinto postanno concilium haberetur, alterum septimo, tertium decimo. Exin
338

