Thomas Moresin i Venetae classis in Aegeo praefectus rem maritimam multo felicius administravit. Nam initio
veris cum fretum Hellespontiacum observaret, fusis centum onerariis Turcicis quae multo commeatu onustae ex
Apollonia et Alexandria Constantinopolim petebant, iterum mense Junio cum classe Turcica congressus eandem
duobus praeliis profligavit, ac toto Archipelago exegit, caeso supremo calssis illius praefecto et reliquis in fugam
aut servitutem datis. Sed Turcae damno illobrevi recuperato, mense Octobri, cum majori calsse ad Cretam
insulam reversi, Caneam quae interim a Venetis obsidebatur, liberant, necessarioque commeatu communiunt.
Inde Rethimnum oppidum septem a Canea milliaribus dissitum, suso exercitu Venetorum vi atque armis ad
deditionem cogunt. Capta ibidem tormenta bellica supra centum, cum mangna copia commeatuum atque
instrumenti militaris.
Sequitur nunc annus hujus saeculi quadragesimus septimus, quem a Neapolitana rebellione, quae modicis initiis
multo omnium atrocissima erupit, ordiemur. Urbs Neapolis postquam cum universo regno in Austriacam Regum
Hispaniae potestatem concessit, initio instar equi indomiti clementer admodum habita est, et perquam liberaliter
insignibus privilegiis donata, praecipue a Ferdinando Rege, et Carolo V. Caesare, sub quibus modica tributa,
adeoque plebi tolerabilia Regibus suis sub donativi nomine pendebant. haec deinceps lepsu temporis ut fit
intemperanter aucta, accedente importunitate exactorum, gravia esse coeperunt, maxime illa quae publicae
annonae, ac rebus ad victum necessariis imponebantur. Quo tributi genere cum universus populus, tum vero
infima plebs, quae in diem vivit, cujus est Neapoli magnus numerus, imprimis premebatur. Sed res huc usque
intra querimonias constiterat. Verum postquam anno superiore pro novo Regio donativo novum vectigal imponi
coepit in poma atque olera similesque hortenses fructus; querelae multitudinis liberius erupere. Jamque
reluctabantur quidam pendere, et se exactoribus opponebant. Sed horum contumacia a vigilantibus praefectis
paucorum supplicio tum quidem castigata ac compressa est. Donec hoc anno nihil cessantibus publicis
querimoniis repertus est homo abjectus atque ex insima plebe, qui se liberatorem patriae profiteretur, et
negocium abrogandorum vectigalium in se susciperet. Is fuit Thomas Angellus (Masaniellum vulgo contracto
nomine vocabant) juvenis audax et temerarius, qui vili officio in foro piscario fungebatur, sed lingua promptus,
vitaeque contemptor, adeoque concitandis seditionibus perquam idoneus. Accidit autem per illos dies ut
Masaniello pisces quos ad formum venales deportabat, jussu Praefecti rerum forensium auferrentur, rpopterea
quod tributum de iis persolvere recusaret. Ea res magis magisque jam impulsum hominemirritavit. Igitur quotidie
circumibat fora, et tabernas vendentium, ibique singulos hortabatur ne tributum penderent. Idque jam non clam,
sed propalam et per emissarios suos ac sodales faciebat, jactabatque saepenumero se propediem effecturum ut
vectigalia omnia tollerentur. Nemo erat e prudentioribus cui author ille ad tantam rem efficiendam par videretur,
quidam etiam ridebant hominis vanitatem, magno ejus malo brevi, ni desisteret, castigandam. Et ille ne
praeveniretur ordiri aliquando destinatum opus cogitans, die septima Junii quae fuit Dominica, prodit in forum
cum parva manu puerorum, cui se identidem alii atque alii e plebe adjungebant. Orta ibidem rixa inter eos, qui
poma ex vincinis pagis venalia deportabant, et ministros vectigalium, adeo ut Praefectus fori Andreas Anaclerius
ad comprimendum tumultum accurreret. Ille aliquantum multitudini adversatus, tandem jactu pomorum
aliorumque
766

fructuum e foro propellitur: abitque inde ad Proregem Ducem de Arcos deplebeina insolentia, sibique illata
injuria conquesturus. Sed nihil eo territa multitudo, magis cumulabatur, non in forum modo sed in compita etiam
atque angiportus, eratque una omnium vox, remissior primo, dein consensu singulorum alacrior atque audacior,
ut vectigalia abrogarentur. Interim Masaniellus qui adhuc in foro cum manu sua versabatur, in proximam ibi
mensam consurgens magna voce ad populum concionatur. Summa orationis ejus erat, ut se multitudini Ducem
profiteretur, sponderetque hunc ipsis diem pendendis vectigalibus supremum fore, si modo ab iis non deseratur,
quod tamen si accideret, se ex honesta morte quam pro patria oppetere decrevisset, solatium capturum. Ea
oratione finita cum jam praeparatos sibi multitudinis animos haberet, domunculas omnes et tabernas in quibus
vectigalia pendi consueverant subjecto igne incendit. Deinde adit Proregem ipsum, atque abrogationem
vectigalium, adeoque exemplum privilegiorum Ferdinandi Regis et Caroli V. Caesaris exposcit, ostentata vi, nisi
postulatis suis satisfieret. Prorex cum frustra blando sermone animos furentium pacare nitereturm. tum quidem
impetum projectis aliquot aureis nummis devitavit. Sed jam numerus eorum ad quinquaginta millia excreverat.
Postero autem die alterum tantum in armis apparuit. Tum suffragio multitudinis, quoniam nemo nobilium ad id
munus haberi poterat, delectus est masaniellus, qui caeteris cum summo imperio, veluti Dictator, praeesset.
Mirum est, nequescio an res fidem apud posteros habitura sit, urbem inter Italicas potentissimam, quaeque aegre
Regis Hispaniarum imperium toleraret, tam repente hominis privati atque, abjectissimi ex infima plebe jugum
subiisse, ut illi non in jubendo tantum authoritas, sed in exequendo etiam arma, ministri, auxilium ad manus
atque ad nutum essent. Masaniellus igitur primo omnium ut sibi in armis universi praesto essent edixit. Deinde
pretium ac modum pani caeterisque eduliis constituit; tum quod pridie exorsus fuerat, omnes aediculas per
suburbia ac redliquam civitatem ubi vectigalia solvebantur cum omnibus literis, reationariis, mercibusque exurit.
Inde ad domos ac palatia eorum qui exigendis vectigalibus praepositi erant, tanquam qui sanguine et sudore
pauperum crevissent, conversus, bona eorum in publicum prolata Vulcano tradit; alibi domos ipsas cum pecunia,
479

