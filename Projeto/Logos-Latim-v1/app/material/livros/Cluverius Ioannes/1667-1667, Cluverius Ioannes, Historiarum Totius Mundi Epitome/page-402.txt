proprium insurgere principem, bellumque civile autorum finiri infamia solere. Atque ut testaretur, quam minimo
flagraret dominandi aestu, abdicavit se principatu, eumque Gabrieli Batorio transmisit. Quo tempore,quum
Persici regis legatus Pragae in majus extolleret vires sui domini, eique certum esse diceret, Osmanicam excindere
domum, tarditatem auxit Rudolfi, ne initas firmaret inducias. Inde Heiduccis renata latrocinandi licentia,
Matthiae crevit autoritas, qui gratiosus apud Hungaros aditum ejus regni sibi apud ordines aperuit.
Eodemque anno altae Germaniae paci ominosum sydus cometa minabatur, edito statim specimine ingruentium
atrocius malorum, in urbe Suevica ad Danubium Donaverda. Ejus cives procacius usi publica securitate,
Abbatem solenni pompa circumferentem Labarum et crucem, contumelia affecerant, eamque ob causam icti
proscriptione Caesaris, etiamsi sarcire illatum monachis damnum cuperent, in Maximiliani tamen Bavari
potestatem rediguntur. Haec litis et diffidentiae inter Imperii ordines occasio, quum subinde comitiis restitui in
integrum peterent Donaverdam Protestantes, earumque postulata eluderent Pontificii.
Sub haec Rex Britannus, periculis adductus frequentibus novo obstringit subditos sacramento, quo quisque
profitetur, nullam esse Romano Praesuli regis exautor andi potestatem, seque nullo talis censurae praetextu a fide
et obedientia recessurum. Dictum et a Catholicis, quos vocant, jusjurandum illud, Pontifice et Bellarmino
nequicquam reclamantibus. Inviserat paulo ante regem frater reginae, tunc puerperae, Christianus IV,
maximisque ab Anglis honoribus affectus, intra sex hebdomadas in regnum erat reversus. Sommersetiam et
Bristoliae urbis viciniam inundavit Oceanus, ut subito solum diceres salum factum.
641

Angli, quod infeliciter antea tentave rant, in Virginiam Colonias deduxere.
In Belgio vix tandem satietas bellandi apparuit. Brevordam ab Hispanis sed sine arce captam, foederati
receperant. Slusis depulsus Spinolae miles, Lochumum expugnaverat et Grollam, mox et Rhinbercam. Post tot
felices successus, injectumque Batavis metum, seditio Albertum militaris exercebat, quae vix, oppignorata
tumultuantibus Diesta, modicum sopita, ac denique soluto stipendio, rebelles relegati, multi moram trahentes
occisi sunt. Mauritius interea Lochumum recuperaverat, a Grolla erat rejectus. Jamque novum, Hollandis
praesertim et Zelandis, arridebat consilium in Americam navigandi. Nam in Moluccis prospera usi fortuna,
praevalidam rursus ad Orientales Indos classem expedierunt, majora utique animis volventes, nisi exhaustum
aeratium, et spes praecidendi molitiones Indicas, Hispanum et Archiduces inclinassent ad pacis studium, a quo
nec alieni erant Ordines si certam acquisitae libertatis confessionem adversariis extorsissent. Interim ne falleret
ignava pacis exspectatio, mittitur in fretum Gaditanum cum classe Jacobus Hemskerkius, qui littus Hispanum
infestans, naves regias prope Gades, aut flammis absumsit, aut ictibus tormentorum quassatas fere inutiles
reddidit, victoria patriae sua morte dedicata. Percussus enim, celari prudenter casum voluit, ne cursum victoriae
inhiberet. Hispanorum ibi ad bis mille interempti. Ergo pactis induciis, pronunciantur liberae foederatorum
Ordinum provinciae, in quas Rex et Archiduces nihi juris praetendant. Postulatur contra; ut Indicam aboleant
navigationem Batavi Zelandique, atque integra sit Regiis solis novi orbis usurpatio, Ea disceptatio aliquot
menses tenuit,dum Joannes Najus Franciscanus, impiger rimus alias pacis promotor, excurrit ad Philippum,
tantoque tempore detinetur, ut et Gallus Orator, et Danus Jacobus Ulfeldius cum Jano Charisio domum
remigrarent, ac tota mox pacis actio abrumperetur. Ad extremum Galli et Britanni, Regum, Electorumque et
Principum quorundam Legati, inducias duodecennes persuaserunt partibus, quibus stabilis utrinque sancita
securitas per Europaeas terras, at extra Europam arbitrio relictum Hispani Regis, si cui in provinciis suis
commerciorum vellet permittere libertatem. Cautum tamen, ne impediret, si quam exteri principes foederatis
indulgerent, negotiandi facultatem. Pactae induciae mense Aprili, anno hujus seculi nono, sed quae vim haberent
anno demum sequenti.
Confectis in Belgio induciis, Germania dissidiorum nova semina suscepit. Matthias frater Caesaris, armatus venit
in Bohemiam, discussurus, ut ferebatur, consilia Hispaniensium, qui Ferdinando Archiduci Hungariam et
reliquos Austriacorum principatus destinarent, ut addictiori partibus Pontificiis. Bohemi se in armis fore polliciti
sunt pro Caesare, si libertatem, eam praesertim quae conscientiae est et religionis, sanciret, ad patris Maximiliani
exemplum. Cum id postulatum differretur, tradenda fuit Matthiae Hungaria Austriaque. Matthias mox ad
suggestiones Legati Pontificii et Cleselii, Praesulis Viennensis, Protestantibus Austriacis sacrorum suorum
exercitio interdicit, recusantibus obsequium vim ostentat. Verum illis ad propulsandam vim semet
comparantibus, antequam sacramentum dicerent Matthiae, atque adinstar Hungarorum et Moravorum, gratiam
sibi fieri ejusdem divini cultus; suppliciter postulantibus, assensum praebuit princeps. Nec difficilior Caesar ipse,
qui Bohemis, Silesiis, Moravis, ejusdem Augustanae confessionis sociis, sacrorum libertatem promulgavit,
diplomatibus ad id solenniter conditis, Academiaque Pragensi eorum tradita directioni, quae res postmodum
minus sincere observata, funestorum bellorum materiam dedit.
642

Successere statim tumultus Juliacenses. Mortuo namque Joanne Guilelmo absque prole, atque inde Electore
Brandeburgico, hinc Palatino Neoburgico, aliisque ex connubiis cum sororibus defuncti prognatis, successionis
juspraetendentibus, Imperator litis disceptationem ad se revocans, interim Leopoldum Austriacum, Episcopum
Argentinensem et Passaviensem miserat, suo et imperii nomine Juliacenses ditiones recturum. Hujus partibus
402

