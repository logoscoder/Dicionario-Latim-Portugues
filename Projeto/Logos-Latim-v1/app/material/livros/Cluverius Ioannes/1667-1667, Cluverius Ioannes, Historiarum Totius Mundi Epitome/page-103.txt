prudentiae ejus et virtuti invidebant, sententiis, et ipse saltum ingressus est. Cumque, sicut praedixerat, fusus
fugatusque esset Romanus exercitus, et duae cohortes ab hoste obsiderentur, cum exiguis equitum turmis in
saltum reversus liberavit eas, et incolumes reduxit. Qma virtutem ejus et Cato, vir promptioris multo ad
vituperandum linguae, in senatu sic prosecutus est, ut diceret, reliquos qui in Africa militarent, umbris militare,
Scipionem vigore. Quo testimonio dicto paulo post obiit nonagenario major. Eadem tempestate, quasi ita
convenisset inter Poenos et Macedones, ut tertio quoque vincerentur, Macedonia etiam arma movit, incitata
Andrisci, quem Demertrius Syriae rex ad id induxerat, mendacio, quod Persei se regis filium, ex pellice natum,
ferret. Cum enim ab urbe Roma clam profugisset, totam Macedoniam aut voluntate incolentium, aut armis
occupavit, et Philippus appellatus est. Thessalia adversus eum, per Romanorum legatos, auxiliis Achaeorum
defensa. Et cum imaginarium regem et prope scenicum contemneret populus Romanus, ille regiam formam
nomenque, animo quoque regio implevit, validusque etiam Thracum auxiliis, M. Juventium Praetorem cum
exercitu occidit. At Q. Caecilius Metellus amissum cum legione praetorem plenissime ultus est. Nam et
Macedoniam servitute multavit, et Andriscum deditum ab eo, ad quem confugerat, Thraciae regulo, in urbem in
catenis reduxit, hoc quoque illi in malis indulgente fortuna, ut de eo quasi de vero rege Romae triumpharetur.
Metellus Macedonicus e victoria dictus, Romanorum habetur felicissimus. Mortuum quatuor filii extulerunt,
unus consularis et censorius, alter consularis, tertius consul, quartus candidatus consulatus, quem honorem
adeptus est. Idem primus Romae aedem ex marmore molitus, vel magnificentiae, vel luxuriae princeps fuit.
Interim Masanissa Numidiae rex, ad nonaginta quatuor annos natus, decessit. Inter caetea opera juvenilia, quae
ultimum edidit, adeo robusta senecta viguit, ut post sextum et octogesimum annum filium genuerit, nulloque
imbre, nullo frigore adductus, caput texerit. Inter tres ejus liberos Mycipsam, Gulussam et Manastabalem, P.
Scipio Aemylianus arbiter captus judicio patris, administrationem regni divisit. Idem Phaniae Himilconis,
praefecto equitum Carthaginiensium, cujus opera illi praecipua utebantur, persuasit, cum equitatu suo ad
Romanos transire. Asdrubalem Masanissae nepotem, proditionis suspectum, Poeni in curia interemerunt.
Tandem P. Scipio Aemylianus, contra leges annarias Cos. dictus, maximo certamine fatale Carthagini nomen
fuit. M. Aemylius nonnullas urbes Carthagini circumpositas expugnaverat. Mancinus Cos. ipsam Carthaginem,
matrem Africanarum urbium, XXIII millia passuum in circuitu babentem, labore obsederat maximo, partemque
jeus ceperat. Nudato operis portu, primoque et sequenti, tandem et tertio muro, Bursa tamen, quod nomen arci
fuit, quasi altera civitas resistebat. Et plus negotii cum semdiruta Carthagine, quam integra fuit. In usum classis
tecta domusque resciderunt: in armorum officinis aurum et argentum prae aere ferroque conflatum est, in
tormentorum vinclua matronae
162

crines suos contulerunt. Obsesso a Scipione etiam portu, illi alium ab alia urbis parte foderunt, unde quasi enata
subito classis erupit, jamque diebus, jam noctibus nova aliqua moles, nova machina, nova pereuntium manus,
quasi ex obruto incendio, subita de cineribus flamma, prodibat. Deploratis novissime rebus XL se millia
virorum, expugnatis a Scipione ad Nesentium castris, dediderunt, duce Asdrubale. Urbs tandem capta,
septingentesimo anno quam erat condita.
Uxor Asdrubalis se flagrantis in medium urbis incendium duobus cum liberis ex arce praecipitavit, imitata
Dionem, quae Carthaginem condidit. Per continuos decem et septem dies vix potuit incendium extingui, quod
domibus ac templis sponte Carthaginienses immiserant: ut quatenus urbs eripi Romanis non poterat, triumphus
saltem arderet. Scipio exemplo patris sui Aemylii, qui Macedoniam vicerat, ludos fecit, transfugas et fugitivos
bestiis objecit. Carthaginis ruinam statim excepit Corinthus, Achaiae caput, Graeciae decus, inter duo maria
Ionium et Aegeum, quasi spectaculo exposita. Haec (facinus indignum) ante oppressa est, quam in numerum
certorum hostium referretur. Quaerentibus enim causas belli Romanis, tempestive fortuna querelas Spartanorum
obtulit, quorum agros Achaei propter mutuum odium populabantur. Spartanis a senatu responsum est, legatos se
ad inspiciendas res sociorum, et injuriam demendam in Graeciam missuros. Sed legatis occulta mandata data
sunt, ut corpus Achaeorum dissolverent, singulasque urbes proprii juris facerent, quo facilius ad obsequia
cogerentur. Pronunciatur Corinthi decretum senatus, neque Lacedaemonios, neque Corinthios Achaeis
contribuere debere: Argos praetera, Heracleam, Orthomeniosque ab Achaeorum concilio sejungendos. Quod ubi
omnibus innotuir, velut in furorem versi, Lacedaemonios omnes spoliant, et confugientes in hospitium
Legatorum, vi extractos pulsant. Violassentque ipsos legatos, nisi audito tumultu trepidi aufugissent. Igitur
Metello ordinanti tum maxime Macedoniam, mandata est ultio. Critolaus Achaeorum praetor vehementer eos in
bellum concitabat, cujus primam manum Meterllus Macedonicus per parentes Elidis campos cedidit Alphaeo.
Praetor paludibus submersus est, imperium ad Diaeum, primum motus autorem, delatum. Adversus hunc
profectus L. Mummius Cos. Metellum, post captas Thebas et Megaram, jam Corinthum obsidentem, in
Macedoniam amandavit, ipse coactis XXIII peditum, tribus equitum millibus et quingentis, pugnandi copiam
Achaeis fecit. Achaei neglectissime provisis rebus, equites fexcentos, XIV peditum millia opponunt, et dimicare
ausi ante oculos conjugum et liberorum cadunt, lugubre suis spectaculum, gravemque luctus memoriam
relinquentes. Diaeus occisa prius uxore, hausto veneno occubuit. Mummius Corinthum vi cepit, cremavitque:
viri omnes trucidati, foeminae et pueri sub corona venditi. Ornamenta et signa quaeque admiratione dignissima
103

