et Cicero, Pomeii dudum et T. Annii Milonis opera, Lentulo, et Metello Coff. ab exilio revocatus, graviter
detonabat. Verum Pompeius, et Caesar licet absens, sublevabant Gabinium: Cicero, quem antea accusaverat,
defendere, persuasus a Pompeio, coepit; quae inconstantia transfugae ei nomen, jam ante simili de causa inditum,
confirmavit. Gabinius nihilominus ab infensa plebe damnatus est. Ciceroni illud Platonis placuit: Tantum
contendere in Republ. quantum probare tuis civibus possis.
Gabinio suffectus M. Licinius Crassus, homo inexplebilis avaritiae, e templo Hierosolymitano decem millia
talentorum, trabemque auream CCC minas pendentem abstulit; crescente per rapinas studio et voluptate rapiendi,
bellum Parthis intulit, nec a populo Romano decretum, nec a se legitime denunciatum. Mesopotamiam late
populatus, Orodi rationes violatorum poscenti foederum, insolenter respondit, Seleuciae, quae erat praecipua
Parthorum civitas, se eas redditurum. Quamobrem Orodes Surenam suum mittit cum exercitu, ipse in Artabazen
Tigranis filium vadit, ut suo bello implicitus, Romanos nihil juvaret. Crafsus circa Zeugma transgressus
Euphratem, nihilque motus prodigiis malum animum redarguentibus, a Parthis in insidias deducitur, et a
commilitone suo Abgaro Osroenorum rege, haud minore quam ab hostibus ipsis afficitur clade. Filius Crassi
Publius, juvenis fortissimus, cadit, plurimique senatores Romanorum. Cum montem quendam in fuga
occupasset, spe compositionis devocatus in plana interfectusque, per ludibrium avaritiae, liquefacto auro potatus
est, quod per res secundas adeo sitiverat, ut pauperem diceret, cujus reditus exercitum in castris alere non
possent. Romanorum pauci Carras, noctis beneficio, lassatis caedendo Parthis, confugerunt. Ea clade
intumescentes Syriam, Judaeamque, et Antiochum regem Comagenum, Cassius Loginus, collectis praeesse
coactus militibus, egregie repressit: Parthosque ad Antiochiam usque progressos repulit, et Osacem ducem
eorum cum Pacoro adolescente missum, praelio occidit. Cicero tunc Ciliciae rector Pindenissum oppidum cepit,
Imperatorque appellatus est.
Dum haec geruntur, C. Caesar novis subinde Galliarum motibus agitatus, innumeram ibi hominum multitudinem
saeviente ferro excidit. L. Domitio, Appio Claudio Coss. hyberna inqietissima habuit. Unam legionem in
Morinos ducendam C. Fabio legato dederat: alteram in Nervios Q. Tullio Ciceroni.
193

Tertiam in Essuos L. Roscio, quartam in Rhemos T. Labieno: Tres in Belgio collocaverat. Alii Legioni et V
cohortibus apud Eburones Q. Titurium Sabinum et L. Aurunculeium Cottam praefecerat legatos. Ibi Ambiorix,
Induciomari Treviri nuntiis impulsus, inita cum Eburonibus et Aduaticis conspiratione, Cottam et Sabinum
legatos, insidiis circumventos, cum tota legatione delet. Advocatis etiam Nerviis, de improviso ad Ciceronis
hyberna advolat, vallo ea et fossa cingit, continuaque oppugnatione infestat. Cicero extremo in periculo litteris
jaculo illigatis Caesaris implorat opem, Graecamque epistolam, quam lator amento jaculatus intra munitiones
fuerat, recipit. Cognito Caesaris adventu, Galli (sexaginta circiter millia erant) obsidionem relinquunt, ad
Caesarem omnibus copiis contendunt. Ille simulata fuga, eos in iniquum pertractos locum fugat, occisoque
magno numero, omnes armis exuit. Treviros eidem culpae affines, necato Induciomaro, Labienus subjugavit.
Caesar multis de causis majorem Galliae defectionem exspectans, ab Cn. Pompeio, Reipublicae tum causa ad
urbem manente, tres novas legiones impetrat, duplicatumque earum cohortium numerum, quas cum Titurio
amiserat.
Iterum deinde Rhenum transit, quod Germani Treviris auxilia miserant, et Ambiorigi receptum praebeant. Sed
postquam per alios exploratores comperit, Suevos ad initium sylvae Hercyniae Romanorum adventum
praestolari, inopiam frumenti veritus, quoniam minime tum Germania agriculturae studebat, partem pontis
rescindit, collocataque ad ripas Ubiorum turri cum praesidiis, Ambiorigem in Arduenna sylva latentem frustra
persequitur.
Interea anno urbis DCC Romam ambitus honorum a divitiis incitatus jam fatis suis praeparabat. T. Annius Milo,
P. Clodium, Competitorem consulatus, Appia via ad Bovillas occiderat, exemplo quidem gravi, sed salutari reip.
facinore. Coldii corpus in Curiam delatum Hostiliam, plebs cum ipsa curia cremaverat. Hypsaeus, Scipio, aliique
candidati, armis et vi honores captabant, eratque aliquanto tempore sine magistratibus respublica. Quare
comprimendis turbis et seditionibus, tertius Pompeio decernitur consulatus frequenti senatu, atque ut Caesar ab
eo, jam nimium potens, sepretur, soli decernitur, exemplo inusitato, ut mutuo metu tenerentur. Concordiam enim
matrimonii foedere devinctam mors Juliae, Caesaris filiae, disjunxerat. Jam Pompeio suspectae Caesaris opes, et
Caesari Pompeiana dignitas gravis: nec hic ferebat parem, nec ille superiorem. Nefas! sic de principatu
laborabant, tanquam duos tanti imperii fortuna non caperet. Pompeius tamen ad minuendam invidiam honoris,
quem solus gerebat, Collegam socerum suum Q. Scipionem dixit. Cieronem pro Milone peroraturum armato
judicio exterruit, qui proinde non ea, qua solitus erat, constantia dixit.
Milo in exilium actus, Massiliam se recepit. Ne Caesarem propalam offenderet Pompeius, legem tulit, ut absentis
ratio in consulatu haberetur, invito et contradicente M. Catone. Interim Marcellum et Curionem, Caesari
inimicissimos, illum consulem, hunc Tribunum facit. Caesarem vero maxima omnium, eaque novissima
Galliarum conjuratio distinebat, urbano eum retineri motu putantium, quo minus venire ad exercitum posset.
Primi Carnutes negotiatores Romanos occierant, et re clamore per agros regionesque dispositorum significata,
caedes Genabi facta oriente sole, ante primam confectam vigiliam, in finibus Arvernorum pernotuerat, spatio
122

