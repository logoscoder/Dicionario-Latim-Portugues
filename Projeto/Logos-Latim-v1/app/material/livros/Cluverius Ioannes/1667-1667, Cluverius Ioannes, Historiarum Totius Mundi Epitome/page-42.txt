dederat arripuit, et Tiberim trajecit. Redditae sibi virtutem admiratus Porsenna, cum quibus optasset captivis, in
patriam dimisit. Sic dejectus Porsennae praesidio Tarquinius, Thuseulum, et mox Cumas ad Aristodemum se
contulit, ibique per XIV annos cum uxore privatus persenuit.
Interim Romani per consules, Valerium Poplicolam, Menenium, Virginiumque, Sabinos quadrienni bello
edomant, et varias Tarquiniorum molitiones et conjurationes compescunt. Inter eas fuit Latinorum omnium ad
Romam excindendam conspiratio, quam T. Largius primus Dictator creatus, magistro Equitum Sp. Cassio,
compescuit. Is magistratus sine provocatione fuit, seditioni sedandae, aut rei bene gerendae in summis periculis
dari solitus. Mox alius Dictator A. Posthumius Latinos ad Regillum lacum acri praelio superat, ex quo praeter
ipsum nemo ducum incolumis excessit. Capti Latinorum XXXM, caeteris pax indulta, foedusque priscum
renovatum. Id cum religiose servarent, et Volscorum confilia Romanis aperirent, sex captivorum M recipiunt.
Volsci item Arunci vincuntur eodem anno, quo rex Tarquinius Cumis periit.
Eo defuncto vix modum libertati Roma reperiebat. Plebs a patribus vexata, trans Anienem in montem sacrum
secessit, tributi, usurarum, militiaeque onera incusans, nec revocari in urbem potuit. Ibi Menenius Agrippa, qui
de Sabinis triumphaverat, concordiae commoda insigni apologo demonstravit. Olim, inquit, humani artus cum
ventrem otiosum cernerent, suum illi negarunt ministerium. Cum eo pacto et ipsi deficerent, intellexerunt
ventrem acceptos cibos per omnia membra disserere: et cum eo in gratiam redierunt. Sic senatus et populus quasi
unum corpus, discordia pereunt, concordia valent. Hac fabula populus regressus est. Creavit tamen Tribunos
plebis, qui libertatem suam adversum nobilitatis superbiam defenderent.
Dum Roma Athenaeque libertatem strenue tuentur, Sybaritae luxu opibusque superbi, vitam cum libertate
profundunt. In Grotoniatas Tely duce trecenta hominum millia educunt, vi eos ad exules reddendos coacturi. At
Crotoniatae centum millium exercitum opponunt, eique Milonem praeficiunt omnium certaminum victorem,
prodigiosae fortitudinis virum, qui acie devicit Sybaritas, captosque omnes occidit. Sybaris ipsa capta et solo
aequata, ejusque loco deinde a Graecis Thuriorum civitas condita, cui Charondas praeclaras leges tulit. Milonis
filiam Democedes Medicus, qui Atossam Persiae reginam ex ulcere, ipsumque Darium luxatione lethalit er
decumbentes curaverat, cum dolo in patriam effugisset, matrimonio sibi junxit. Milo quercum in agro fissam
divellere manibus conatus, quum arbor excussis cuneis in naturam suam revocaretur, feris praeda factus est.
Interea Darius cumb ellum in Graecos restauraret, in ipso apparatu decidit, relictis multis filiis; regnavit annos
sex et triginta.
Ejus imperium non armis tantum sed etiam liberalibus disciplinis, veraque Dei notitia floruit. Per Judaeam, prae
aliis, Zacharias et Aggaeus prophetae divina
64

sapientia enitebant. In Mileto florebat Hecareus Historiographus, Athenis Aeschilus Tragicus. Alexandro
Amyntae filio Macedonii in deliciis erat Pindarus Lyricus. Epheso evocabat Darius Heraclitum philosophum,
illum qui omnia humana tanquam meras miserias flebat; Democrito contra omnia tanquam ineptias ridente.
Heraclitus etiam Ephesios omnes mortis damnabat, quod civem suum Hermodorum urbe ejecissent, dicentes:
Nemo nostrum solus frugi sit. At Europa Occidentalis pleraque erat eo tempore Asiaticis Graecisque incognita.
Herodotus neminem noverat, cui visus esset Eridanus, Italiae fluvius, Celtas Europaeorum postremos facit, apud
quos Ister oritur: Nos eos esse Germanos novimus, Europaeorum haudquaquam ultimos.
XERXES.
DArius adhuc superstes Xerxen, quem Atossa Cyri filia genuerat, Artabazani licet natu majori praeposuit,
maternae originis dignitatem veneratus. Is Aegyptum, quae a patre defecerat, secundo regni anno recepit,
arctiorique adstrinxit servitio, praeposito ei fratre Achemene, eodem pene tempore, quo Gelon Dinomenis filius,
praetextu tutelae filiorum Hippocratis, tyranni Siciliae, Syracusana urbe totaque Sicilia potiebatur. Ab eo emtum
frumentum Marcius Coriolanus consul plebi Romanae magno pretio dandum curabat, ut egestate coacta agros,
non seditiones coleret. Ergo a Trib. Plebis Decio die dicta, ad Volscos patriae infestos concessit: eosque duce
Attio Tullo adversus Romanos concitavit, et ad quartum ab urbe lapidem castra posuit. Cumque nullis civium
legationibus flecteretur, a Veturia matre et Volumina uxore, matronarum numero comitatis, motus, bellum
omisit. Dum autem exercitum domum reducit, a Volscis ut proditor acceptus, lapidibus obruitur, qui tamen mox
occiso, per quem vicerant a Romanis victi et subjugati sunt. Juxta idem tempus Hernicorum victor Sp. Cassius
legem agrariam, de agris plebi dividendis, primus promulgavit, nunquam deinde sine maximis Romae motibus
agitatam. Sed cum largitione periculosas libertati opes strueret, regni affectati damnatus necatusque est. At vero
Xerxes, devicta Aegypto, paternum in Graecos odium haud diu suppressit, convocatisque, et lautissimo convivio
exceptis proceribus, de bello eis terra marique inferendo consultavit. Ibi vino hilarior, Vastim reginam forma
praecellentem, principibus conspiciendam dare cupiens, repulsam tulit. Vastis, quod regis mariti imperium
sprevisset, de sententia Persarum, regali toro depulsa est. Rex bellum adversus Graeciam totis viribus instruxit,
Athon montem, toto longe dorso in pelagus procedentem, qua continenti adhaerebat, persodit, fretoque navigabili
pervium fecit. Erat exul apud eum Demaratus Lacedaemonius, quem collega Cleomenes spurium criminatus,
quod septimestris foetus esset, regno dejecerat, substituto Leotychide. Is post fugam patriae amicior, quam post
beneficia Xerxi Domino, omnia belli consilia Spartanis magistratibus occultis tabellis perscripsit. Jam vero
42

