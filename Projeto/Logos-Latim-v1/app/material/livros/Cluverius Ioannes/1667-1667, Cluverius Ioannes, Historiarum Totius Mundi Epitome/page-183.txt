Octavo enim anno, lassatis judicum oculis, fessisque carnificum manibus, cum certatim gloriosa in certamina
rueretur, multoque avidius a multis martyria, quam postea Episcopatus quaererentur, metuentes solitudinem
urbium tyranni, contenti fuerunt oculum effodere, et crus alterum suffringere confessoribus, et metalla iis
imponere eruenda.
Inter illustriores Ecclesiarum praepositos martyrio sunt coronati Anthimus Nicomediae, Tyrannio Tyri, Petrus
Alexandriae, Silvanus Emisae, Silvanus Gazae Episcopi. Lucianus Antiochiae, Zenobion Sidonis, Pamphilius
Caesareae presbyteri; Deinde in aliis orbis partibus innumeri, ut vere scribat Sulpitius Severus: Nullis unquam
magis bellis mundus exhaustus est, neque majore unquam
290

triumpho vicimus, quam cum decem annorum stragibus vinci non potuimus.
Constantius sane detestatus collegae saevitiam, per provincias sibi subjectas pacem indulsit Christianis,
solumque biennium illud Diocletiani et Maximiani illis fuit infestum. Sed breve Constantio, post abdicationem
Diocletiani, imperium contigit, quo laudabiliter functus, praeter alia, hoc integritatis edidit specimen. Simulata
enim conspiratione cum collega, Christiano aula pellit, ut sinceros, quos cognovisset revocet. Nam remanentes
apud se, tanquam Deo suo infidos, ac multo minus sibi fidem servaturos, abjecit, contra Dei amorem
praeponentes Principi, magno in honore habuit. Dum haec fiunt, Galerius accessisse administrationi suae Italiam
sentiens, Caesares duos creavit, Severum per Italiam, Maximinum sororis filium per Orientem, ambos Illyricos.
Constantinum, Constantii ex Helena filium, religionis specie ad vicem obsidis tenebat; cujus a puero ingentem
animum veritus, ad pericula eum modo cum barbaro hoste, modo cum Leone subeunda hortatur, elapsumque
semper interficere cogitabat. Atille arrepta fuga, cum ad frustrandos insequentes, publica jumenta, quaqua iter
egerat, interficeret, in Britanniam pervenit, ibidemque Constantium patrem, vitae ultima agentem, reperit. Quo
non sine luce Christi placide mortuo, et a Romanis in Deos relato, cunctis, qui aderant, annitentibus, praesertim
Eroco Alemannorum rege, imprium cepit.
Romae interea praetoriani, corrupti a Maxentio, excitato tumultu, Maxentium Herculei filium, qui haud procul
urbe in villa publica morabatur, Augustum nuncupant. Quo nuntio Maximianus Herculeus ad spem erectus
resumendi fastigii, quod invitus amiserat, Romam advolat e Lucania, Diocletianumque etiam per literas
adhortatur, ut depositam recipiat potestatem. Quas ille irritas habuit, imperium tanquam pestem detestans,
dicensque: Utinam Salonae possitis visere olera, nostris manibus instituta, profecto nunquam istud tentandum
judicaretis.
Sed adversum motum praetorianorum atque Maxentii, Severus Caesar Romam missus a Galerio, cum exercitu
venit, obsidensque urbem, militum suorum scelere est desertus, auctae Maxentio opes, confirmatumque
imperium. Severus Ravennae se moenibus defendens, dolo Maximiani evocatur, et Romae apud tres Tabernas
interficitur. Maximianus posthaec in concione filium Maxentium denudare conatus, quem indignum judicabat, ut
erat, imperio, seditionem et convitia militum tulit.
Inde ad Gallias profectus est, dolo composito, tanquam a filio esset expulsus, ut Constantino genero, cui Faustam
filiam dederat, jungeretur; moliens tamen Constantinum, reperta occasione, interficere, qui in Galliis, et militum
et provincialium, ingenti jam favore regnabat, caesis Francis atque Alemannis, captisque eorum regibus. Detectis
igitur insidiis per Faustam Maximiani filiam, quae dolum viro enunciaverat, profugit Massiliam Herculeus. Ibi
oppressus (ex ea etenim navigare ad filium praeparabat) poenas impietatis justissimo exitu, fractis laqueo
cervicibus luit: vir ad omnem asperitatem saevitiamque proclivus, infidus, incommodus, civilitatis penitus
expers, nulli nunquam carus, cui Eutropia Syra Maxentium filium muliebri arte supposuerat.
Per hoc tempus Licinius, a Galerio Imperator est factus, Dacia oriundus, notus ei antiqua consuetudine, et in
bello, quod adversus Narseum gesserat, strenuis laboribus et officiis acceptus. Sed mors Galerii statim secuta est,
cum Caesaris potentiam tredecim annos gessisset, naturae officiis instructus nisi ea insulsitate maculasset et
atrocitate morum. Quare compertum est (inquit Aurelius) Eruditionem, elegantiam, comitatem praesertim,
Principibus necessarias esse, cum
291

sine his naturae bona, quasi incompta atque etiam horrida, despectui sint: Contraque Persarum regi Cyro
aeternam gloriam paraverint; addiderim ego, omnibus quotquot ante Galerium fuere, bonis Principibus
Romanorum.
Galerius, relicto ad munimentum Illyrici ac Thraciae Licinio, Romam conrendit, oppressurus Maxentium. Ibi
cum obsidione distineretur, militibus praemiorum illecebris a Maxentio attentatis, metu ne desereretur, Italia
decessit: pauloque post vulnere pestilenti consumptis genitalibus, et verminante toto corpore, defecit. Ubi
monitus a Medicis, quorum multos impatientia dolorum occiderat, incurabile esse malum, quo propter
Christianorum supplicia torqueretur, retractavit edicta, reddidit Christianis libertatem, suamque corum precibus
salutem commendavit. Sed sera hominis impii, et cruciatibus extorta poenitentia, nihil ei profuit.
Hac aetas non martyres solum, sed et historicos et philosophos fudit. Nam Aelius Spartianus, Julius Capitolinus,
Aelius Lampridius, Vulcatius Gallicanus, Trebellius Pollio, Flavius Vopiscus, e quibus pleraque Caesarum
183

