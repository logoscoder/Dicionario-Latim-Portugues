Turcas in veteres submovit terminos. Sed vetitus ulterius ire miles, cum stipendiis fraudaretur, ex amico se
hostem praebuit Asiaticis, primoque Asiam, deinde et thraciam foedissime devastavit. Graeci, per insidias caeso
Rogerio, quam sopire vfoluerant, accenderunt acrius seditionem.
503

Auxiliares Turcae, qui dudum Graecis militaverant, pars factionis Catelanicae facti. Catelani in Thessaliam
delati, pecunias extorserunt proceribus. Inde cum Athenarum ac Boeotiae princeps transitum eis interculuderet,
conserta cum eo manu, ipsum exercitumque ejus occidione occiderunt, ac mox Athenis Thebisque potiti, in
media consederunt Graecia. Turcarum pars ad Cralem Serviae Principem se contulit, pars in Asiam reducenda a
Graecis, postquam insidias sibi tendi intellexit in Chersoneo, ob manubias, de Graecis ablatas, contraxit auxilia
popularium. Res acie disceptatur; victi a Turcis Graeci. Michael Andronici filius, ornamenta Imperatoria amisit,
quae ludibrio Turcis fuere. Sic res in Asia Europaque corruptae, dignitas Imperii conculcata, Magogicae et aliae
gentes, impulsore iterum Satana, quemadmodum ante annos mille, Ecclesiam circumsedere, et oppugnare
undique coeperunt: quarum potestas ex hoc tempore invaluit indies, Chrsitianismus in deterius vergit. Imperium
utrobique, et in Oriente, et occiduis in partibus, in contemptum venit: Romanensium nugae et ambitiosae artes
orbem Christianum implevere. Sacros Syriae et Plaestinae locos exinde Barbarica tyrannis insedit. Turcae tam
effuse populati sunt Thraciam, ut Constantinopolitanis toto biennio vix porta exire liceret. Apud Gallos
Templarii falsis, ut volunt, Pulchri criminibus circumventi, ignigus deflagrarunt. In regias eorum opes Pulcher
involvait.
Pulcher, mortua uxore Joanna Navarrae regina, Ludovicum filium Pampelonem missum, coronandum curavit.
Nurus regis omnes probri causam dixere. Joanna, Philippi uxor absoluta. Margarita Ludovici, Blanca Caroli,
flagitii convictae. Adulteri verendis convulsis, cute nudati, unca tracti, reste tandem suspensi, poenas insessi
illustris tori graves illustresque dedere. Ludovicus, adultera in carcere exstincta, Clementiam Roberti Apuli
sororem duxit; Carolus Joannam, Henrici Imperatoris, Eburonum Comitis filiam: Pulcher per venationem
excussus equo, mortuus anno ejus seculi tertio decimo, quo et Henricus VII decesserat.
Hic noni libri, quo feliciora Christianismi tempora depinximus, finis esto; graviora deinceps mala, haud sine
animi cruciatu dicturi, quum et Turcae praecipua orbis terreni spatia, latitudinem terrae, ut vocat Apoclaypsis,
occupaverint, oppresso iis in locis, aut exstincto Christianismo: et doctrina salutari Jesu Christi in ipsa Ecclesia
oppugnata, et propemodum deleta sit, omnium vitorium sentina naviculam Petri inundante.
Durandus Mimatensis Episcopus de Ecclesia reformanda bene, sed irrito conatu scripsit. Dantes quoque Aliger,
et Arnoldus Villanovanus, maximam in Ecclesia corruptelam agnovere. Dantes Pontifici nullam esse asseruit
creandi Caesaris potestatem.
LIBER X. Continens Seculum ultimum Ecclesiae obsidionem patientis a Gentibus, praesertim Gogo et Magogo.
HActenus viguit per Asiam et Europam Christianismus. Quanquam turba Mahumetana occidit multos, potiori
tamen semper loco Christiana res stetit, melioresque terrarum orbis prvincias et urbes tenuit. Multi quoque de
belluae Romanae superstitionibus, characteribus, authoritate, potentia, omnique ejus nomine et valore
triumpharunt. Graeca Ecclesia Romani Pontificis dominatum sprevit. Imperatorum, invitis ut plurimum
504

Papis, maxima per Italiam, Galliam, Germaniam, autoritas habita. Tartari etiam, Armenii, Russi, Christum
Dominum coluere. Turcarum nationes praedationibus magis, quam stabili potentia insultarunt Christianismo.
Non pauca illorum millia sacro fonte tincta, pro ipso Christo depugnarunt.
Sequitur seculum infelix, malum, triste, turbidum, altimorum ultimum. Rara dehinc per universam Asiam
Christianismi habitacula. Totam hanc mundi partem latissimam Scythicae gentes implent. Adscenderunt in
latitudinem terrae, ut praedixit Apostolus. Mox Europae praecipua occupant, ipsum imperii Christiani oculum
tollunt, Constantinopolin. Alteram mundi metropolin, eamque vetustissimam, Romam, Papa tenet, exclusis
inique Imperatoribus: firmam ibi superstitiosi dominatus sedem figit, imperium exercet in reges terrarum. Testes
Christi ferro inique oppugnat, vincit, occidit. Graeca Ecclesia perpetua obsidione premitur Turcarum.
Imperatoribus Teutonicis vix per Germaniam integra autoritas manet. Tartari Mahumetum venerantur. Armenii,
Russi et remontiorum terrarum Christiani, plus superstitionis et nugarum, quam religionis habent. Turcarum
vires valido stant talo, et semper res Christiana diminuitur. Plerisque in mundi partibus, ne mutire quidem veritati
Christianae licet. Solutus e carcere suo Diabolus, pertinacius astutiusque Ecclesiam Christi obsidet, quam
unquam regnante Ethnicismo fecit. Haec nobis deinceps cursima contemplanda, ut Dei veritas et potentia in suis
elucescat, Daemonumque malitia in pravo hoc mundo agnita devitetur, obsidentique Satanae repugnetur
constanter, ne locum sanctis in cordibus reperiat. Igitur Orientis Imperatores mihi posthac erunt, non qui laceras
imperii ruinas apud Graecos possident, sed qui florentissimas Asiae provincias ad nutum circumagunt, ipsamque
tandem arcem doctioris mundi expugnant, habentque Constantinopolin. Eorum primus fuit, ut constat, Turca
Othomannus, rerum potitus maxime, quum, qui auxiliares antea Andronico fuerant, Turcarum exercitus
Christiani, ipsam urbem regiam, totamque Thraciam incursarent. Itaque tunc Imperatores erant.
LUDOVICUS IV. BAVARUS, ET OTHOMANNUS, et mox ORCANES, ejus filius.
316

