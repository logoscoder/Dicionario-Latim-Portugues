animoque oppugnantes rejiciunt. Ita internis simul externisque motibus concussa civitate, Ferdinandus Belgarum
Gubernator misso Leodium Marchione Ledano, Caesar vero Joanne Ludovico Comite Nassoviae Hadamario, ut
rem quam aequissimis mediis ad quietem deducerent, laborarunt. Uterque egregio apparatu, et multo cum honore
acceptus, mandata sua Consulibus ac Senatui exponit; eorum summa haec erat: ut depositis inter se simultatibus
in officio erga Caesarem ac Principem suum perseverarent, ad eamque rem arbitros se ac mediatores offerebant.
Leodienses actis primum enixe gratiis respondent; nullam in se officii partem Caesarem, aut Principem
desideraturum, si antiqua ipsis privilegia inviolata permaneant, neque extraordinariis exactionibus, hibernis, aut
hospitiis militum premantur. Census vero suos ad eum modum velle dependere, qui anno superioris saeculi
quarto et nonagesimo praescriptus sit. Quod autem hoc anno nihil in medium conferre possint, Joannem
Verdanum in causa esse, qui totam patriam hostiliter populando inaestimabili damno civitatem affecerit. Dum
haec apud Leodium geruntur, Georgius Ragotsius Transylvaniae Princeps, cum Isthuano Betlenio, Gabrielis
Bethleniifratre, inimicitias primum, dein bellum habuit. Bethlenius modicis a Turca auxiliis instructus semel
atque
728

iterum gravi clade prostratus in Thraciam rejicitur. Denique res amicorum ope componitur: eo facilius quod
Bethlenius nullum a Turcis auxilium sperare poterat. Qui tum in bellum Persicum intenti omnes eo vires
contulerant. Trecenta bellatorum millia tunc Amurathes Imperator adversum Persas in Armeniam eduxerat,
caesoque et profligato Persico exercitu, Rovanum nobilem apud mare Caspium urbem cum Provinciis adjunctis
in potestatem redegerat. Caeterum Turcis major in vincendo et capiendo gloriae cupiditas, quam cura in
conservandofuit. Mox enim, ut Amurathes Constantinopolim rediit, quidquid superiore expeditione Persae
amiserant, brevi compendio recuperavere.
Obiere eodem anno Joannes Albertus Dux Megapolitanus, et Augustus senior Brunsvici et Lunaeburgi Dux.
David item Herlicius hujus aevi Astrologus. Sed apud Regiomontem in Borussia novus et fanaticus propheta,
dignas sceleribus suis poenas extremo vitae supplicio luit. Joannes Adelgreiffius nomen homini fuit, et se Deum
Patrem esse profitebatur, utque imperitae multitudini fidem faceret, variis in aere et caelo praestigiis ope haud
dubie mali Daemonis patratis, oculis incautorum illuserat. Callebat Hebraice, et Graece, et Latine, tum Polonice,
Lithuanice, et Churlandice, etsi non singulas aeque prompte. Habitu vili ac dementissimo, adspectu etiam tetriore
fuit, et ex quo non Deum aut semideum aliquem, sed scurram magis, aut e trivio nebulonem cognosceres. Igitur
delatus ad Magistratum, atque in custodiam datus, postquam praeter has imposturas et veneficia, variorum
praeterea adulteriorum reus cognoscitur, ad mortem damnatur. Quam ille nullo signo formidinis, vultu laeto
atque hilari adiit, identidem affirmans adstantibus se tertia post die a mortuis resurrecturum. Cum ad locum
supplicii perventum est, neque ab illis persuasionibus homo vecors, ad sanitatem mentis revocari posset, carnifex
concitando terrori, omnia muneris sui instrumenta, ante oculos jam morituri, de industria coepit explicare. Sed
ille haec omnia velut puerilia terriculmenta risu excepit. Tandem carnifex, nulla amplius poenitentiae spe, jussa
exsequitur, hominique cervices abscindit, et truncum in rogum ad id praeparatum conjicit, flammis absumendum.
Initio anni trigesimi septimi mense Februario Caesar Ferdinandus II. Ratispona Viennam reversus, et jam pridem
debilitate, ac mala corporis valetudine afflictus, integris sensibus, et magna in Deum pietate, ex hac vita excessit,
anno aetatis quinquagesimo nono. Princeps omnibus Regiis virtutibus ornatissimus, sed pietate ac Religione nulli
ante se Caesarum fecundus. Nihil magis in omni vita optavisse dicitur, quam ut suis in provinciis, ac tum toto
Imperio antiquae Religionis verum decus, et cum eo stabilem ac firmam pacem reduceret. Visus est proptereanon
semel, sese ac totam Augustissimam Domum, in extremum discrimen projicere, quod tamen mira Dei
providentia semper evasit. Amicos et Religiosos praesertim dilexit tenerrime. Inimicis atque adversariis suis
etiam infestissimis, saepe gratiam et veniam obtulit, redeuntesque amantissime excepit et majore quam si
nunquam pec cassent benevolentia complexus est, adeo ut vulgo jactaretur ad magnitudinem amicitiae Caesaris
praestare prius offendisse. Hostes, quorum in omni vita quamplurimos habuit, eodem plane affectu prosecutus
est, neque ulli eorum unquam maledixit, saepe auditus in familiari colloquio, si quis in hostem acerbius dixisset,
reprehendere et castigare imprudentiam cavillantis, et sermonem alio divertere. Munificentia et Clementia in eo
tantae fuerunt, ut quibusdam modum excedere videretur, quorum tamen judiciis nihil movebatur, ratus proprium
Principis munus esse quamplurimis benefacere. Laborum atque occupationum omnino patientissimus fuit, saepe
dicere
729

solitus id se maximum a Deo beneficium accepisse, quod in tanta negociorum multitudine, labores amaret.
Venatione ad necessariam corporis exercitationem, Musica ad oblectationem animi frequentissime utebatur,
Castitatis et continentiae cultor praecipuus fuit, cum nulla unquam etiam Principe foemina locutus, nisi teste tota
aula, aut si res secretum exigeret, ipsa saltem Augusta conjuge in colloquium advocata. Sed haec, aliaque quibus
id institutum est prolixius memorent. Natus est anno superioris saeculi septuagesimo octavo in Stiria, patre
Carolo Archiduce, Ferdinandi I. Caesaris fratre, matre Maria Duce Bavariae. Anno saeculari, mortuo jam dudum
patre, Mariam Annam Wilhelmi Ducis Bavariae filiam, in matrimonium, et ex ea sex liberos accepit, anno 1604
mense Maio Christianam, 1605. Joannem Carolum, 1608. Ferdinandum jam Caesarem, 1610. Mariam Annam
456

