quacunque ratione essiceret, eissque corpus suum traderet, pro arbitrio seu funerandum honeste, seu
projiciendum cum dedecore. Quod cum illa fecisset, Pharisaei Alexandrum laubibus oneratum exquisitis
sumptuosissime extulerunt, et reginae potestatem suis apud populum concionibus ratam firmamque effecerunt.
Atque sub haec Ptolemaei Lathuri frater Appion, ex pellice susceptus, cui pater Cyrenarum regnum testamento
reliquerat, haerede populo Romano instituto, decesserat. Itaque et ea pars Libyae provincia Romanorum facta
est, et Syriae Aegyptique regna, virtute potentium sociorum arctata, quae incrementa de finitimis bello quaerere
solebant, adempto vagandi arbitrio, vires suas in perniciem mutuam convertunt.
Jam multo ante Numidiam, victo Jugurtha, Romani occupaverant, eo nimirum tempore, quum Samariam
subigeret Hyrcanus. Nunc etiam Mithridatem regem Ponti et Asiae potentissimum vexabant armis, ipsi interea
multo gravioribus
175

principum suorum dissidiis caedibusque domi obnoxii: quae omnia nunc nobis exponenda paucis veniunt,
viarum carnis, poenarumque eas sequentium exempelum praebitura.
Jugurtha, avo Masanissa ortus, Micipsae per adoptionem filius, agitatus regni cupiditate, Hyempsalem fratrem
bello petiit, victumque interemit. Quum se in Adherbalem alterum Micipsae filium convertisset, nec illum magis,
quam Romanos, quorum in fide et clientela regnum erat, metueret, missa per legatos pecunia traxit in sententiam
suam Senatum, effecitque ut legati destinarentur qui regnum inter illum Adherbalemque dividerent. Illos denuo
agg ressus auro, per M. Aemylium Scaurum ipsos Romani imperii mores expugnat, inchoatumque nefas
audacius perficit. Sed non diu latent scelera. Corruptae nefas legationis erupit, placuitque bello persequi
homicidam. Primus in Numidiam Calpurnius Bestia consul mittitur: Sed rex peritus, fortius adversus Romanos
aurum esse, quam ferrum, pacem emit, et simulata eam deditione obsignat. Quum interveniente fide publica, a
senatu accerseretur, et pari audacia et venit, et competitorem imperii, Masanissae nepotem Massivam, immisso
percussore confecit. Haec altera contra Jugurtham causa bellandi. Igitur sequens ultio mandatur Sp. Albino.
Sed hujus quoque (proh dedecus) ita corrupit exercitum, ut voluntaria Romanorum fuga vinceret, castrisque
potiretur: addito etiam turpi foedere in pretium salutis Romanorum, ut dimitteretur a signis exercitus. Igitur in
ultionem non tam imperii Romani, quam pudoris Metellus assurgit, qui callidissime hostem nunc precibus, nunc
minis, jam simulata, jam quasi vera fuga eludentem artibus suis aggressus est. Agrorum atque vicorum
populatione non contentus, in ipsa Numidiae capita impetum fecit, et Zamam quidem diu voluit: caeterum
Thalam, gravem armis, thesauroque regis, diripuit.
Tunc urbibus exutum regem, et jam finium suorum regnique fugitivum, per Mauros atque Getuliam sequebatur.
Postremo Marius auctis admodum copiis, cum pro obscuritate generis sui capite censos sacramento adegisset,
jam fusum et saucium regem adortus, non facilius tamen vicit, quam integrum et recentem. Hic et urbem Herculi
conditam Capsam, in media Africa sitam, anguibus harenisque vallatam, mira quadam felicitate superavit; et
saxeo inditam monti Mulucham urbem, per Ligurem, aditu arduo inaccessoque penetravit. Mox non Jugurtham
modo, sed Bocchum quoque Mauritaniae regem, jure sanguinis Numidiam vindicantem, apudoppidum Cirtham
graviter cecidit. Qui ubi rebus diffisus suis, alienae cladis accessio fieri timet, pretium foederis, ac amicitiae
Jugurtham facit. Sic fraudulentissimus regum, fraude soceri sui in insidias deductus est, et Syllae in manum
traditus. Tandemque opertum catenis in triumpho pop. Romanus adspexit. Sed ille quoque vinctus et victus vidit
urbem, quam venalem et quandoque perituram, si haberet emtorem, cecinerat. Ante currum Marii ductus cum
duobus filiis, et in carcere necatus est. Marius triumphali veste in senatum venit, quod nemo ante eum fecerat,
eique propter Cimbrici belli metum continuatus per plures annos magistratus est. Consulatu secundo et tertio
absens creatus, quartum dissimulanter captans, consequutus est.
Id bellum cum Cimbris et Ambronibus, extremae Celtiae seu Germaniae populis, jam aliquot annis maxima cum
clade sua Romani gesserant. Cimbri, quum terras eo rum inundasset oceanus, novas sedes toto orbe quaerebant.
Illyricum populantibus dum obsistit Papyrius Carbo Cos. cum exercitu fusus est. In Ita liam migraturi misere
legatos in castra Silani, petentes, ut Martius populus aliquid sibi terrae daret quasi stipendium; Caeterum, ut
vellet, manibus
176

suis atque armis uteretur. Sed quas darent terras Romani, agrariis legibus mox inter se dimicaturi? Repulsi igitur,
qui nequiverant precibus, armis obtinere constituunt. Sed nec primum Cimbrosum impetum Junius Silanus, nec
secundum Manlius, nec tertium Capeio sustinere potuerunt. Omnes fugati, exuti castris. L. Cassius Cos. a
Tigurinis Gallis, pago Helvetiorum, in finibus Allobrogum cum exercitu caesus est. Milites qui ex ea clade
supererant, obsidibus datis et dimidia rerum omnium parte, incolumitatem pacti recesserunt. Tigurini Cimbris se
junxere. Aurelius Scaurus legatus Cos. a Cimbris fuso itidem exercitu captus, dum deterreret cos, ne Alpes
transirent Italiam petituri, eo quod diceret, Romanos vinci minime posse, a Belo rege feroce juvene, occisus est.
Secuta de C. Manlio et Q. Servilio Caepione victoria Cimbrorum ad flu. Rhodanum. Octoginta millia
Romanorum caesa, calonum ac lixarum quadraginta millia. Secundum populi Romani jussionem, Caepionis,
cujus temeritate clades accepta erat, damnati bona publicata sunt, filiae ejus postea constupratae turpiter
111

