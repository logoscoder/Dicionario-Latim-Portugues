praevertendum ratus minis, communicato cum captivo perduelle consilio, conscios Michaeli insidiarum subitis
perterret nunciis, impellitque ut metu attoniti, ne Michaelis perirent indicio, in necem conspirent Leonis. Nec
mora sceleri. Sumpto Clericorum habitu abditisque sub veste pugionibus, conjurati psallentium se in templo
choro miscent, ac Leonem cum reliquis DEO cantantem adorti, amputatis capite et manu, indignum in modum
ipso in sacrario perimunt, dissectisque compedibus, e carcere ad imperium protrudunt sceleratum Michaelem.
Michael nefandam sacrorum violationem susque deque habens, mox in eadem aede, quam Leo sanguine
imbuerat suo, corona insignitus est. UXOR Leonis, et quatuor filii, demptis partibus queis viri sumus, exilio
deportati, atrocis exemplum vindictae DEI, quod Manichaeis multum detulisser Imperator, si vera sunt, quae
Zonaras et Cedrenus furibundi cultu imaginum, impingunt crimina defuncto. Sed profundior coelestium abyssus
judiciorum est, quam ut eorum semper ratio nobis homunculis constet.
Felicior sub haec Ludovicus, ex liberalitate in sacros ordines Pius cognominatus, nec prorsus tamen. Tricesimo
post excessum patris die ex Aquitania advolavit Aquisgranum, susceptisque imperii gubernaculis, cum Leone
percussit foedus. Bernhardum, fratris sui Pipini filium, Italiae donatum regno a patre, cum muneribus dimisit in
Longobardiam, suorum filiorum alteri Lothario Bajoariam, alteri Pipino Aquitaniam regendam dedit. Herioldum
Danum, a Godefridi filiis pulsum regno, frustra instituit reducere. At Sorabos Sclavos mixti Francis Saxones ad
obedientiam redegerunt, uti et Bernhardus Romanos, qui decumbente Leone Papa, praedia ejus cremarant igne.
Leoni post XXI Pontificatus annos mortuo, successor datus Stephanus V. maximis itineribus ad Ludovicum
contendit, exquisitisque exceptus honoribus, diademate eum insignivit Rhemis, jam tertium imperantem annum.
Ei post exiguam honoris istius usuram, substitutus Paschalis, excusavit se Ludovico per nuncios de sumpto
apice, ipso inscio. Ludovicus tunc ruentis Aquisgrani porticus impetu prostratus, mortis adierat periculum. Ex eo
vulnere recreatus, dum Sclaomirum, Abotritorum, id est, Orientalium Sclavorum regem, ob defectionem
castigare parat bello, audit Bernhardum in Italia, obstructis Alpibus, res moliri novas. Bernhardus autem mox
deseritur a suis, seque patruo infestis cum copiis venienti tradit. Acto concilio, seditionis autores, qui Laici
essent, oculorum, Clerici dignitatis damnantur. Quam poenam non ferens Bernhardus, paucis diebus migravit e
corpore, ingemiscente postmodum praecipiti sententia Ludovico.
Mox nova Britonum seditione compressa, Irmengardin amisit conjugem, ex qua Lotharium, Pipinum, et
Ludovicum filios habebat. Id infortunium captivus Sclaomir aliqua parte leniebat, qui a Saxonibus perductus ad
Caesarem, cum parum defenderet, quae egerat, multatus regno est; Ludovicus lustratis nobilium filiabus,
Juditham Welpho Bavaro genitam applicuit toro consanguineam suam: unde plurimum in domum ejus
exuberavit mali. Friderico Trajectinorum Episcopo id conjugium stetit capite. Nam cum Imperator eum
obstringeret jurejurando, quo libidines Selandorum acriter se sponderet correcturum, ille liberius in Judithae
372

invectus matrimonium, ut piscis, inquit, caput primum edi, sic Principum vitia primo reprehendi decet. Ob quod
dictum immissis a Juditha percussoribus, sanguine post suo altaria conspersit. Agebatur jam annus Ludovici
septimus, ac bellum cum Luidevico Hungarorum rege flagrabat, diuturnum et atrox, morte tandem finitum
Luidevici, quo tempore celebratis Lotharii nuptiis, consortem eum imperii pronunciavit pater, Haraldus a
Godefridi filiis in regni Danici adscitus est societatem. Michael Balbus Graecorum imperio potitus est.
Balbus Phryx genere, linguae intemperantis et corruptae, sectarum sentina, osor disput ationum, quod eas
evertendis opinionibus esse suis cernebat, male partum imperium non administravit melius, quam acquisierat.
Principio nemini molestus ob religionem, ut firmiores res nactus est, laxavit animum. Statuas quidem oderat
juxta ac Leo, sed et resurrectionem carnis repudiabat et Jusjurandum. Daemones esse negabat, scortationem
habebat in levi. Igitur eum aggressus Thomas, foederatorum legionis Tribunus, bellorum felix, Oriente toto in
potestatem redacto, coercitisque Agarenis tumidus, terra marique vicit, et magna vi oppugnavit
Constantinopolin: Hyeme quidem depulsus, cum vere statim rediit, crebrisque ac dubiis congressus praeliis, ad
extremum a Bulgarorum Principe, ipsoque etiam Michaele profligatus, inclusit se Adrianopoli. Qua urbe fame
perdomita traditus, truncatis pedibus manibusque miserabili periit cruciatu. Perinthus et Panium, ejus etiam
mortui partes pertinaciter tutatae, multo labore expugnatae sunt. Quibus dum distinetur bellis Balbus, Agareni
Hispanienses Cretam invadunt, ductique ejus insulae fertilitate, sedes in ea, redactis in servitutem incolis,
Achapso duce ponunt. Hos Michael majoribus semper suorum cladibus pellere conatus, Siciliam quoque amittit,
proditam Saracenis a quodam Euphemio, quem ob monachae amorem capite punite Praetor ejus Insulae voluerat.
Dalmatia quoque Graecorum excussit jugum. Ita debilitato undique ac foede lacerato Imperio homo avarissimus
praefuit, aut, ut verius dicam, defuit, annis VIII et mensibus IX, phrenitide tandem et urinae compressit
absumptus. Cum Ludovico Imperatore, dum vixit, pacem coluit.
Haud paulo melius Occidentis se res habuerunt eo tempore. Ludovicus excitata Corbejensi in Coenobio schola,
bonas literas jussit propagari, Canonicis vitae ac laborum praescripsit normam. Monachi Corbejenses Rugianos
Christianismo imbuerunt. Caesar Paschalem Papam, qui nuper Lotharium insignierat diademate, juramento se
purgare coegit, de occisis Romae Imperatori fidelibus ministris. Paschalis paulo post exstinctus, locum fecit
novis Romanorum dissidiis, quibus superior Eugenius ambitiosum ascendit thronum, exacto triennio eundem
Gregorio relicturus. Ludovicus interim gratulabundus excepit Ebbonem, Rhemorum Archiepiscopum, qui
234

