quia inconsultius munimenta rebellibus Chinensibus dederat, diu in vinculis retentum, vibrato supra ejus caput
carnificis gladio, in exilium missum esse. Caetera omnia Societatis negotia spectantia prospera memorabautur.
Mense Octobri, sine pompa, Saxoniae Elector seniorem Daniae Regis filiam ducebat. Et Upsaliae in Suecia
faemina, duos infantes enixa est alteram filiam, sed flavo colore, per totum corpus faedatam, alteram
Androgynam, sed duobus capitibus, quatuor Brachiis, et duobus cruribus, utriusque denique sexus membris
insignem, hic partus lucem non vidit, alter paucis horis vixit. Hoc tempore Sueciae Regis exercitus Bremam
urbem ab omni parte clausit, sed controversiae, quae inter Regem et urbem vigebant, Galliarum Regis et
Ordinum Generalium mediationi committebantur, sed ante legatorum adventum, res inter Vrangelium exercitus
Imperatorem, et urbem compositae sunt. Inter Brandeburgi, et Neoburgi duces, orta de sinibus discidia quoque
consopiuntur. Cliviae, Marchiae et Ravensbergae ditiones Brandeburgensi, Juliacum et Bergensis Neoburgensi
cessere. In Hispaniam codem tempore Classis ex Indiis appulit, magnos tum Regi, tum mercatoribus, thesauros
adferens. Sed haec gaudia abunde temperabat, ipsius relatio; quod nimirum Franciscus Menezius Chiliensis
Regni prorex, a Rege Hispaniarum defecerat, sibi Regnum addixerat, et capiti suo coronam, summa cum pompa,
imposuerat. Auxerat terrorem hujus viri in armis peritia, qua omnium animos devinxerat sibi, ipsosque Barbaros,
sub signis militare, quo firmioribus staret munimentis, instruxerat. Sub hoc tempus Tartari Vaivodae
Sedominscii territorium invaserunt, ipsumque ditione sua exegerunt; sed ille collectis tribus Valachicorum
equitum millibus, Tartaros denuo, summa virtute arripuit, ad trecentos eorum stravit, caeteros in fugam vertit, et
omnes captivos Christianos libertati reddidit: interea Imperatrix sponsa, emenso longo et difficili itinere in
Austriam in urbem Schotwien pervenit, ubi a multis Magnatibus, quos inter Imperator ipse, cum omni
submissione excipitur. Cum Caesar manus sponsae osculaturus accederet, ex cordis palpitatione, et genarum
rubore, eum sponsum suum esse cognovit Imperatrix, et deinde se confessum, se juxraposuit, multaque suavia
cum eo colloquia miscuit: Quibus finitis Imperator denuo ignotus Viennam, sponsae solemnia paraturus, rediit:
Ubi postea omni cum pompa excepta, et peractis matrimonii solemnibus, Regio Thalamo et Imperio initiata est.
Bavariae Dux hujus anni initio duos liberos amisit, tertio aegrotante, et quarto valetudinario. In Gallia Contaeus
Princeps ex acutissimo morbo extinctus est. At Romae Princeps Pamphilius, Pontificis Nepos, quadragesimo
883

quarto anno pestilentiali febri, e medio sublatus est. Et paulo post in Gallia Henricus Lotharingius Harcurtiae
Dux, sexagesimo sexto aetatis anno, vir militiae bonus, et Regis sui servitio addictissimus, quippe qui variis
praeliis perfunctus egregiam laudem apud omnes nationes meruit. Et mense Julio Albertus Bavariae Dux in sui
ducatus Metropoli defungitur. Et octavo Novembris die Andreas Creusenius, Mechliniae Archiepiscopus,
septuagesimo aetatis anno mortuus est. Philippus Carolus Valesiae Dux, Regis Christianissimi fratris filius
Mense Decembri Parisiis obiit, cum paulo ante baptismo jam bimulus donatus esset. Hisce ad praesentem annum
perductis, quod nobis reliquum est, tam Anglicum quam Monasteriense bellum; tam quod ante actum, et huic
loco reservatum est, quam quod hunc annum illustravit, continuata narratione expedire visum est, quo magis hae
res gestae, quae totum Christianum orbem implicuere, elucescant, nec interruptae, accuratiorem vestigationem
fugiant.
Belli Anglici, et Monasteriensis continua narratio.
BEllum hoc consideranti, ejus causa prius occurrit. Ea haec fuit. Societas Indiarum Orientalium antiquitus ab
earum partium Lusitanis vexata, omnibus modis, invisae genti negotium facessere conabatur, viresque ejus
imminuere satagebat. Cochin Lusitanis parens oppidum, a Batavis obsidetur, dumque hi ejus expugnatione pene
perfuncti, omnibus artibus commeatum inferendum prohibere satagerent, ecce navis Anglica locum, cui Porcae
nomen est, versus vela facit. Batavi quia et loci propinquitas, et Anglorum antiqua in eos invidia, suspicionem
dabat ne haec navis, specie recipiendi oneris, commeatum urbi inferret, portus ingressu illam prohibuere,
offerentes tamen, si quid oneris, ex eo loco sit recipiendum, illud suis ipsorum lembis, ad Anglorum naves
convehere, abstinerent modo Angli terra, nec suspicionem augerent. Sed Anglus re infecta discessit. Post
expugnatam urbem, alia Anglorum navis appulit, sed et illi facessere jussum, opinantibus Batavis, urbis suis
ipsorum armis quaesitae negotia sibi, sed non aliis deberi. Hinc Anglorum indignatio, quam auxit Occidentalis
Indiae Societas, eodem modo et jure, Anglicas naves, ad Guineae litora, locis Batavis parentibus, mercaturam
exercere volentes, prohibens. Accessit duarum navium Anglicarum jactura, atque inde nata istiusmodi
controversia; earum altera, Bonaventura dicta, ad Mauritii Insulam naufragium fecit, qua a vectoribus relicta,
merces a Batavis recolligebantur, altera cui Bon Esperance (bona spes) nomen erat, jure ut credebatur ab
Hollandis capta et rursus cum injuria patesceret, a Societate postea restituta est. Sed quia proprietarius, duobus
ante satisfactionem annis foro cesserat, saltem bona sua alii adscripserat, frustranea ea fatisfactio ab Anglis
habebatur, iteratam postulantibus. Cumque Hollandi detrectarent, Angliae Rex excandescere, mercaturae jura,
nervos nimirum Rerumpublicarum infracta, quin et omnium Principum auctoritatem violatam contestari, et
acriter per Legatum suum Douningium de illata injuria, in Ordinum consessu conqueri. Ab Ordinibus responsum
est, Batavos aut gentium jura violandi, aut negotiationes turbandi, aut Reges lascessendi, eorumque auctoritatem
convellendi, nunquam voluntatem fovisse. Victarum gentium emolumenta victoribus deberi, ejusque juris acriter

550

