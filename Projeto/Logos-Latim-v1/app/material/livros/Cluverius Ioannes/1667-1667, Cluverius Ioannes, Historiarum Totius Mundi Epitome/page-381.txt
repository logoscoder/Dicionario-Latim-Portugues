Regnum Neapolitanum unde ipse erat, evomere studuit. quo tempore Carolus, curis laboribusque fractus, novo et
post Diocletianum insolenti exemplo abdicata dignitate, regna haereditaria in filium Philippum, imperium in
Ferdinandum fratrem transtulit. Inde in coenobium abditus S. Justi Hispanicum, religioni attentius vacavit
biennium, quo instituto quantum profecerit, testatus deinde est presbyter, cujus officio frequenti utebatur, quem
Philippus filius, nimium Papalis fidei princeps, ob Lutheranisini crimen supplicio affecit. jam vero Papa,
Gallorum auxiliis subnixus atrox bellum philippo moverat, qui vicissim ductu Albani, totum fere Latium eripuit
Pontifici, parumque abfuit, quin denuo Roma a Caesarianis caperetur. Pontifex, cum nihil non venale haberet
interim, ut aerario sumptibus exhausto subveniret: tandem conspicatus frustra se niti, quod Octavius Farnesius in
gratiam Philippi receptus, Placentiam recepisset, Gallique apud S. Quintinum ab Hispanis victi, ac pleraque
Francorum nobilitas capta esset, pacem admisit, quam mox tremenda Tiberini fluvii restagnatio, omnia urbis
plana inundantis, tristiorem bello reddidit. Carolus XXXVIII imperii, vitae anno LIV, praelucente Cometa,
migravit e mundo, vix ulli Germanorum Caesarum potentia et virtute secundus. Triennio eum anteccessit
Joannes Fridericus Elector, qui redditus principatui, sed tradito Augusto patrueli septemviratu, conjugem
Sibyllam placida morte est secutus, magnum inter principes fidei constantiaeque exemplum.
Contra infelicitatis Solimannus Turca, qui citcumventus ab uxore Rossa, Mustapham novercali odio proditionis
insimulante, parricidio se maculavit, sublato filio Mustapha, rebus in Persas gestis clarissimo, cui deinde
nepotem, aliosque duos filiorum exitii comites addidit. Nam Ziangir, indignitate fraternaenecis patri exprobrata,
propria in viscera adegit pugionem, Bajazetes, postulante Solimanno, a Techmasi Parthorum rege, ad quem acie
victus confugerat, cum filiis est peremptus.
Tandem ut ad lndica veniamus, post repertam Brasiliam Floridamque altero, postquam Carolus Caesar creatus
est, anno, Ferdinandus Magellanus Lusitanus fretum a se Magellanicum dictum, praetervectus est. Qua in
expeditione cum periisset, una ex ipsius navibus, coetera classe amissa, biennio post, toto terrarum orbe
circumnavigato Hispalim appulit. Terrae a Magellanicis observatae ex ignibus, qui eminus accensi visebantur,
sgneae vulgo tabulis in Cosmographicis indigitantur.
Eodem anno ceperunt Ferdinandi Cortesii victoriae, quibus tot capta oppida totis XX annis, tot lustratae
provinciae, imprimisque Mexicana urbs in lacu sita, ut Epitome hac explicari nequeant.
Peruviae simul regio partim a Varga, partim a Francisco Pizarro subacta, inque ea urbs magni nominis Cusco
Exinde Hispani ipsi mutuis se lanienis xx annorum spatio confecerunt, indignius avaritiam et libidinem victoris
luentibus, donec Petrus Gasca Jurisconsultus, a Caesare missus, levamentum aliquod adferret, capto Consalvo
Pizerro.
In India Orientali non minores progressus Lusitani fecere, difficiliore licet navigatione usi. Joan. Castrius parta
contra Cambajae regem victoria captoque Dio, amplissima ditissimaque Cambajae urbe, Lusitanorum ibi
imperium firmavit. Eorum sane civilior administratio fuit, regibus Emanuele et Joanne in illam curam
intentioribus, quum Caesar bellis implicatus Europae, exorta inter longinquarum
608

ditionum rectores dissidia lentius componeret.
Literis adeo effloruit Caroli imperium, ut haud sciam, an multis saeculis felicior doctorum virorum proventus
exstiterit. Imp. ipse parum literis cultus, Mercurino Gattinaria, Nicolao Granvellano, Heldo, Navio, Seldo,
consiliariis eruditis utebatur: Pontifices, Cajetano, Bembo, Sadoleto, Contareno, Polo Cardinalibus: Historici
Paulus Aemylius, Paulus JOvius, Franciscus Guicciardinus, Joannes Sleidanus enitebant.
Religionis Protestantium, praeter superius annotatos, Sebastian. Munsterus, Casparus Hedio, Joannes Aepinus,
Georgius Anhaldinus, Jacobus Sturmius, Victorinus Strigelius: Et Mathematici, Joannes Schonerus, Petrus
Apianus, Erasmus Rheinholdus: Poetae, Eobanus Hessus, Georgius Sabinus, Joannes Strigelius, et suniles clari
habebantur.
Franciscus Vatablus Lutetiae, Joannes forsterus Witebergae egregii Hebraismi doctores erant. Beatus Rhenanus
Selestadiensis, Joachimus Camerarius, Hieronymus Vida Cremonensis Episcopus, et major illis Philippus
Melanchthon Brettanus, humanioribus literis praecellebant. Nicolaus Machiavellus, historicus et Secretarius
Florentinus, ex ambitione Pontisicum docuit pleraque Christianis provenisse mala, Joannes Lascus, Anglia
pulsus, cum in Dania sedes frustra quaereret, in Frisia eas invenit, secumque Calvini dogmaata advexit.
FERDIN ANDUS Rom. Imper. SOLIMANNUS Turcarum.
FErdinandus rex Hungariae ac Bohemiae, annitente Carolo V fratre, rex Romanorum creatus, deinde eo se
abdicante, atque post biennium mortuo, Augustam potestatem concordibus Electorum suffragiis adeptus, dignum
se eo fastigio praebuit, pace Germaniae confirmata. Jenensem Academiam a Joanne Friderico Electore
excitatam, ut per cam purioris doctrinae depositum conservaretur, ornavit privilegiis. Colloquium Vormatiae
inter Romanenses et Euangelicos haberi jussit, si forte propius coire inter se partes possent. Sed quum id invito
Pontifice fieret, Romanenses, damnari primum ab Euangelicis, Calvinum, Osiandrum, Majorem et alios, ab
Augustana confessione recedentes, contendunt. Quod cum Snepsius, Strigelius, Stosselius, Morlinus, Sarcerius,
parati essent facere. Melanchthon vero et Witerbergici abnuerent, abrumpunt actionem Romanenses, infectoque
negotio abscedunt. Mansit interim inviolata pax reliquae Germaniae: at in Livoniam, Germanici imperii
381

