multa: sed ingenio erat pessimo, truci, avaro, insidioso, simulans ea se velle quae nollet: his quasi infensus
quibus consultum cupiebat, his vero, quos oderat, quasi benignus apparens. Repentinis consiliis et
responsionibus melior, quam meditatis. Exercitus in Germania summa vi Germanicum, qui tum iis praeerat, ad
capessendam Remp. perurgebant, quanquam obsirmate resistentem. Quem maxime casum timens, partes se, quas
senatui liberet, suscepturum in Republ. simulavit. Finxit et valetudinem, quo aequiore animo Germanicos vel
successionem celerem, vel certe societatem principatus opperiretur.
Inter initia civilem admodum, ac paulo minus quam privatum egit, praenomen imperatoris, cognomenque patris
patriae, recusavit. Adversus convitia malosque rumores firmus ac patiens, subinde jactabat: in civitate libera
linguam mentemque liberas esse debere. Neque tam parvum quidquam, neque tam magnum fuit, de quo non ad
P. C. referret. Quaedam adversus sententiam suam decerni, ne questus quidem est. Praesidibus onerandas tributo
provincias, suadentibus rescripsit; boni pastoris esse tondere pecus non deglubere. Paulatim principem exercuit
praestititque, etsi varium diu, commodiorem tamen saepius, et ad utilitates publicas proniorem. Ac primo eatenus
interveniebat, ne quid perperam fieret. Si quem eorum elabi gratia, rumore esset, subitus oderat. Matronas
prostratae pudicitiae, quibus accusator publicus deesset, ut propinqui more majorum, de communi sententia
coercerent, autor fuit. Imprimis tuendae pacis a grassaturis et latrociniis, seditionumque licentia, curam habuit.
Abolevit aut jus moramque asylorum, quae usquam erant, aut modum iis praescripsit. Hostiles motus, nulla per
se expeditione suscepta, per legatos compescuit: ne per eos quidem nisi cunctanter et necessario. Reges infestos
comminationibus magis et querelis, quam virepressit.
Legata Augusti cum serius populo exsolveret, irritatus est a scurra quodam, qui praetereunte funere, elata voce
mortuo mandarat, ut nuntiaret Augusto, nondum reddi legata, quae plebi reliquisset. Eum attractum ad se,
recipere debitum, ducique ad supplicium imperavit, et patri suo verum referre.
214

Archelaum Cappadociae regem (cujus filia Glaphyra Archelao Herodis filio nupta tertium fuerat) evocatum
Romam, ob neglecta quaedam officia, interemisset, nisi senex capularis et podagricus testem subornasset, qui se
ex eo audisse fingeret, ostendere velle Archelaum Tiberio, quum primum in regnum revertisset, quales nervos
haberet. Id tanquam delirii nota acceptum, servavit tunc quidem Archelaum: sed tamen paulo post defuncti
regnum Tiberius provinciae forma induit.
Eodem anno (erat quartus Tiberii) C. Caelio, L. Sempronio Coss. Germanicus Caesar Drusi filius, triumphavit de
Cheruscis, Cattisque et Angrivariis, quaeque aliae nationes inter Rhenum et Albim colunt. Bellum, quia
conficere prohibitus erat, pro confecto accipiebatur.
Vacui abinde externo metu Germani arma in se verterunt. Suevae gentes, Semnones ac Longobardi defecere a
Maroboduo ad Arminium, pro libertate bellantem. Maroboduus praelio perculsus in Marcomannos concessit,
Tiberiique auxilia exoravit. Missus Drusus Caes. filius, urbano luxu lasciviens, ut suesceret militiae, pacemque
firmaret. Collapsas et terraemotu duodecim Asiae urbes, inter quas Magnesiam, Philadelphiam, Apolloniam,
publico sumptu refovit. Germanicus in Orientem provectus, ut Vanonem Parthis regem redderet, pulsum ab
Artabano, parum profecit: Zenonem Polemonis regis Pontici filium, Armeniis volentibus imposuit. Nec multo
post extinguitur Antiochiae, ingenti luctu Syriae et circumjacentium populorum. Tanta illi comitas in socios,
mansuetudo in hostes: Cum magnitudinem et gravitatem summae fortunae retineret, invidiam et arrogantiam
effugerat. Ejus caedis per veneficia procuratae reus Piso semet romae interemit, frustra Liviae Augustae favore
subnixus, cujus occulto jussu facinus patrassee dicebatur.
Eo tempore Jani simulacrum Romae concidit, alio, eoque vero belli et pacis Domino, Jesu Christo, annum aetatis
vicesimum primum ingresso. Tiberius librorum Sibyllinorum alios mendacii coarguit, aliis authoritatem suam
reliquit. Aegyptias religiones ob sacerdotum Isidis lenocinium; Judaicas ob interceptas pecunias, a Saturnini
conjuge Jerofolymam missas, urbe expulit. Judaeos aut in gravioris caeli insulas amandavit, aut affecit suppliciis.
Adgandestrio Arminii promittente mortem, si venenum mitteretur, respondit, non fraude, neque occultis, sed
palam et armatum pop. Romanum hostes suos ulcisci. Caeterum Arminius, pulso Maroboduo, regnum et ipse
affectans, libertatem popularium adversam habuit, petitusque armis, cum varia fortuna certaret, dolo
propinquorum cecidit. Liberator haud dubie Germaniae, qui florentissimum Rom. imperium lacessierit, praeliis
ambiguus, bello non victus, Graecorum annalibus ignotus, qui sua tantum mirantur, dicente Tacito, nec Romanis
perinde celebris, vetera extollentibus, recentium incuriosis.
Tiberius sublato de Germanico metu, firmataque potentia, nudayit animum, moestamque vigilantiam et malas
curas pridem exercitas in lucem protulit: qua tempestate continuata Valerii Grati, praesidis Palaestinae averitia,
dejecti ordine IV Pontifices Judaeorum, Annas, Ismael, Eleazarus, Simon, successitque in summum sacerdotium
Judaeorum Josephus, cognomento Cajaphas, haud absimilis Tiberio saevitia.
At Tib. Caesar nactus simillimum suis moribus ministrum L. Aelium Seianum, exoletum istius Apicii, qui luxu
omnes mortales superavit, veritusque famem, cum adhuc possideret 2500000, semetipsum perdidit; Hunc
inquam nactus, ad summos honores extulit, scilicet ut homo nequissimus, ex alto graviorem deinde ruinam
duceret.
Illo reis subornante accusatores, varii
135

