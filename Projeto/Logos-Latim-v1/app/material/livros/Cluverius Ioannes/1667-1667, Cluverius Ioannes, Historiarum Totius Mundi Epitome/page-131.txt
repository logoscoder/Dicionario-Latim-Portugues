publica malebant ruina proteri, quam sua, quique salva Republica, salvi esse ipsi non poterant. Neque tamen
plures, quam tres cohortes, in urbe esse passus est. Militibus, peractis stipendiis, praemia constituit: Praetorianis,
qui sedecim annis meruissent, quinque drachmarum
207

millia, reliquis post viginti annos tria: quo nomine militare ex haereditatum vicesimis constituit aerarium.
Cumque antea queae in provinciis gerebantur, ad populum ferri oporteret, postea clam pleraque habuit, ideoque
de accurata rerum notitia historiographis multum detraxit, favente Dione libro quinquagesimo tertio. Quam carus
acceptusque Romano populo Augustus, tam invisus Judaico Herodes fuit, maxime ob Graecorum introductas
ineptias, et crudelia gladiatorum certamina. Quare continendis metu indigenis, Samariam ab Joh. Hircano
dirutam instaurat cum templo, et Sebasten, id est, Augustam nominat, Turrem Stratonis Caesaream: in Galilaea
Gabalam, in Peraea Esthemonitim munit, iisque in arcibus disponit praesidiarios, ut nobili vulgo omnem
tumultuandi facultatem adimat. Ingruente deinde fame et pestilentia atroci, coemtum a Petronio, Aegypti
praeside, frumentum largissime distribuit Judaeis indigentibus, duobusque efficacissimis ad compescendos
homines vinculis, suppliciorum severitate, et beneficiorum magnificentia, autoritatem sibi firmat. Inde pro
Mariamne occisa Simonis Boethi filiam, forma praestantem, thalamo applicat; novoque socero donat
Sacerdotium, ereptum Jesu Phabetis filio: et irritatos nova idololatria Judaeos, quod auctus imperio a Caesare,
templum ei ad fontes Jordanis prope Panium aedificasset, remissa tertia tributorum parte, mitigat. Pollionis vero
et Simeonis discipulos, in acta ejus nolentes juare, quanquam complures alios, dispositis ubique speculatoribus,
ad supplicia conquireret, non ausus occidere, Essenis etiam pepercit, ob Manahemi cujusdam fatidicam
libertatem. Quin ut expiaret tot scelera, ob quae haud immerito bonis se invisum perspiciebat, Templum DEI
Opt. M. plusquam regio instaurare sumtu aggreditur, pleraque aedificia a fundamentis nova molitus, alia ornat,
templumque longitudine centum cubitorum, altitudine CXX facit, cingitque amlissimis porticibus, et columnis
prorsus admirandis. Tantum opus, quum inchoasset anno regni XVIII, absolvit XXVIII. novem ante annis, quam
DEI filius corporeum templum de virgineo sibi sanguine strueret. Fama est, nullis per id decennium pluviis opus
interturbatum, nocturnis tantum imbribus madefactam terram, testante DEO, curae sibi esse sacerrimae
habitationis apparatum. Neque vero contentus Herodes, domi conciliasse sibi Judaeorum benevolentiam, apud.
M. Agrippam, Augusti generum, qui transmarinas provicias curabat, ac tum Bosphori regnum Polemoni
assignaverat, perfecit, ut Judaeis per Ioniam constabiliret liberum patriae religionis legumque usum, quo gentes
Asiaticae privare eos annitebantur. Eandemque liberatatem Asiaticis Judaeis omnibus, ac Cyrenensibus
Augustus ipse publico rescripto indulsit, sacramque pecuniam ex veteri instituto Jerosolymam mitti, nemine
prohibente, jussit, Olympiade 192.
At vero Augustus et Herodes, ambo publice felices, domi ac privatim infelicissimi mortalium, nec indigni ea
sorte visi, ob saepius et impudenter violatas sacri leges matrimonii. Etenim Herodes novem uxores habuit,
Augustus tres repudio dimisit, alienam superinduxit Liviam, eamque, ut diximus, praegnantem; Scriboniam
suam ipso partus die repudiavit. Herodes numerosa sobole miserior quam beatior, duos a Mariamne procreatos,
Alexandrum et Aristobulum filios, fortunae regiae, in quam alebantur, capaces, quum calumniis sororis Salomes,
et maximi natu Antipatri, patulas praebuisset aures, post inveteratum odium occidit: quibus tamen ipse postea
designatum jam successorem, velut inferias misit, Antipatrum, comperata ejus insigni malitia. Atque hoc pacto
socerum Hircanum, Alexandram socrum, reginam Mariamnem, tresque insuper praecipuos filiorum, crudelis rex,
crudelior
208

gener, crudelissimus pater et maritus jugulavit; laudabilior sane futurus, si Augusti esset amplexus
moderationem, qui exilio contentus et abdicatione filiae Juliae, neptisque ac nepotis, ad sanguinem usque saevire
in proprios affectus non sustinuit, quantumvis manifestioribus eorum flagitiis et intemperantia. Ideo per jocum
fertur dixisse, praestare Herodis procum esse quam filium.
Sed interea dum ille in propria grassatur viscera, fusoque innocentium sanguine de suo poenas pendit, misertus et
Judaeorum, et totius humanae gentis DEUS, novam universo mundo lucem, magnumque et perenne gaudium
intulit. Nam ut antiquitus per vates suos promiserat, et recens per Gabrielem Angelum Zachariae sacerdoti in
templo, Mariaeque virgini pientissimae Nazaretae denunciaverat: impleto fatali tempore, Filium proprium
humana indutum carne produxit in hanc lucem, Bethlehemi in Judaea. Mater Maria, stirpis Davidicae regia
quidem, sed paupercula virgo, tantis dotibus, quantas humana capere mens potest praedita, tantum Dei opus ipsa
vehementer obstupuit, gnaraque se virum nunquam passam, inaudito exemplo talem peperit filium, quem mox
Angeli celebrabant, Magi ex Oriente profecti adorabant, Simeon qui supererat pene solus magni Synedrii Judex,
publice praedicabat, Hanna fatiloqua anus omnium salvatorem asserebat. Herodes cognito et Magorum indicio,
et sapientum, praesertim Pharisaeorum, quorum sex millia in acta ejus jurare detrectabant, aliorumque piorum,
quotquot erant Jerosolymae, consensu, ut erat, incredibili et insana regnandi cupiditate homo, tollendum novum,
ut appellabatur, regem statuit. Ideoque ne evadere ullo modo posset, omnes infra bimatum infantes, qui circa
Bethlehemum et Jerosolymam reperiebantur, occidit, scilicet quasi fatis praecludere viam miseris mortalibus
liceret. Nihil enim effectum cruento edicto est, DEO puerulum per matrem, destinatumque ei maritum, in
131

