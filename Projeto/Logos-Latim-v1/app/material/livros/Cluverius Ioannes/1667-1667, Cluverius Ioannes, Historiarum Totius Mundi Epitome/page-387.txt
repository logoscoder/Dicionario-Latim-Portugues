praesentem senserunt Dei opem. Henricus enim, a quo premebantur, Rex a Polonis dictus ad pacem inclinavit
animum, principisque honor populo saluti fuit. Pax iterum religioni data.
Sed Henricus, degustata vix Polonia, cum de fratris Caroli interitu accepisset, insalutatis Polonis in Galliam
properavit, regnum ad se devolutum arrepturus. Poloni se desertos questi, sed parum in deligendo successore
concordes, pars Maximilianum Caesarem, pars Stephanum Batorium, nuper exstincto Joanne Sigismundo
Transylvaniae potitum, solio destinabant. Caesar cunctando fortunam frustrari visus Nam dum de legibus, in
quas jurare eum legati volebant, ambiguus haeret, Batorius eum celeritate antevertit, ductaque Anna, Sigismundi
Augusti sorore, Poloniae potitur. Mox Maximilianus ad caelsete regnum translatus, terrena alios habere jussit,
fama moderationis et justitiae, sinceraeque religionis amore ingens apud posteros,
617

imperio XII annis gesto, pauloque ante Academia Helmaestadiensi privilegiis exornata. Laudatur ejus dictum:
Gravissimum scelus esse, conscientiis velle dominari, id vero esse caeli arcem invadere. Nec Africa immunis
belli fuit hoc cempore. Joannes Austriacus in regnum Tunetanum amidam a Turcis excussum reduxerat, novaque
estructa munitione, cum fluxae fidei Amidas esset, fratrem ejus regem Afris fiduciarium imposuerat, conatu
frustraneo. Turca enim, per Sinanem Bassam, Goletum et munitionem novam expugnavit, quingentas macchinas
et opima spolia cepit, Hispanos aut occidit, aut Africa ejecit, XL post anno, quam Tunis in Caroli V ditionem
concesserat. Famam rei bene gestae mors tyranni subsecuta, quem Amurates III filius excepit. Eodemque anno
Cosmus, Magni ducis Hetruriae nomine a Pio V Pontifice insignitus, clausit vitam, Francisco filio successore.
Veneti Corcyram insulam accurate munierunt.
Annus LXVIII hujus seculi non tantum Erico Sueciae regi, sed et aliis principibus calamitosus fuit. Maria
Scotiae regina, Francisco quondam II, regi Franco nupta, quum reversa in Scotiam, Henricum Stuardum regem
maritumque adscivisset, uterum ferens, trucidari Henricum, translato in Bothuelium amore permiserat. Ob id
gesto violenter ac procaciter imperio spoliata a proceribus, in Angliam e custodia profugit, ubi nova subinde
matrimonia agitans, ambitiosaque fovens consilia, sibi tandem et consciis exitium attraxit, XVIII exilii anno
securi percussa. Guilelmus Cambdenus falsis circumventam testimoniis memorat.
Dispar Caroli Hispaniarum principis exitii causa fertur, qui quod displicere sibi crudelitatem in Belgas exercitam
ostenderet, patris Philippi jussu, ut cui insidias strueret, in carcere exstinctus est, eodem illo anno, quo Maria
regno excidit.
Alia Joannem Fridericum Juniorem Saxoniae ducem imprudentia perdidit. Hic enim Grumbachium et Bruccium
ab Caesare proscriptos, pertinaciter fovendo, proscriptionis telum ipse persensit. Capta enim ab Augusto Electore
Gotha, et Grimmensteino arce ejus solo aequata, missus ad Maximilianum Joannes Fridericuls in carcere diem
obiit.
Paulo ante excessum Maximiliani civitatum quarundam temeritas est castigata. Hamburgenses, quod
Stormarorum nautas in urbe sua merces venum exponere coegissent, violatam commerciorum libertatem C
millibus Joachimicorum Friderico regi luerunt. Rostochienses per intestina dissidia sub jugum redacti ducum
Megapolensium, pene perierant, cum singulari Dei beneficio, placatis per nobilitatem principibus Joanne Alberto
et Ulrico ex deprecatione culpae, libertate redonati sunt.
Maximiliano regnante, purioris Christianismi doctrina longius se diffudit. Nam per Galliam, Anglaim, Scotiam,
Pannoniam, Poloniam, Belgium roborata, dioeceses quoque Episcopales Magdeburgicam, Halberstadensem,
Verdanam in Saxonia, illustremque Brunsvicensium ducatum pervasit: Joachimus Fridericus Marchio ditionem
Magdeburgicam, Canonici Halberstadenses, postulato praesule Henrico Julio, Halberstadensem; Eberhardus
Hollius Verdanam dioecesin, renovato Euangelio imbuerunt. Exstincto Henrico patre, Julius Brunsvicensium
dux avitis terris exoptatum melioris Christianisimi exercitium indulsit, adjuncta Academia, felici pietatis et
bonarum artium officina.
Nicolaus Razevilus, Vilnensis in Lituania Palatinus, edito Sarmatice sacro codice, facem Euangelii Polonis et
Lituanis praetulit. Joannes Funccius Chronologus, e conciontore Alberti Borussi aulcio-consiliarius Borussis
infestus, <tap desc='Greek word'/> cum aliis cervice luit. Princeps ipse Albertus prae senio delirus, in ordinem
cogitur, Poloni regis adminiculis.
618

Confecto aegritudine, substituitur filius Albertus Fridericus, qui ducta Eleonora, Guilelmi Clivensis Filia mente
motus, deinceps pro pupillo vixit, Borussiam Georgio Friderico administrante.
Res secundae Protestantibus Theologis dissidiorum occasio fuere. Matthias Flacius et Jenenses aliqui cum
Victorino Strigelio ac Lipsiacis et Wittebergensibus de peccato, quod generi humano connascitur, importune
contendentes, substantiam id esse asserebant. Joh. Wilhelmus, Septemviri illius constantissimi Fil. colloquio
Altemburgensi sopire controversias satagens, acrius eas accendit. Filiorum defuncti tutor Augustus, Septemvir
Saxonum, deceptum se ab aliquibus Theologorum suorum eodotus, et Jenensibus ejectis jam aequior,
Wittebergenses plerosque nudavit dignitatibus; Gasparum Peucerum Medicum, et Georgium Cracovicum
Epistolarum magistrum, custodiae mancipavit. Actis deinde Protestantium Synodis Lichtenbergae, Torgae, et
Burgensi tandem in coenobio, concordiae formulam concinnati sedulo procuravit.
387

