Non minor pene Romae sub haec, quam Byzantii extitit tumultus. Leo III Adriano Pontifici successor datus,
populum in Caroli verba adegerat, vexillo Romanae urbis adipsum transmisso. Ob id et ob crimina, quae ipsi
objectabant aemuli, indignissime habitus ab Adriani necessariis, oculorumque suorum privatione damnatus,
miseratione eorum, quibus demandatum erat supplicium, laesis tantum leviter oculis, aciem eorum retinuit
incolumem, atque elapsus custodia ad Carolum profugit in Germaniam, ejusque autoritate et armis reductus
Romam, recepit thronum, ringentibus frustra adversariis. Irene interemptis mariti sui patruis, ne respirare ad
imperium possent, legatos de pace mittit ad Carolum, qui benigne auditi, e captivitate recipiunt Sisimnium
Tarasii fratrem, et novas cruentae et insidiosae mulieri spes firmandarum opum afferunt. Nam imperii deinde
ditiones cum Carolo partita, ut ipsa e Neapoli Siciliam versus omnia retineret, reliqua Italiae Carolo cederent.
Anno igitur Christi octingentesimo rerum maximarum et insolentium exordia memorantur.
Carolus Romam profectus, ut accita Synodo cognosceret de criminibus intentatis Pontifici, audit nefas esse,
Papam Romanum a quoquam judicari, ac proinde, cum nemo criminum probator esse vellet, permittit Leoni, ut
jurejurando se purget, pugatumque in sed relocat Pontihcia.
Leo gratiam relaturus benefactori tanto, ac ponderans secum, quanto odio laboraret Irenes Augustae infame ac
cruentum imperium, Natalitiis Christi feriis Carolum in Divi Petri Basilica solenniter pronunciat Augustum,
corona ad id capiti ejus imposita, acclamantibusque Romanis: Carolo Augusto, a Deo coronato, magno et
pacifico Imperatori Romanorum, vita et uictoria. Unde mos inolevit, ut Imperatores Occidentis ab Romanis
Pontificibus acciperent coronas, atque ex ea solennitate Augusti in Italia haberentur, cum romae jam a multis
annis, ex quo de imaginibus disceptatum, perexigua aut nulla Graeci Imperatoris reverentia esset. Pontifex
Carolum Imperatorem, antiquorum more Principum, adoravit, memor quantum deberet illi Patrono ac Domino.
Sed successores ejus, vice versa Caesares postmodum ad suorum detraxerunt pedum oscula, ut suo tempore
dicetur. Reipub. hanc mutationem, cum Episcopus corripuisse visus Augustae jura Majestatis, notavit
gravissimus terraemotus, ac dira pestilentia, queis totus Occidens laboravit. Carolus Siciliam sibi subjicere
cogitans, a legatis retinetur Irenes, pacemque ac nuptias prae bello amplectitur.
Obierat enim praecedenti anno Luitgardis, tertia uxor Caroli, ideoque haut
367

inconsultum videbatur imperii utriusque opes connubio principum copulari. Irene satis ad id propensa, sed
Aetius Spado tanti negotium momenti dissipavit, cupiens per Irenae nuptias, Leonem Thraciae ac macedoniae
ducem, fratrem suum, rerum potiri in Oriente, eaque spe inflatus cum Stauratio Patricio validas exercebat
inimicitias; quo exstincto solutior illustriores quosque despectabat, quae vis tandem ipsi et Augustae vertit exitio.
Etenim aegrotante forte Irene, optimatum aliqui persuadent Legionibus, Augustam destinasse Imperio
Nicephorum Logotheatm, eumque velle ad fastigium evehi Reipubl. ut importunis Aetii sollicitationibus
liberetur. Extemplo milites, quod fidem virorum dignitati adhibendam ducerent, Nicephorum Imperatorem
consalutant, inque ejus semet verba adigunt. Nicephorus obsepto custodibus palatio, Irenem cogit thesauros
indicare absconditos, fatentem jam sero, peccatis se suis commeruisse hanc contumeliam. Sic dimota a
gubernaculis mulier impia, in Lesbium denique relegatur insulam, ubi appositis excubitoribus tam arcte eam
habuit Nicephorus, ut moerore contabesceret misera, actis potentiae annis XXIII.
NICEPHORus nihilo melius aut fortunatius administravit rem Graecorum, homo omnium receptaculum
vitiorum, avaritia inexplebili, fallax, perfidus, qui nec iis pepercit, quorum opera Principatum acquisierat.
Bardanem Patricium ab Orientalibus creatum Imperatorem, jurata fide, se nihil ei incommodaturum, ad
deponenda insignia pellexit, monachumque sponte factum, per subornatos a se Lycaones excoecavit, fingens se
invito id factum, simulatisque lacrymis deplorans tanti casum ducis. Adscito inde ad consortium potestatis
Stauratio filio, Saracenis occurrit apud Crason Phrygiae, ac certamine inferior amissis quam plurimis, aegre
effugit manus bostium. Sed um Aaron Persiam componit tumultuantem, munitur a Nicephoro Ancyra Galatiae,
aliaque oppida, ad hoc saltem utili consilio, ut ne insequenti anno omnia prosterneret Saracenus. Nec
subterfugere tamen potuit dedecus ab Irene susceptum antea, ut Christiana in terris summa potestas tributo se
obligaret Mahumetanis. Impar enim Aaroni, cum trecentis millibus percursanti Romaniam, trecenta ei millia
numismatum obtulit annua, atque ut agnosceres servile Imperatoris caput, terna pro se filioque coactus pendere,
addita lege, ne instauraret munitiones, ab Arabibus destructas. Sed mox Nicephorus solita levitate contempto
foedere, irritavit in Cyprum Saracenos, a quibus templa ejus Insulae diruta, incolae expulsi sunt. Tentata est et
Rhodus, multo cum Insulanorum exitio: Sed urbs expugnari nequivit, classisique ipsa Arabum tempestatibus
disjecta periit. Mox et Aaron ipse in Perside vita defungitur, succedente Mahumete ejus filio, qui agitatus fratris
bello intestino, res Arabum et Christianorum illis in locis degentium vehementer afflixit, Ecclesias ac monasteria
multa aequavit solo. Nicephorus interim Stauratio Caesari sponsam delecturus, dum formarum virginearum
specatorem agit, duas sibi sumit stuprandas, praestantissimo puellas corpore: Filio Theophaniam quandam
Atticam, Irenae cognatam, jungit, sed avulsam ab alieno toro.
Delinitus deinde Caroli Magni legationibus, recepta Venetia, foedus cum eo amicitiamque firmat, subditis ipse
molestissimus novis iniquisque legibus; intolerandus praesertim tributo, Manichaeorum insuper, qui Pauliciani
vocabantur et Athingani, amicus et defensor. Admonitus a Theodosio patricio, quod omnibus execrationi esset,
231

