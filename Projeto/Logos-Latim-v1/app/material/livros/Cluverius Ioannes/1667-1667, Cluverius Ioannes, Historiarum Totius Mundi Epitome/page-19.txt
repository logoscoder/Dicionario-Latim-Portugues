Deum effecisse, ut praeda contentus abscederet, nec universum Regnum everteret. Pervicacior Roboamo fuit
Jeroboamus, Sichemi Rex. Etsi enim manus sacrificantis, qua Prophetam ab idololatria avocantem
comprehenadere conabatur, aruerat, arefecta ad ejusdem Prophetae preces revaluerat; Mox etiam ipse Propheta
in exemplum iverat, ob violatum Dei praeceptum, a leone interfectus. Nihil tamen mutatus sententia Jeroboamus,
plus sibi de suis inventis, quam divina sanctione placuit. Quamobrem horribiles impietatis poenas ei indixit
Achias Silonita Vates, qui idem antea regnum ipsi, cum Deum adhuc timeret, praedixerat. Nec irritae minae
fuerunt. Nam memorabili praelio ab Abia Roboami filio victus, suorum quinquies centena millia amisit. Abias
enim legi divinae adhoerescebat, ac veritate religionis confisus, Deum causae implorabat vindicem. Sed victoriae
illustri paucis supervixit annis, triennium duntaxat in regno moratus, majori tamen cum laude quam pater annos
septendecim. Mox etiam Jeroboamus ira percussus Numinis exspiravit, posteritasque ejus omnis ultore gladio
exstincta est, Baeza regnum occupante. Tunc Achias, Semaias, Iddo, aliique Prophetae studiis pietatis in
Palaestina praeerant; Hesiodus, secundum aliquos, profanorum numinum generationes in Boeotia decantabat. Et,
si Herodoto fides, Sesostri successerat in caecitatem potius quam virtutem Pheron seu Pharao Sesostris, qui,
curandis oculis quum matronam castam ex oraculo adhibendam intelligeret, nullam in tota Aegypto reperire
potuit, praeter olitoris cujusdam conjugem; quam idcirco in matrimonium accepi, suamque et caeteros omnes
igni adjudicavit. Ejus successorum Amasin devicit Actisanes Aethiops, qui Seras is forte erit quem in Judaeam
irrupisse dicemus, Asae regis temporibus.
ASA.
Abiae enim successit Asa sextus Hebraeorum Rex, patre avoque melior, et ad Davidis virtutes assurgens, si aras
e collibus amovisset, quibus jam pridem populus assueverat, ratus se Deo praestare, quod sola imitatione
majorum praeter ipsius jussa faciebat. Rex ipse patrium Numen sincera pietate coluit, templi thesauros egregie
auxit, simulacrum Veneris seu Priapi turpissimum, ut a matre sua consecratum, in torrentem Cedron projecit,
longe majorem Dei quam parentum rationem testatus ducendam. Ea mente longum et felix imperium adeptus,
septem reges decem tribuum regnantes exstinctosque vidit. Jeroboamum anno sui regni secundo, Nadabum
Jeroboami filium tertio, Baesam Nadabi interfectorem vicesimo sexto, Ellam Baesae filium vicesimo septimo,
Semrin Ellae, et mox suum percussorem
27

uno codemque octiduo. Hinc Amrin et Thibnim de regno discordantes, alterumque ex alterius morte breve
capientes gaudium, anno tricesimo octavo: Unus pius septem malis longe apud Deum potior. Et mirum sane
tantis Dei judiciis non profecisse spectatores. Etenim Baesa nihil emendatior internecione antecessorum familiae,
cadem in Deum hominesque improbitate fuit, ac proinde iisdem fatis est consumptus. Asa interim incredibilem,
omniumque ab orbe condito maximam victoriam, ex Aethiopibus in Judaeam irruentibus retulit; Zaram
Aethiopum regem, divicta Aegypto, decies centena militum millia, trecentosque currus militares rapientem prope
Maresam Judaeae oppidum, in valle latissima, fortiter excepit, oppositis eis copiis duplo fere minoribus. His
enim, implorato Dei auxilio, ad internecionem cecidit Aethiopas omnes Libyasque, locupletissima ex illis
vicinisque urbibus praeda parta. Quo ingenti Dei beneficio firmatus, quicquid erat alienorum numinum abstulit,
regnumque e Baesae subditis plurimum adauxit. Ista rerum tranquillitate septendecim annis usus, omnesque suae
aetatis reges felicitate supergressus, tricesimo sexto Hierosolymitani imperii anno diffidentia offendit Deum.
Nam Baesae molitiones veritus, qui Rama munita commeatu eum intercludere parabat, auro sacro profanoque
manum injecit, ut Benhadadum Syriae regem muneribus sibi devinciret, cujus opera Baesae munitiones
dissipavit. Objurgarus ab Hanano Propheta, quod Deum, multo majoribus periculis cognitum, humanis viribus
posthabuisset, animi ejus fiduciam injectis vinculis insolenter comprimere ausus est. Quare ab eo tempore partim
bellis, partim valetudine vexatus, id ipsum docuit, quod Regum ante et post ipsum plerique, neminem scilicet
sapientum omnibus horis sapere. Multos regum accepta affligere imperia, multos bona perdere, et ultimis
mergere suppliciis. Ut alia impropria non sint, certene lassessat fortuna, timendum, metuque semel recepto,
solidam felicitatem nox esse. Sed indulgenter sane Asa habitus a Deo, a quo nec plane defecit, quanquam
nimium Medicis fisus, convalescere e pedum malis nequivit. Sepultus est plusquam regie anno regni XLI.
Pessimus contra et simul infelicissimus regum Samris, occiso inter pocula Ella Domino, regiam regnumque ejus
invasit, idque post septiduum, cum vita amisit; nulla re alia celebris, quam quod regiam Thirzae rogum sibi fecit,
successoremque Amrim ad novam aulae sedem quaerendam vel morte sua, cum vita non posset, adegit. Is
emptum a Semero quodam montem inclyta rube exornavit, quam a pristino loci domino Samariam dixit, quae
sedes exinde Israeliticis regibus facta: sed praeclarius sibi nomen pariturus fuisset Amris, si cum regia religiones
quoque antecessorum mutasset, patriumque Deum ex prisco instituto coluisset. Quod cum non faceret, principia
regni turbulenta, quietem brevem habuit, sexennium solum post Thibnis aemuli sui mortem dominatus. Sic
regnum transmisit ad Achabum filium, Samariae regum deterrimum.
Dum hi rem Hebraeam vel corrumpunt vel restituunt, Lycurgus apud Lacedaemonios vir generis regii, et
patruelis sui Leobotae sue Charilai tutor, pupillo regnum, rara gentium fide, cum eripere posset, conservavit,
detestatus etiam matrem ejus, quod, uxor regis, quam mater esse, praeoptaret, sibique dominatum filii mercari
caede cuperet. Hinc conspicatus corruptas passim respublicas, dum quisque, suis commodis intentus, commune
19

