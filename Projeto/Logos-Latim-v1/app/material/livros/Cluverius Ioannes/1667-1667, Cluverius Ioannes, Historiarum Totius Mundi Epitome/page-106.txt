congressionis fuit. Antiochus tribus praeliis victor, cum Babyloniam occupasset, magnus haberi coepit. Itaque
omnibus ad eum populis deficientibus, nihil Parthis reliqui, praeter patrios fines, fecit. Tunc Phrahates
Demetrium in Syriam, ad oppugnandum regnum,
166

cum Parthico praesidio remittit, ut eo pacto Antiochus add sua tuenda a Parthia revocaretur: Interim, quoniam
viribus non poterat, insidiis Antiochum ubique tentabat. Ille ob multitudinem sparserat per civitates exercitum,
hybernandi causa, quae res exitio fuit. Nam cum gravari se copiarum praebitione, et injuriis militum civitates
viderent, ad Parthos deficiunt, et die statuta omnes, apud se divisum exercitum, per insidias, ne invicem ferre
auxilia possent, aggrediuntur. Quae cum nuntiata Antiocho essent, auxilium proximis laturus, cum ea manu,
quae secum hyemabat, progreditur. Sed in itinere obvium regem Parthorum habuit, adversus quem fortius, quam
exercitus ejus, dimicavit. Ad postremum tamen, cum virtute hostes vincerent, metu suorum desertus, occiditur.
Cui Phrahates exequias regio more fecit, filiamque Demetrii, quam secum Antiochus adduxerat, captus amore
virginis, uxorem duxit. Poenitere deinde dimissi Demertrii coepit; ad quem retrahendum cum turmas equitum
festinato misisset, Demetrium hoc ipsum metuentem, jam in regno missi invenerunt, frustraque omnia conati, ad
regem suum reversi sunt. Phrahates captos Antiochi milites cum in Scythas duceret postea, immemor hostiles
eorum animos captivitate nihil minutos, inclinata suorum acie, a Graecis interfectus est.
Itarestitutum Syriae Demetrium, Cleopatra socrus, Aegypti regina, per legatos sollicitat, pretiumque auxilii
adversus fratrem et desertorem maritum, Aegypti regnum pollicetur. Nec abnuit Demetrius, bellumque
Ptolemaeo infert. Sed dum aliena affectat, ut fieri assolet, propria per defectionem Syriae amisit. Siquidem
Antiochenses primi, duce Tryphone, execrantes superbiam regis, quae conversatione Parthicae crudelitatis
intolerabilis facta erat; mox Apameni, caeteraeque civitates, exemplum secutae, per absentiam regis a Demetrio
descivere. Ptolemaeus quoque cognito, Cleopatram sororem suam, opibus Aegyptinavibus impositis, ad filiam et
Demetrium generum in Syriam profugisse, immittit Zebinam juvenem quendam Aegyptium, Protarchi
negotiatoris filium, qui regnum Syriae armis peteret. Et composita fabula, quasi per adoptionem regis Antiochi
receptus in familiam regiam esset, nec Syriis quemlibet regem aspernantibus, ne Demetrii paterentur superbiam,
nomen juveni Alexandri imponitur, auxiliaque ab Aegypto ingentia mittuntur. Inter ea corpus Antiochi interfecti
a Rege Parthorum, argenteo in loculo, ad sepulturam in Syriam remissum pervenit; quod cum ingenti studio
civitatum et regis Alexandri, ad firmandam fabulae fidem excipitur, quae res illi magnum conciliavit favorem
popularium, omnibus non fictas in eo, sed veras lacrymas existimantibus. Demetrius autem victus ab Alexandro,
cum undique circumstantibus malis premeretur, ad postremum etiam ab uxore filiisque deseritur. Relictus igitur
cum paucis servulis, cum Tyrum religione templi se defensurus petisset, navi egrediens, praefecti jussu
interficitur. Alter ex filiis Seleucus, quoniam sine matris autoritate diadema sumpsisset, ab eadem necatur: alter,
cui propter nasi magnitudinem Grypho cognomen fuit, rex a matre hactenus constituitur, ut nomen regis penes
filium, jus autem omne imperii penes matreme esset. Sed Alexander, occupato Syriae regno, tumens successu
rerum, spernere jam etiam ipsum Ptolemaeum, a quo fuerat subornatus in regnum, intoleranda insolentia coepit.
Itaque Ptolemaeus, reconciliata sororis gratia, destruere Alexandri regnum, quod odio Demetrii, suis acquisierat
viribus, summis opibus instituit. Mittit igitur ingentia Grypho auxilia, addit filiam Tryphaeam Grypho nupturam,
ut populos in auxilium nepotis, non societate tantum belli, verum et affinitate sua sollicitaret. Nec res frustra fuit.
167

Nam cum omnes Gryphum instructum viribus viderent, paulatim ab Alexandro deficere coepere.
Fit deinde inter reges praelium, quo victus Alexander, profugit Antiochiam. Ibi inops pecuniae, cum stipendia
militibus deeslent, templo Jovis solidum ex auro victoriae signum tolli jubet, facetis jocis sacrilegium
circumscribens: nam victoriam commodatam sibi ab Iove esse dicebat. Interjectis deinde diebus, postquam ipsius
Jovis aureum simulacrum infiniti ponderis tacite evelli jussisset, concursu multitudinis in fugam vertitur,
magnaque vi tempestatis oppressus, ac desertus a suis, a latronibus capitur, productusque ad Gryphum, tollitur e
medio.
Per haec tempora Johannes Hyrcanus Judaeorum pontifex et Ethnarcha, renovato cum Romanis foedere,
antiquatisque Antiochi Sedetis actis, plenissimam populo restituit libertatem. Indumaeam subigit, et ad
accipiendam circumcisionem, ni patria malint excedere, omnes Idumaeos compellit. Samaritanorum templum,
contra Judaeorum legem, regnante Alexandro exstructum, captis vi Sicimis et monte Garizi, diruit, cum annos
stetisset ducentos. Haec agentem nemo Syriae regum bello interpellare ausus est. Alexander, Zebina dictus, rata
ea habuit: Gryphus mox a fratre exagitatus, facile ab Hyrcano spretus est. Cum enim mater Gryphi Cleopatra,
cupiditate dominationis prodito marito Demetrio, et altero filio interfecto, hujus quoque victoria inferiorem
dignitatem suam factam doleret, venienti ab exercitatione poculum veneni obtulit. Sed Gryphus, praedictis sibi
jam ante insidiis, veluti pietate cum matre certaret, bibere ipsam jubet; abnuenti instat. Postremum prolato indice
eam arguit, solam defensionem sceleris superesse affirmans, si bibat, quod filio obtulerit. Sic victa regina,
scelere in se verso, veneno, quod alii paraverat, extinguitur. Parta igitur solii securitate, Gryphus octo annis
quietem, et ipse habuit, et regno praestitit. Natus deinde illi aemulus regni, frater ipsius Cyzicenus, eadem matre
genitus, sed ex Antiocho patruo susceptus: quem cum veneno tollere voluisset, ut maturius armis cum eo de
106

