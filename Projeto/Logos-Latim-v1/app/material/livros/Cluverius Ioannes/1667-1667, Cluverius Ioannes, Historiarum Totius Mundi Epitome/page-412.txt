sequutus, Calvini instituta, regemque suum in percipienda Eucharistia, aemulatus est. Inauspicata regni exordia
horribilis notavit casus. Wartenbergius Baro Smirsitziam duxerat parenobilem sponsam, sed ex criminum
quorundam suspicione captivam, et ab Henrico Slasvata, sororis marito, haereditate spolitam; mox Gutscinum,
oppidum uxoris haereditarium, occuparat. Ergo Fridericus rx mittit, qui Slavatae Gutscinum cum arce tradant. Ibi
mulier irae impotens, ad nitratum pulverem, in conclavi quodam absconditum discurrit, militesque eodem
introducit. Hi vino depositi, ignem temere in pulverem effundunt, arcem seque, et dominam cum Slavata et
delegatis judicibus, uno horribili impetu perdunt, hominum capita ad centum.
Similiter dum Moravos, Silesio, Lusatos, sua in verba adigit Fridericus, novas in Bohemiam cohortes Balthasar
Maradas a Caesare ducit, Meslinum occupat; Bucquojus Mansfeldianos, stipendiorum causa parum morigeros,
invadit noctu, magnaque multat strage. Transylvanus cum Caesare aliquot mensium inducias paciscitur. Regerit
tamen cladem Christianus Anhaldinus, Bohemici exercitus ductor lectus, et Bucquojum Cremsam recedere cogit.
Nihil autem atrocius Cosaccis, Polonis auxiliaribus fuit, qui omnia ferro et libidine miscentes, praesertim ubi
Euangelium a Luthero instaratum vigeret, multos in sylvas refugos, frigore et fame ad mortem adegere, plures
acinace aut sclopeto,
657

citra modum ac mensuram, prostravere, affecti et ipsi vicissim, praesertim a Silesiis et Moravis, strage non una.
Hos audacius persequens Baro Felsius, sed sine pedestribus copiis (quae praetextu cessantis stipendii imperium
detrectabant) incidit in Bucquo jum, ab eoque haud modicam accipit cladem, suopte auctam exitio.
Talium adspectu motuum, Electores caeteri, praeter Brandeburgicum, ex conventu Mulhusino Palatinum flectere
ad poenitentiam student, haud obscure arma ei intentantes, ni Bohemiae renunciet. Palatinus contra causae
Bohemicae cognitionem, neque penes paucos Electores, neque penes Archiducem Austriae Ferdinandum
(quicum sibi res sit, non ut cum Caesare) sed penes regnum Bohemicum, aut totum imperium esse contendit.
Qua etiam de causa exteri principes, et indigenae plurimi, plenis comitiis litem decidi postulant. Apud Bohemos
adeo nihil Electorum valuere monita, ut Henricum, Friderici Palatini primogenitum sexennem, jam tum patris
successorem designarent.
Quamobrem Caesar, a regibus Hispaniae et Poloniae militum, a Pontifice pecuniarum impetratis subsidiis,
summa ope vindicare id familiae suae illatum probrum annititur. Palatino nequaquam, quantum exspectaverat
auxiliorum, ab Anglia veniente. Rex Galliae satius arbitratus de conciliatione agere, quam subministratis alterutri
viribus, roborare dissidia, ducem Engolismae, olim Arvernum, et Bethurium legat ad Germanos, dehortaturus
eos ab intestino bello, et concordiam, quantum fieri posset, redintegraturus. Per hos, ineunte Julio, Ulmae
transactum inter Maximilianum Bavarum, et Joachimum Ernestum Onoldinum, qui instructissimos exercitus, ille
a Catholicis Romanis, hic ab Euangelicis, mutuo in conspectu habebant, decretumque, ut intra solius Bohemiae,
ac unitarum ei provinciarum fines contineretur fax Bellonae, nec cui alii, ne Palatini quidem avitis ditionibus,
periculum crearetur.
Extemplo Bavarus in Austrios, Bohemis foederatos, movet, renunciare societati cogit, et reliquis ejus Provinciae
Protestantibus, qui jam sacramentum Caesari diexerant, accedere.
Elector autem Saxonicus Joannes Georgius, tum antea offensus Bohemicis tumulitibus, tum frustra hortatus
nuper ad consilia pacis collegam Fridericum, imposita sibi a Caesare executione proscriptionis Bohemicae, in
Lusatiam ducit; Budissinum vi tormentorum foedissime laceratum, ad deditionem trahit; utramque Lusatiam,
valido et lento Marte pressam, subjugat Casari.
Ea res Bohemorum vires distraxit, et maximum Caesari ad victoriam momentum attulit.
Eodem prorfus tempore Ambrosius Sinola, congregato e Belgis, Hispanis, Italis exercitu, jubente rege
Hispaniarum, patrimonium ipsum Friderici adoritur, fortunatas illas ad Rhenum terrs, et conniventibus
meticulose an diffidenter unionis Heibronnensis ducibus, Creutznacum, Altzeam, Oppenheimum, mox in
Ringavia Simmeram, Baccharacum, Caubam, subigit.
Ex Palatini partibus, princeps quidem Auriacus validis cum copiis Vesaliam processit, positisque ad confinia
castris, munitionem Modorfii supra Coloniam medio Rheno excitat, cui a forma clericalis galeri, nomen
Pfaffenmutzio fuit: At frater ejus Henricus Fridericus, in Palatinatum profectus, minime eum in Onoldino reperit
propugnandi Friderici ardorem, quem res tanta videbatur postulare.
In Hungaria Gabor, actis Neosolii suorum comitiis, Rex proclamatus, Austriam incursat, Bohemis auxilia mittit,
Tampirium, Posonium tentantem, occidit tormenti ictu: magna patraturus, ni socii res in bohemia uno praelio
corruissent. Ibi enim, pacata Austria,
658

Bavarus universas vires Bucquojo comiti junxerat. Expug nabantur vi oppida, Pragoditzum, Pissecum, alia:
inquilini omnes ferro mactabantur. Satzensi territorio in dominos suos coloni insurgebant, praedia et aulas
insanis evastabant modis. Oppositus Bohemorum exercitus, praesente quidem Palatino rege, qualemcunque
praestitit fidem. Raconitzae velitationibus aliquandiu dimicatum. Sed parum in officio erat miles, stipendio
fraudatus, quod Caesarianus vel ex hostico, vel divite Maximiliani ducis manus petere assuecebat. Et fatalis
exercere visa multos intertia, qui quasi salvae opes forent et pecuniae, amissa patria, ita aurum omni studio
412

