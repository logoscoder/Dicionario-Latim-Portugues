Contracto Austriam, Styriam, et Carinthiam contulit, eque re Bohemum, cujus filius Carinthima matrimonii lege
tenebat, vehementer offendit. Auxitque iras, quum Margaretam Tyrolensam, filio Bohemi impotenti nuptam, suo
sociaret filio Ludovico, quem Marchionem Brandeburgensem creaverat, eique Tyrolensem hoc pacto compararet
Comitatum. Papa vero Joannes Caesari jam Victori litem intenderat, quod minime a se confirmatus, nomen
vimque Imperatoriam usurparet, quodque Vice-Comiti mediolanensi adversus Guelfos auxilia submitteret.
Etenim Henrici VII virtute, Gibellinorum in Italia partes revaluerant, quibus Bavarus haud obscurum impendebat
favorem, uti et quibusdam Minoribus, quos Papa diris insectabatur. Fraterculi hi vocabantur, purpuram, opes,
dominatum, a Sacerdotio aliena esse praedicabant. Christum et Apostolos non exemplum modo, sed et legem
hanc successoribus dedisse. Hanc sententiam Joannes Pontifex impiam censuit damnavitque. Illi vicissim
Pontificem haeresi laborare, novumque creandum contendebant. Wilehlmus Occaus Minor, cum Augustorum
jura copiose tutaretur, Joannem haereseos aliorumque criminum coarguit.
Ludovicus anno ejus seculi XXVI Tridentum progressus, obvios habuit rectorum Longobardiae legatos. Miserant
eos, Galeatius Vice comes Mediolanensis, Canis Scaliger Veronensis, Castrutius Lucanus, et alii Italici gibellini,
quos Pontificis legati vexabant. Corruerunt apud Bononiam et passim Pontificii pugnatores. Itaque magnifice
exceptus Mediolani Caesar, secundam ibi de more coronam accepit. Sed cum aurum a civitate exigeret
coronarium, Vice comites sibi adversantes movit imperio, quos tamen postea restiuit. Pisanos in potestatem
redactos, Castrutio jussit obedire. Ibi pestilentia exercitum vastavit.
Papa execratus Ludovicum, mandavit Electoribus, ut alium crearent Imperatorem. Sed Joannes Bohemiae rex
ejusque patruus Balduinus, Trevirorum Paresul, illa consilia disturbarunt. Ludovicus perrexit Romam, invitatus a
populo et principibus, ubi tertia redimitus corona, autoribus praesertim Stephano et Sarra Columnis, Petrum
Corbarium Reatinum insignibus Pontificiis exornavit, hominem majoris, quam sanctioris litraturae; at ad res
gerendas non ineptum. Illi Nicolai Vnomen inditum, a quo denuo Caesar coronatus. Si statim in Apuliam
Movisset, eam Roberto, Pontificias tuenti partes, adimere putuisset. Sed moram trahendo in urbe, et muniendi sui
spetium hosti praebuit,e t civibus oneri fuit. Quare discedere coactus in Thusciam, dum Florentinos obsidere
parat, morte impeditur Castrutii: Inter Castrutii filios et Lucanos, cum parum conveniret, abstulit juvenibus
civitatis dominium, Accium Vicecomitem Mediolanum remisit, Antipapam reliquit Pisis,
507

Marcus, frater Galeatii, Luca potitur, quam tamen mox milites Sinolae cuidam Genuensi vendidere. Quam ob
rem Ludovicus, vacillantem Veritus Italicorum fidem, cum diceret, Caesares multos veneno, paucos ense ab
Italia abactos, revertitur in Germaniam, re omni, quam susceperat, infecta, nisi quod civitatibus Procuratores
dedit, Vicarios nomine, re dominos terrarum. Eo digresso, Bonifacius Pisanus Comes rem gratam Joanni
facturus, antipapam Nicolaum Avenionem (ubi tum curia erat) perducit. Ibi ejurato honore, in carcerem
conjicitur Pseudonicolaus, vitamque in aerumnis absolvit.
Dum illis Occidens factionibus quassatur, Oriens conculcatur a Turcis, Byzantinus principatus indies
imminuitur.
Andronicus Junior, senioris nepos, flagitiosam agebat adolescentiam, nocturnis grassationibus rivales suos
persequebatur. Factum casu, ut dispositi milites, dum genio heri obsequuntur, fratrem ejus Manuelem letali telo
transfixerint, hucn de Andronici rivalibus esse rati. Eo infortunio adeo consternatus est Michael Plaeologus,
pater utriusque, Thessalonicae tum degens, ut prae moerore vita abierit. Andronicus interim senior avus, altum
mente dolorem concipit, et de redigendo in ordinem nepote, consilia agitat. Erat eidem nepos e Constantino filio
spurius nomine Syrgiannes, cui multum tribuebat. Hic avi consilia adolescenti denudavit, fecitque, ut adjunctis
sibi Joanne Cantacuzeno et aliis, Thraciam per illos clanculum occuparet. Senex interim objurgatum,
convictumque de flagitiis nepotem, carceri volens mancipare, a Theodoro Metochita persuadetur, moram
consilio interponere, quod instante Carnisprivio, lautioribus dediti conviviis cives, faciles in seditionem proruere
solerent. Quo tempore ex equo ad parietem depicto clarissmus resonuit hinitus, malorum impendentium, ut et
olim, praenuncius.
Elapos igitur quadragesimali jejunio, vocatus denuo in senatum nepos, jurejurando adigitur, de non struendis
vitae, aut imperio avi insidiis. Sed illum conjurati adeo in diversum egere, ut et impunitatem illis per
Metochitam, Andronici generum, auderet postulare. Ea audacia ingemiscens senior, aperte fassus est, sua aetate
et imperii majestatum et pietatem Ecclesiae obiisse, atque comprehendendi nepotis confilium Gerasimo
Partriarchae, qui Joanni Glycae successerat, aperuit.
Antistes male tegens arcanum, accurrit ad juvenem, exponit periculum, accelerare fugam suadet. Itaque nocte
Pschali profugit Andronicus Adrianopolim, anno mundi (ut Graeci corruptis e libris putant) 6829, secundum
Hebraeos libros 5237, salutis anno MCCCXXI. Ibi in castra delatus Syrgiannis et Cantacuzeni, colligit militem,
et avo bellum facit. Seniorem oderant subditi, per bella Turcica continuis exactionibus et tributis pressi, atque
tum maxime in perpetuam classem adversus Turcas annui census poscebantur. Quare junior, pronunciata per
urbes et pagos immunitate, totam fere Thraciam Macedoniamque ad se traxit, in eumque egit terrorem avum, ut
thraciam addiceret foedere nepoti, sola Constantinopoli et Macedoniae parte sibi retenta. Quo tempore Turci,
animadversa imperii labe, classes aedificare, et mare ingredi coeperunt, idque adeo impune et magno numero, ut
318

