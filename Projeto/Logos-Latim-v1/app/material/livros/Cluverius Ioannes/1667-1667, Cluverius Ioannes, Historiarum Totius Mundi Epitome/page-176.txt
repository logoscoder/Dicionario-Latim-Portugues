ut fit, Lolliano mox vicem reddidit Victorinus, Victoriae filius, quae matris castrorum et Augustae nomine
affecta, similiter Posthumium et Victorinum, sicut Zenobia Odenatum excepit, cum ipsa fugiens tanti honoris
onus, primum in Marium, deinde in Tetricum atque ejus filium contulisset imperia, quorum opera effectum, ne
Germani similiter Gothis et Persis, Romanum pervaderent solum. Quibus si eadem, quae illis data facultas
fuisset, periisset tunc omne Romani nominis imperium. Victorinum Trajano haud minoremvirtute, parem
clementia Antonino, Nervae gravitate, severitate militari Pertinaci, in gubernando aerario Vespasiano, sola libido
perdidit, et cupiditas mulierariae voluptatis. Qua cohibita in exordio, post biennii Imperium constupratis vi
plerisque, ubi Attitiani cujusdam actuarii conjugem concupivit, facinusque ab ea viro patefactum est, accensis
furtim militibus, per seditionem Agrippinae occiditur: Illico et filius, quem Victorina avia Caesarem appellabat.
Suffectus est Marius, ferri quondam opifex, vix corpore validus, ac militaribus usque ad imperium gradibus
evectus, qui carra venientia digito repulisse dicitur. Una die factus Imperator, altera visus imperare, tertia
jugulatur gladio a servo, quem ipse fecerat. Ergo Victorina seu Victoria, legionibus grandi pecunia
comprobantibus, Tetricum Imperatorem creat; qui familia nobili, praesidatu Aquitanos regebat: filioque ejus
Tetrico Caesarea insignia impartiuntur.
279

Aureolus dudum Rhetias ac Pannonias tenens, excitus, uti mos est, socordia Gallieni, Romam novissime
contendit. Eum Gallienus apud Pontem, cui ex eo Aureoli nomen est, fusum acie Mediolanum coegit, quam
urbem dum machinationibus omnis generis oppugnat, ab suis interiit. Quippe Aureolus, ubi solvendi obsidii
spem inanem vidit, ducum Gallieni Tribunorumque nomina, quasi destinata ab eo ad necem, astu composuit,
literasque e muro, quam occultissime potuit, abjecit: quae forte a memoratis repertae, metum suspicionemque
injecere mandati exitii; verum eas effluxisse incuria ministrorum. Qua causa, Martiani et Heracliani consilio,
simulata proruptione hostium, nullis, uti re trepida ac repentina solet, tectum stipatoribus, tabernaculo educunt
nocte intempesta; teloque trajicitur, cujusnam, per tenebras incertum. Ita autoris necisne errore, an quia bono
publico acciderat, inulta caedes fuit; quanquam plures suo magis, quam Reip. studio ducebantur, potiorque
flagitio tyrannidem amotam vocabat, damno saepe publico oppressos. Gallienus novem annos solus cum patre
sexennium imperaverat, et a Claudio in caelestium est numerum relatus, vix exsequiis dignus judicio aliorum.
Senatus, cui exercitum adire interdixerat, contumeliam ulturus, satellites propinquosque ejus per scalas
Gemonias praeceps agendos decrevit, precante deos inferos vulgo, sedes impias uti Gallieno darent. Verum in
Christianos mitissimus fuit, et persecutionem gravissimam, patre Valeriano adhuc imperante exortam,
compescuit. Qua pace subnixi sancti, facilius omnia orbis mala perferebant, et plurimi contagiosa lue
conflictantes, quos suit deserebant, Christianorum refovebantur opera. Lapsi quoque superioribus certaminibus,
cum supplices veniam peterent, redibant ad Ecclesiae gremium, Novatianorum inclementia explosa.
De haereticis tamen, quomodo recipiendi essent, variabant sententiis Episcopi. Cyprianus rebaptizandos putabat,
Lucius, Cornelius, Sixtus, Romani Episcopi non putabant. Dionysius Alexandrinus recte, semel in Ecclesia
baptizatis sufficere baptisinum, quem susceperant: sed baptizatos ab haereticis, quibus integra Trinitatis fides
deesset, vero baptismo non privandos.
Idem mille annorum delicias, ex Apocalypsi Johannis a quibusdam confictas, prudenter et moderate refutavit.
Gentes, quae his temporibus Romanum occupabant solum, ea occasione sidem quoque Christianam addidicere.
Ita ex ipsis imperii ethnici cladibus Christi regnum augebatur.
FLAVIUS CLAUDIUS ET QUINTILIUS FRATER.
CLaudius Dalmata Gallieni sententia morientis Imperator designatus, missa sibi Ticinum, ubi tribunatu
fungebatur, regia ornamenta accepit, ejusque imperium milites, quos fere contra ingenium perditae res subigunt
recta consulere, avide approbarunt, Viri laborum patientis, aequique ac dediti Reip. Aureolus ab eo victus
praelio, et occisus est. Tetricum in Galliis aggredi noluit, Reipubl. potius hostes, quam Principis persequendos
professus. Alamanorum, haud procul a lacu Benaco dimicans, ingentem multitudinem fudit. Gothi, quos
diuturnitas nimis validos ac prope incolas effecerat, omnes tunc gentes suorum ad Romanas invitaverunt praedas.
Scytharum diversi populi, Peucini, Trutungi, Austrogothi, Virtingui, Sigipedes, Celtae etiam et Heruli, in
Romanas ditiones irruerunt, ut trecenta viginti millia armatorum haberet hostium Claudius, cum nec scuta, nec
spathae, nec pila superessent Romanis, cum Gallias et Hispanias, vires Reipubl. teneret Tetricus, sagittarios
Zenobia possideret. Pugnatum est apud Moesos, multa praelia fuerunt apud Martianopolin, multi barbarorum
naufragio periere, pugnatum
280

est apud Byzantios, apud Thessalonicenses, et ubique tamen victi sunt Gothi, captae diversarum gentium nobiles
faeminae, impletae servis militibusque peregrinis Romanae provinciae. Cum se reliqua multitudo in Haemum
montem contulisset, illic ita fame ac pestilentia laborarunt, ut jam Claudius dedignaretur cos vincere. Versi
autem in praedam Romani, ad duo millia a fugientibus interempti sunt: sed accepta clades virtute Principis
antiquata, et Scytharum L millia traduntur occisa.
Sub haec Zenobia, majora appetens, ducem Sabdam in Aegyptum mittit, quam Timogenes in ejus potestatem se
redacturum promiserat. Palmyreni LXXX millia in aciem produxere, quorum multitudine superati Aegyptii,
176

