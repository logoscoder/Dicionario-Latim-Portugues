restituentibus, Silone, Poppaedio, Mario, Egnatio, aliisque italicorum ducibus plerisque occisis. Romani victis
afflictisque ipsi exarmati, quam integris universis civitatem dare, stulta superbia, maluerunt.
Supererant Nolanae belli hujus reliquiae, cum quinto anno Q. Pompeius et L. Cornelius Sulla consulatum
inierunt, bellique civilis inter ipsos duces feralia principia, justo Dei in ambitiosos et crudeles Romanorum
animos judicio, exstiterunt. Ejus occasio haec fuit.
Mithridates rex bello acerrimus, virtute eximius, duarum et viginti gentium ore loquens, aliquando fortuna,
semper animo maximus, ductus occasione belli Italici, odio in Romanos Annibal, Paphlagoniam occuparat,
jussusque restituere, haereditariam eam patri suo obvenisse responderat. Nec territus minis, Galatiam quoque
invaserat. Deinde sororis suae Laodices filiis Cappadociae regno privatis, Ariobarzani a Romanis introducto erat
infestus, Nicomede etiam Nicomedis filio bellum ciente, Bithyniae imminebat, totumque orientem in Romanos
sollicitabat. In eum dux sorte creatus Lucius Sulla Cos. circa Nolam, arma pertinacissime retinentem morabatur,
ut expugnata urbe in Asiam expeditiori militia iret. Interim Romae C. Marius jam septuagenarius, per P.
Sulpitium Trib. plebis legem ad populum fert, qua L. Sullae imperium abrogatur, Caio Mario bellum
Mithridaticum decernitur. Additur exulum revocatio, novorumque civium et libertinorum in tribus distributio.
Nec vim abstinet Tribunus, Pompeii Cos. filium, generum Sullae interficit, legatos ad Sullam mittit, exercitum
Mario tradi postulantes. Sulla et suae irae indulgens, et ardore militum incensus Romam properat, et adversus
factionem Sulpitii et Marii in ipza urbe pugnat,
180

eamque ejicit. Duodecim a senatu hostes judicantur, inter quos C. Marius pater et filius, Sulpitius indicio servi e
villa sua retractus occiditur: servus ut praemium promissi indicii haberet, manumittitur quidem: at ob seclus
domini produti de saxo dejicitur. Marius junior in Africam trajecit. Marius pater, cum in paludibus
Minturnensium lateret, extractus est ab oppidanis: ad quem occidendum missus servus publicus, majestate viri
recedit. Itaque et ipse ad filium in Africam, data publicenavi, delatus est. L. Sylla civitatis statum ordinavit. Ejus
collega Q. Pompeius consul ad capiendum a Cn. Pompeio proconsule exercitum profectus, consilio ejus
trucidatur.
Mithridates interea Phrygiam Asiamque, pulsis Aquilio et Manlio legatis, qui temere sine decreto publico bellum
accenderant, sibi subjicit, unque die, quicquid erat civium Romanorum in Asia, missis ad civitates literis,
propositisque praemiis interfecit. Urbem Rhodum, quae sola in fide manserat, oppugnat, et aliquot praeliis
navalibus victus abscedit. Miserat etiam in Graeciam Archelaum ducem cum CXX millibus, per quem Achaia, et
prodente Aristone, Atheniensium civitas capta est. Dum eum Sylla apud Athenas obsidet, ipsamque urbem,
coactis ab Archelao eam defendere civibus, corpora intra muros, animos extra habentibus, expugnat. Romae
Cornelio Cinna, Cn. Octavio Coss. male obrutum resurrexit incendium, et quidem ab ipsorum consulum
discordia, quum de revocandis, quos senatus hostes, autore Sylla judicaverat, ad populum inferretur. Cincta
quidem gladiis concione, sed vincente Octavio, profugus patria sua Cinna, exutusque potestate consulari a
senatu, confugit ad partes. Redit ab Africa Marius, clde et exilio major. Ad tanti nomen viri late concurritur,
exercitus Appii Claudii, qui ad Nolam erat, corruptis centurionibus Cinnae jungitur; Italici, quos per omnes
Romanas tribus dividere Cinna coeperat, favore causae suae advolantes, ingentes Cinnae copias praestitere, ut
XXX legionum instar impleret. Cn. Pompeius, Magnis pater, eversor Asculi, ita se dubium, mediumque partibus
praebebat, ut temporibus insidiaretur, et huc atque illuc, unde spes major affulgeret potentiae, se exer cit umque
deflecteret. Ad ultimum magno atrocique praelio, sub ipsis moenibus urbis, cum Cinna conflixit. In eo duo
fratres ignorantes concurrerunt. Cum victor mortuum spoliaret, suo agnito fratre ingenti lamentatione edita,
rogoque ei exstructo, ipse supra rogum se transfodit, et eodem igne consumptus est. Fraude Pompeii, qui
profligatis demum optimatum rebus auxilium tulerat, et segnitie Cos. Octavii confirmati Cinna et marius, quatuor
exercitibus, quorum duo Q. Sertorio et Carboni dati sunt, urbem circumsederunt. Ostiam Coloniam expugnavit
Marius, et crudeliter direpuit. Samnites Mario juncti Plancium cum exercitu cecidere. Janiculo depulsi Mariani,
Antium, Ariciam et Lavinium devastarunt. Cum nulla optimatibus spes esset resistendi, propter segnitiem aut
perfidiam seu ducum, seu militum, Cinna in urbem receptus est; Mox lege ab eo late etiam Marius. Hic
postquam Octavii manus dejecta Janiculo est, in principum capita saevire coeptum. Coelitus etiam pugnatum in
cruentas acies, et infanda capita. Pompeius fulmine afflatus interiit: exercitus ejus pestlientia correptus, pene
totus absumptus est. Furentibus deinde Cinna et Mario, Octavii consulis caput pro rostris exponitur: Cn.
Antonius consularis in Marii ipsius mensis: C. Caesar et Fimbria in penatibus domorum trucidantur: Crasi pater
et filius in mutuo alter alterius aspectu, Baebium atque Numitorem per medium forum unci traxere carnificum.
Catulus se ignis, exitialisque haustu odoris ludibrio hostium exemit. Merula, qui pro Cinna consul creatus fuerat,
flamen Dialis, Jovis sui oculos venarum cruore respersit. Mox sui quisque periculi etiam merces factus
181

nec quisquam innocens habitus, qui locuples esset. Cinna et Marius, citra Comitia ulla, consules seipsos
renuntiarunt. Sed Marium idibus Januariis mors abstulit, hominem in bello hostibus, in otio civibus
infestissimum: qui quam Rempubl. armatus servaverat, eam primo togatus omni genere fraudis, postremo etiam
114

