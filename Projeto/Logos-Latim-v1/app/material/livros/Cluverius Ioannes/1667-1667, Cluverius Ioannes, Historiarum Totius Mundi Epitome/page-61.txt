accessione civium auctae, legibus firmatae, arcibus et propugnaculis tyrannorum nudatae sunt. Tantus vir
Timoleon, nihil suum, omnia divini esse muneris dictabat, Magistratus Jovis Amphipolos, i. e. famulos, jubens
appellari, dignae equidem virtutes, quas plurimi populorum rectores medullitus aemulentur.
Dupar huic ingenio Ochus, tristi occubuit fato. Bagoas eum Eunuchus et militum praefectus, dato per Medicum
veneno, rebus humanis exemit, cadaver felibus objecit devorandum, ex ossibus manubria curavit fieri, supposito
interim, qui pro ipso regiis sepulchris inferretur. Talem saevitia Ochi finem habuit, exercita annis XXIII, additis
funeri ejus omnibus filiis, dempto qui erat minimus, Arse, cui nomen regium circumdatum, potestate Bagoae
servata.
ARSES autem hic meditatae jam ultionis manifestus, tertii imperii anno ejusdem parricidae scelere interiit, et
crudelitatem exhausit crudelitas, vergente jam ad interitum Persarum Monarchia, finemque suum, ut fieri assolet,
in rectorum vitiis praemonstrante.
Jam enim Philippus Asiae imperium improba spe complexus, victam Craeciam in Persas armare festinabat. Ideo
rex regnandi inexplebilis, nec a proximis abstinuit manum. Siuidem defuncto Arriba Epirirege, uxoris suae
vitrico, transtulit in Alexandrum fratrem Olympiadis sceptrum, depulso Aeacida Arribae filio, legitimo regni
haerede. Inde Methonam, faventem Thracibus et Atheniensibus, bello capit, amisso in oppugnatione oculo,
semperque majorum appetens, Perinthum et Byzantium, ob portas sibi clausas, diuturna obsidione fatigavit,
pecuniae interim et annonae copiam de piratica mutuatus. Eam obsidionem ut solveret, fecerunt Ochi et
Atheniensium auxilia, qui Perinthios omnibus modis adversus insurgentem Philippi potentiam tuebantur. Mox
accessit Atheae Scytharum animositas regis, qui cum in subsidium vocasset Philippum adversus Istrianorum
dynastam, defunctus eo periculo per inopinatam mortem adversarii, auxiliatori mercedem petenti, respondit, non
opibus censeri Scythas, sed virtute animi et corporis duritie. Quibus derisus Philippus Byzantio discedit,
depraedatusque Scythiam, multa hominum et jumentorum millia, in macedoniam abripit secum: sed revertenti
occurrerunt Triballi, portionem praedae postulantes, negantemque praelio excipiunt, in quo ita vulneratus
94

est Philippus, ut per femur ejus equus intereficeretur: cumque omnes occisum putarent, perturbato exercitu,
praeda amissa est.
Rex ubi ex vulnere primum convaluit, diu dissimulatum bellum Atheniensibus infert, quorum se causae Thebani
a Demosthene persuasi, adjungunt, communem docti hostem communibus viribus summovendum. Praelio
commisso ad Chaeroneam, Athenienses haud sustinentes induratam bellis Macedonum virtutem, magna
vincuntur clade, universaeque gloria dominationis et vetusta libertas Graeciae concidit. Ex hac victoria
insultantem Graecis Philippum, fregit orator Demades licet captivus. Cum, inquit, Agamemnonis tibi personam
fortuna tribuerit, quid factis Thersiten refers? Qua oratione confuso Regi suppressa deinde hujus laetitia est,
conducto etiam puero, qui subinde inclamaret, hominem esse Philippum. Lysiclen Atheniensium ducem, ob male
gestam rempubl. acerbissima Lycurgi oratoris accusatio in exitium egit miserandum. Philippus per filium
Alexandrum, cui multum de victoria debebat, Athenienses sibi fecit amicos, Thebanos durissime habuit,
interfectisque civitatis principibus, ccc eis exules rectores imposuit. Funestum dixeris illum Graecis diem, quo
Athenienses et Thebani a Philippo, Spartani in Italia, dum Tarentinis opem ferunt, a Lucanis devicti sunt praelio,
regeque etiam Archidamo spoliati. Laetum contra Romanis annum, quibus cum Campani a Samnitibus victi se
dederent, acerrimis Samnites praeliis prostrati, succubuerunt. Alter tantum Consulum Valerius 170 signis
militaribus, XL scutorum millibus potitus esse legitur, tanta victorum laetitia, ut Romani milites Capuanis
inescati delinitique deliciis, aegre in Latio retinerentur, Capuam patriae urbi licentius praeferentes.
At Philippi felicitatem funestus obscuravit exitus. Jam Corinthi convocatis omnium civitatum legatis, Graeciae
ducatum induerat, ducenta ei peditum, quindecim equitum destinabantur millia, quibus bellum faceret Persis:
Jam Attalum et Parmenionem in Asiam praemiserat, cum inter ipsos genialium nuptiarum apparatus, improvisa
morte concidit. De consiliorum successu rogitanti responderat Pythia: Serta gerit taurus, jamque astat qui
immolet illum. Quod ipse quidem de Persarum Rege interpretatus, suopte exitio in se non minus quam in illum
ostendit esse dictum. Ita enim ludibrio habere percunctatores Apollo pridem sueverat, vere Apollyon, id est,
perditor dictus Johanni: Nam eodem anno et Persarum rex Arses, et Philippus ei insidiatus, utrique alienis
insidiis periere: Arses Bagoae, Philippus Pausaniae stipatoris sui. Hunc quod flagitiosas Attali injurias, qui
stupro adolescentem objecerat, haud pro rege puniisset, infestum sibi Philippus reddiderat. Quare occasionem
speculatus juvenis, Philippum ad spectacula euntem, quae Alexandri Epirotae et Cleopatrae filiae nuptiis
adornaverat, praecedente inter duodecim deos regio simulacro, bovis instar mactat, et diis se annumerantem,
nimium esse hominem demonstrat, diemque laetitiae dictum, foedum luctu funeris facit, non invita, ut aiunt,
Olympiade regina, quam Philippus, ducta Attali sorore, matrimonio injuste depulerat. Pausanias hic olim militi
ingrato, hospitis sui, a quo refectus post naufragium fuerat, villam exoranti, jussu Philippi stigmata inusserat,
ingratum hospitem testantia.
Inter hasce mundi turbas, enituerunt ingenia omni aevo memoranda. Speusippus Platonis in Academia successor,
Aristoteles Platonem praeceptorem acumine mentis transgressus, tanti habitus Philippo, ut gauderet natum sibi

61

