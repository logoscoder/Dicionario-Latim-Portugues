vesperam pugnatur, non sine Regis, atque Electoris periculo, quorum uterque vix praesentem mortem evansit;
nox oborta pugnam diremit: at Poloni propter cadaverum faetorem Varsaviam reliquerunt. Rex Daniae filium
suum majorem natu, sub hoc tempus Norvegiae Regno inauguravit, quo certior ejus staret ad Daniae Regnum
successio Sed Neapoli hac aestate pestilentia, horrendum in modum saeviit; adeo ut ante mensem Julium plures
quam bis centies mille homines extincti, et promiscue in profundas fossas conjecti erant. Ipsis denique
vespillonibus defunctis, mancipia et triremium remiges ad illud officium constituuntur. Sexaginta mortuorum
millia eodem tempore, una cum vestibus combusta sunt. Hinc orta fames, huic malo superstites, maximam
partem, extinxit, et vulturibus, ad pastum advolantibus, aliisque rapacibus bestiis praedam affatim praebuit.
Angliae Protector bello cum Hispaniarum Rege implicitus, et argenti inopia laborans, Parlamentum conscribere
necesse habuit, a quo, post habitam concionem, subsidium ad bellum continuandum impetravit. Paulo post ad est
Nuncius, referens a septem Anglicis Myoparonibus sex Hispanicas naves, ingenti praeda onustas, ex Indiis
occidentalibus in Patriam reduces, partim expugnatas partim suppressas esse; earum unam Marchionem
quendam praedivitem, postquam juniores liberos ablegasset, propria manu incendisse, eundemque una cum
uxore et nubili filia, Medinae Duci desponsata, et immenso thesauro, periisse. Ex captivis compertum est, in
Peruvia terrae motu et igni de caelo lapso montes Potosianos, urbemque Limam eversam, et oppidum Calan terra
dehiscente absorptum, et plures quam undecim mille Hispanos eadem peste extinctos esse. Huic damno
accesserunt septem aut octo onerariae naves, unaque aut altera triremis, in Malegensi sinu, ab Anglis qua
suppressae, qua incensae. Valenza hactenus obsessa, et strenue defensa, se demum dedere necesse habuit, cum
omni auxilii spe orbata, frustra liberationem circumspiceret. Hanc Modenatis Ducis fortunam sequitur Castelleti
in Belgiis expugnatio, quae gemitata victoria Hispanos quasi ad incidas redegit. Magnus Muscoviae Dux sub
idem tempus Rigam obsidione cinxit, centum et octoginta millium exercitustipatus. Comes magnus Gardius urbi
praefectus duo militum millia in eum erumpere jussit, sed hi eadem fortitudine repelluntur, et Tornae Comes
Russorum in manus incidit, et in Castris eorum securipercutitur, truncumque corpus, in ludibrium in urbem
remittitur. Uxor Comitis, oblato in lytrum pro mariti capite cum sex equis carpento, propter insignem amorem
conjugalem, gratis Conjugis caput obtinuit. Visa deinde Hollandica ante fluminis ostium nave, magna civium
pars, quatuor minoribus navigiis concensis ad illam confugere conantur, unum ex quibus elabitur, altera
Russorum praeda fuere,
821

sed Dominae aliquod quae simul elabi conabantur, ne sibi a Barbaris vis inferretur metuentes, in mare sese
conjiciunt, et decoram mortem turpi vitae praeferunt. Russis inde auctus animus, qui maturam deditionem
postulant, secus omni sexui et aetati exitium interminantes. At Duna amnis, obortis procellis ex mari, et continuis
imbribus superne ultra ripas excrescens, et Russorum castra stagnans, obsidionem solvendi eis necessitatem
imposuit? Obsessi extrema in agmina erumpentes, omnes in fugam vertere. Mense Septembri Tamesis Angliae
flumen, qua Londinum praeterlabitur, trium horarum spatio aestus et recessus reciprocum absolvit, quod portenti
loco habitum, nec post Eduardi Regis Regimen compertum fuit. Poloni interea Comitium et Terkringam
expugnant, et Rex propter eorum infidelitatem hic aliquot senatores securi percussit. Hoc successu elati, totam
pomeraniam victores percurrunt, obiva quaequae vastantes et diripientes. Rummelburgi homines naribus,
auribus, malisque praecisis, vivos in ignem conjiciebant. Gonsiuscius Polonorum Tribunus, in Littavia, novem
Brandeburgenses legiones, Duce Valdecio, profligavit, ipso Valdecio vix elapso: impedimenta omnia et septem
majora tormenta victoribus cessere. Bogislaus Radsevilius, et Tribunus Israel capti sunt, sed magno Polonorum
detrimento, cum nimirum Tartari oblatis octoginta Inperialium millibus Radsevilium redimi nollent,
supervenientes de improviso Sueci, litigantes inter se Tartaros, atque exinde incautos oppressere, vinctumque
Radsevilium liberavere: Mense Novembri, Joannes quartus Lusitaniae Rex vita defunctus est; ejusque filius natu
major Joannes, Alfonsus dictus, Regno inauguratur, sed propter ejus minorennitatem mater ejus una cum
Olivenzae Episcopo, et Adveri principe Regni curae praeficitur. Rex interim Sueciae, jam rursus decem millium
exercitum corraserat, haud dubiae Brandeburgensi argento firmatus, atque his copus trajecto Visula Darsoviam
properabat, et in via quingentos admodum Polonos interfecit. In Anglia hoc tempore nova secta originem cepit;
caput et antesignanus ejus Jacobus Nailor Bristelium equo insidens ingreditur, adolescente vertice nudo equum
ducente, et ingente Quaeckerorum (sic enim indigetantur ejus asseclae) turba Hosanna Hosanna, sanctus est
Dominus Zebaoth acclamante, nonnulli incedenti equo vestimenta sua prosternebant. Hic tandem captus,
Blasphemia condemnatur et publice, virgis caesus, ardenti stilo linguam perfossus, et stigmate in fronte notatus,
et postremo in ergastulum conjectus est. In Scotia nonnulli Regiis partibus addicti in vincula conjiciuntur; Rex
enim Carolus, Brugis in Flandria, octo admodum militum millia parata habebat, quibus conscribendis Joannes
Austriacus quadringenta florenorum milliacommodaverat. Hoc anno mortui sunt Comes Voldomarus febri
Sandomiriae extinctus, quineriam Cardinalis Trivultius, Mediolano praefectus, Dux quoque Venetiae vir
integerrimus, et Dresdae Joannes Georgius Saxoniae Dux et Elector septuagesimum tertium aetatis annum
egressus. Hispanicae Belgii provinciae quietem et pace jam dudum circumspiciebant, impares nimirum duobus
tam potentibus hostibus, Galliarum Regi, et Britanniae Protectori; Joanni tamen Austriaco ab Hispaniarum Rege
Carolo Regi Britanniae suppetias ire mandatum est. Condaeus quoque princeps adversus Gallos animatus est, sed
512

