desperatione in subjectam fossam se praecipitem dedit, et suffocatus est. Praetorius ipse, per tormenta
interrogatus, et facinus confessus, securi percutitur. In ditione Mekelenburgica, oppidulum Sterberga, et
Anclamium flammis consumuntur, vetus incolis, orituri belli, praesagium. Interim in Hollandia novo studio,
nova in Daniam mittenda ornatur classis, frustra contra nitentibus Gallis. At Turcae Norvegiae navigationem
vehementer infestabant. Appulsa in Hispaniam ex Indiis, immensis divitiis, onerata Classis, Hispanorum animos
haud parum extulit, mirum ni paulo post, insequenti, inter Hispanos Gallosque paci causam dederit. Quae passim
divulgata, diversis animorum motibus excipitur. In Anglia Richardus Protector, jam male audire coepit, et
Rivosilvius, alias Fleedwood, longe aptior ad Regimen habebatur, quapropter hic ab exercitu imperator salutatur,
missique sunt ad Protectorem, qui hanc electionem ab eo ratam haberi, peterent: Hic plurima nequicquam de
illata injuria questus, tandem quod erat actum confirmavit. Nec his contenti conjuratores, Cromvelii Patris
sigillum frangunt, et sigillum anni 1651. ei substituunt, ratumque est ejusdem munus Protectorale successorisque
electionem injusta et illegitima esse; inque hanc sententiam pedibus itum est, ut ambo ejus filii, Richardus, et
Henricus, ille protectoratu, hic Hiberniae praefectura removerentur. Atque adeo uterque loco motus est. Stadae
interea octingentae, et quatuor domus incendio absumptae, praeter quatuor templa diversas turres, Thermas,
cellas, aliaque tam publica quam privata aedificia. Comes Koningsmarck, Comes de Dona, aliique divites,
fortunarum suarum maximam partem, hoc incendio, jacturam fecere. In Normandia quoque, mense Majo,
suborta horribili tempestate, gravis adeo grandinis decidit imber, ut infinita animalia eo occisa sint, grandini
permixti carbones, octo admodum dolia impleverunt. Fleedwood, jam ab omnium principum et rerum
publicarum legatis, exercitus imperator salutatur. At Patliamentum, post longas hinc et inde controversias, ut
talis Regiminis forma in Anglia institueretur, quali Venetorum, et belgarum respublicae gubernantur,
confirmavit. Dominus itaque Stelius, et Corbetius in Hiberniam mittuntur, ut Regnum illud, reipublicae in
morem dirigerent. Sed anno vix elapso, hi ab aliis, iterum loco moti sunt. Atque adeo fluctuans Anglorum res,
justam regiminis formam circumspiciebat.
Breslavia, ab incendio, hoc tempore gravia passa est detrimenta, multis tam publicis, quam privatis absumptis
aedificiis hominibusque. At Francosurti, institor quidam Judaeum quchdam, qui argenti mutandi causa in cellam
ejus veniebat, jugulavit. Et Viennae famulus quidam (eodem loco, quo ante annum civis
834

quidam uxorem trucidaverat) hospitae suae ancillam voluptatibus ejus obsequi detrectantem glande immissa, et
duobus sicae ictibus, miserum in modum interfecit. Percussor vero captus, supermo supplicio affectus est. Mense
Junio Vice-Ammirallio Rutero duce, Classis Hollandica, in fretum Danicum (Sondum vocant) appulit, seque
Archithalasso Obadmio, et Danico Ammirallio Bilkensternio adjunxit, adeo ut classes conjunctae octoginta tres
bellicas, et quattuor incendiarias, naves comprchenderent. Anglica eo tempore sub Venam insulam et suecica ad
Landtskroon stabant. Interea Gallici, Hollandici, et Anglici legati, inter utrumque Septentrionalem Regem,
pacem concipere sategebant; quodque Hagae comitis projectum erat utrique probare nitebantur, sed frustra.
Armistitium tamen inter partes, antea concessum, jam prolongatum est. Sueci, tamen intra destinatum tempus,
cum quindecim navibus, Hafniae in conspectu se posuere. Vrangelius deinde Naskoviam urbem, jam quintam
septimanam, obsidione premens, Corvero praefecto oppidum strenue defendente, a maris parte tandem urbem
invasit. Contra septuaginta Lubecensium naves, commeatu onustae, Hafniam appellunt, quo illa jactura nonnihil
reparata videbatur. Centurio Eggerich, quo minus Sueci, ultra Visurgim castra ponerent, in causa fuit, qui relictis
navibus, sex majoribus tormentis, aliisque impedimentis, in fugam vertuntur. Russorum sub idem tempus,
exercitus, ad Halfam, a Tartarico praefecto Karasbey, qui se Cosaccis adjunxerant profligatur, adeo ut pauci
admodum evaderent. Sielka Copiarum Russicarum Dux captus in vincula contumeliose conjicitur. Captivi duces
omnes a Tartaris in servitutem abducuntur. Sed Sielka, a Chamo Tartariae interfectus est. Ex insulis Aegaei
maris, hoc tempore, per Venetias referebatur, tres submersas urbes Littachiam, Katastarium, et Guirikariam, per
duos dies continuos apparuisse, adeo ut ipsa moenia, arbores ruinaeque, sed (quod maximum stuporem
adferebat) cruore conspersa conspicerentur. Turcae, hoc tempore, qua vi qua dolo, Dalmatiae quaedam oppida,
intercipere tentabant, sed omnis eorum, tam contra Clissam et Zebenicum, quam contra Spalatrum machinata vis,
in fumum evanuit. Et insuper a Comite Isdruensi, Venetis militante in fugam vertuntur, magnaque praeda paritur.
Veneficae mulieres, Romae detestanda facinora perpertrabant; harum nonnullae adulterio alligatae suos ipsarum
maritos, propinato veneno e medio sustulerant, quarum quinque, in Campo Florae, suspendio enectae sunt.
Pontifex, ne latius malum serperet, acerrimis edictis, veneficia qualiacunque prohibuit. In Flandria, hoc tempore,
ab agrestibus tumultuatum est: Divi Venandi Fani praefectis, salvumeonductum Flandirs (qua de causa incertum)
denegabat. missoque militum globo Kasselii in nundinas, omnes institores, qui sine licentia, merces exponebant,
intercipere jussit. Flandri itaque agrestes, hanc injuriam non ferentes, raptis armis, plerosque militum opprimunt.
Sed praefectus, minorum oppidorum et villarum magistratus quosdam, in carcerem conjiciens, illatae militibus
suis cladi, extorta captis pecunia abunde satisfecisse, sibi videbatur. Octo naves, ex Orientalibus Indiis reduces,
in Hollandiam multas divites merces conferebant, sed mercibus nuncium meliorem. Batavorum nimirum
Myoparones, portum Goensem observantes, quatuor Lusitanicas naves feliciter adortas, et postramo, ex maximis
Galionibus, unam incendisse, septuaginta classiariis, ab Hollandis mari extractis, caeteris undis haustis. Deinde
520

