787

sit imperate, nostrum autem parere et obsequi, atque ideo illi omnem debitam fidem, observantiam, atque
obedientiam promittimus; in gubernatione Regni, cum Regina nobis promiserit, nihil se contra nostram
voluntatem, ac conditionem nobis mandaturam, promittumus vicissim nos vivente ac gubernante Regina nihil
eorum quae ad publicam regni salutem pertinent, ut bellum, pacem, foedera atque alia ejusmodi magni momenti,
et gubernationem concernentia, tractaturos aut decreturos, nisi id fiat de voluntate et consensu Reginae, et cum
consilio Senatorum Regni, idque ad praescriptum et mandatum Regiae Majestatis. Porro ne regnum dividatur,
neque liberi nostri nunc aut deinceps quicquam ex eo postulabimus, sed quod Regina atque Ordines Regni,
nobis, conjugique et liberis nostris in dotem et sustentationem ex facultatibus aerarii Regii decreverint, eo
contenti erimus; Bona vero privata, si qua nobis aut liberis nostris obvenerint, ea possidebimus eo jure et
libertate, qua caeteri Nobiles suis utuntur, atque ea quae illi titulo eorum praestant, nos quoque et liberi nostri
praestabimus. Si post obitum Reginae nobis ditio alique extra Regnum offeratur, eam non aliter acceptabimus
quam ne extra Sueciam sedem ac domicilium transferre necesse sit. Matrimonium, cum inire decretum nobis
fuerit, cum Regina et Senatori bus regni communicabimus, neque ejusmodi inibimus, quod Reginae aut Regno
officiat. Conjugem vero non ducemus quam quae immutatae Confessionis Augustanae ist, atque in ea liberos
quoque nostros educabimus. Cum ad Regni administrationem pervenerimus, illud ex Regii senatus Consilio,
juxta Jus Suedicum, et Regni constitutiones gubernabimus. Omnes et singulos Regni Ordines et subditos in
exercitio et usu Augustanae confessionis tuebimur, prout illa in Upsaliensi Concilio recepta et consirmata est.
Cui libet suum jus, privilegia, libertatem sarta tecta conservabimus, ac ne cuivis aut injuria inferatur cavebimus;
Reginam viduam Mariam Eleonoram amore omni et honore debito prosequemur, quaeque a filia Regina collata
sunt, permittemus et contir mabimus. Denique praestabimus omnia, quae in testamento Regis Gustavi I. atque in
unione ab haereditariis Principibus pro salute Regni exiguntur, quaeque antecedentes Sueciae Reges, ex
juramento et obligatione praestare obstricti fuerunt, exceptis iis quae his comitiis immutata sunt. Postremo haec
omnia quae nos promisimus, ac praestare parati sumus, liberi quoque nostri et haeredes deinceps promittent et
praestabunt. Haec est declaratio Palatini, quae vigesima die Octobris Regni Ordinibus exhibita, actis comitialibus
insertafuit. Conventus quoque post paucos dies dissolutus est.
Supra diximus de Electore Trevirensi, quod ex captivitate Viennensi redux, cum Canonicis Metropolitanis, et
Ordinibus Partiae in grave dissidium inciderit; quod eo usque processit, ut Canonici Treviros relinquere, et se
Coloniam recipere debuerint, relicto ibidem uno alteroque qui partes Principis sequebantur. Elector cum absentes
edicto citasset, neque illi comparerent, excommunicat eos, praebendisque et dignitatibus suis spoliat. Illi summi
Pontificis ac Caesaris opem implorant, caeterisque Ecclesiasticis Imperii Principibus causam suam commendant.
Nihilominus pergit Elector, omniaque ad arbitrium suum constituit. Denique ex paucis qui remanserant, quosaue
ipse nominaverat, novis Canonicis coacto Capitulo, Coadjutorem sibi eligi permittit Philippum Ludovicum
Baronem de Reisfenbergh. Ea electione improbata caeteri Canonici adjuti aliquot copiis Caesareis atque
Hispanicis civitatem Trevirensem, et denique ipsam arcem, in qua erat Elector, capiunt; et Consiliarios ejus
praecipus
788

in custodiam abducunt; Caeterum ut majoribus malis occurreretur placuit Caesari et conventui Norimbergensi ut
res sine tumultu et turbis arbitrio Imperii decideretur. Datum ergo negocium Moguntino et Coloniensi
Electoribus, et deinde Episcopo Bambergensi, qui re diligenter per legatos suos examinata tandem hoc anno
vigesima tertia mensis Augusti sic pronunciant: Primum ut vigore Pacificationis Monasteriensis oblivioni traditis
quae hactenus perperam ac violenter acta sunt, benevolentia atque observantia inter Electorem, et Canonicos
atque Ordines patriae renoventur. Ut restituantur omnes in eum statum in quo ante hos motus fuerunt; imprimis
Elector, deinde Canonici, ac tum ordines et status Patriae; ut decretum de non invocando aliena auxilia Calendis
Aurilis proxime factum confirmetur; ut Electori permittatur administratio atque imperium nunc et deinceps in
consiliarios suos, et praefectos militares, ipsosque milites et caeteros ministros qui sicut Electori, ita et Capitulo
Metropolitano, eodem plane juramento fidelitatis obstricti erunt: ut omnes qui occasione horum motuum
profugerunt, in pristinum locum et honorem reponantur, et captivi ex custodia dimittantur; cumprimis autem duo
Electoriales ministri Procancellarius Grass, et Consiliarius Moelbaum, jam e custodia liberati, si in muniis suis
permansuri sunt, ut tam Electori quam Capitulo, sicut alii ministri de fide et obsequio caveant: ut electio Philippi
Ludovici B aronis de Reiffenberg in Coadjutorem, ut pote Paci Monasteriensi, Constitutionibus Imperii, et
statutis provincialibus contraria; item Collatio Praepositurae Metropolitanae, omniaque inde dependentia, vana
atque ir rita sint. Et ipse Reiffenbergius titulo et praetensione Coadjutoriae deinceps abstineat, sub poena violatae
pacis, imposito illi desuper silentio perpetuo. Ut Capitulo relinquatur jus vetus eligendi tam Archiepiscopum
quam Coadjutorem et Praepositum, sicut et conferendi caeteras praebendas et dignitates. Ut aboleantur
introductae novationes, injuriae, violentiae, atque inter haec cumprimis Satrapae Zellensis Philippi Jacobi de
Waldrech postrema captivitas, et expressa lytri obligatio. Ut norma et Regula Electoralis obligationis, sit
Capitulatio Archiepiscopalis, cujus vigore Elector teneatur, ingravibus negociis quae cum patriae periculo
conjuncta sunt, cum Capitulo Metropolitiano communicare, et sine ejus consilio in hujusmodi rebus nihil
492

