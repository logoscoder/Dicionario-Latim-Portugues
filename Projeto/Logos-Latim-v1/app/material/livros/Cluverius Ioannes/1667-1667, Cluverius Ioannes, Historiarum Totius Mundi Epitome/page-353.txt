reportaturum sperat; Ludovicus quoque novos in ducem hostes excitavit, et jungendarum et disjungendarum
amicitiarum efficacissimus artifex. Occiso ab Helvetiis Hagenbachio, Caroli praefecto, pervicit, ut Sigismundi ea
gens sponte ad imperium rediret, foedusque insuper fieret, quo Sigismundus et Suirenses ad mutua auxilia
obstringerentur.
Renatum juniorem induxit, ut Lotharingiam, velut avitum patrimonium, bello repeteret. Tandem et ipse quaedam
Caroli oppida capit. Vicissim sollicitante Carolo, Eduardus Calesium trajecit, autorque per oratores duci erat, ut
Novesium omitteret. Aegre Carolus Pontificis Max. autoritati cessit, qui tum Sixtus IV. erat, ut crematis castris
abscederet. Ferunt explicatis ad statariam pugnam utrisque aciebus, procerum quorundam Belgicorum opera, de
nuptiis inter Maximilianum Caesaris filium, ac Mariam Caroli haeredem rursus agi coeptum, proclamataque ob
id subito pace, cruentum bellum in optatissimi spem conjugii desiisse. Rupertus postmodum in carcere mortuus,
Hermannus Landgravius Hassorum Episcopen sortitus est. Solta obsidione annua, Carolus Renato facessit
negotium, Lotharingas res Francicis anteponit. Profectus ad Anglum modico comitatu, Quintinum velut a
magistro equitum tradendum, invadi illico suadet. Sed cum id parum succederet, Anglus legatos de pace facile
admisit, filiam Delphino despondit, Aquitaniam ei dotalem stipulatus, indignante supra modum Burgundo. Fides
interim Magistri equitum (Franci Constablium vocant) nut abat, fortunam, non causam in consilio habentis.
Ludovicus Rex, excusantibus eum legatis, inconsiliis, inquit, capiendis tali capite opus esset. Sed truncatum
intelligebat. Itaque Carolus rexque simul, in perniciem hominis ambidextri, ac bellorum cupidi incubuere.
Carolus Nancium tunc obsidebat, cum placabiliorem ejus iram ratus Lucemburgicus, vel Sancto-Paulianus
Comes, supplex ad eum se recepit. Postulabat rex supplicium de eo sumi, ut convenerat. Carolus propinquitatem
excercitus regii veritus, tradidit supplicem, quod mox,
563

deditione a Nanciatibus facta, infectum frustra exoptabat. Igitur Luteritae de eo capitis exacta poena: neque
quicquam posthac prospere Carolo cessit. Bellum Helveticum suscepit, Helveriorum auxiliis a Signismundo
Comitatu Feretano spoliatus. Deprecabantur illi vim, lacessitos se injuriis sumisse arma, pluris inquiunt, sunt
equitum tuorum calcaria quam patrium nostrum solum. Dicta Carolus aspernabatur. Parat exercitum
validissimum, quantumque aetas illa vix viderat. Lausanam prope sine certamine capit. Granosone plus
quingentos Helvetios reste suspendit. Apparuit tunc genti, quo cum hoste sibi res foret. Tanto surore, cum eo
conflixere, ut funderent, fugarent, castris, impedimentis, machinis exuerent. Granonem recepere: Burgundiones
ibi inventos restibus sublimes tollunt, pari mortis foeditate.
Reparat bellum Carolus, Murtiam obsidet. Renatus extorris Helvetiis se jungit. Hi prostrati in genua, Numinis
ante omnia auxilium poscunt. Vincitur iterum Burgundica acies. XXX Virorum millia sternuntur, vinci animo
Carolus, nisi moriens, non potuit. Renatus Lotharingiam recepit, summa popularium voluntate. Carolus cum
fortuna pariter hyemeque ipsa pugnaturus, obsidet denuo nancium. Antea fusus fugatusque erat, hic occiditur,
ineunte anno ejus seculi LXXVII. Princeps caetera omnia, si ambitionem excipias, egregius.
Fuit deinde Eremita, qui Carolum se mentiretur, septennemque poenitentiam vovisse, ob temere suscepta bella;
qui ob id a permultis visitatus, tandem ne agnosceretur, se subduxit. Renatus adnitente etiam Arausiensi principe,
pauco tempore totius Burgundiae potitur, nomine regis Ludovici, qui Perona, Monstrolio aliisque oppidis captis,
Atrebates quoque in ditionem redegit, pertinaciter Mariae Caroli filiae adhaerentes. Ideo translati in interiorem
Franciam sunt; urbs novis colonis repleta, Franciaque nominata est. maria Maximiliano, Caesaris filio, viginti et
duos, annos nato nupsit, reclamante frustra in Comitiis Francofurtensibus Ludovico rege. Cum Arausiensi avitus
non redderetur dominatus, multi eo autore a Ludovico defecere, quo bello Francus sex Helvetiorum milla
perpetuo alere stipendio coepit. Plura oppida auro pollicitationibusque, quam vi militari expugnavit.
Undecim diebus antequam dux Burgundiae caderet, Galeatius, dux Mediolani, in tmeplo ab Andrea Lemponiano
cive suo, ob ereptum ei fundum occiditur, relicto filio admodum puero. Exinde rerum administratione obortis
certaminibus, Robertus Severinas, ducis consanguineus, domo exactus, ad Francum regem venit, ad res Italicas
affectandas eum impulsurus. Eam provinciam abnuit rex, praedicans documentis compertum, Italiam a Francis
teneri non posse. Florentiam a Sixto Pontifice et Fredinando impugnatam, non armis, sed consilio juvit. Simul ad
verecundiam terroremve Pontificis, de pragmatica sanctione restituenda Concilium Aureliani habuit, ne ob
Romana diplomata aurum e Francia exportaretur. Itaque Pontifex, et illo et Turcico metu perculsus, jus sacrorum
Florentinis reddidit, pacemque indulsit. Genua, velut Euripi agitata aestu, modo Mediolanensi subdita, modo
libera sub ea tempora fuit, Spinolis, Doriis, Severinate, Flisco ad surarum factionum arbitria plebem trahentibus
retrahentibusque.
Majora Graecorum et orientis mala fuere isto seculo. Mahumetes, repressis Venetis, omnes vires in Alexandrum
Epiri ducem effudit, qui fortissime hactenus paternum defenderat principatum, maritimis praesertim
munitionibus se tenens, unde, quum res ad extrema venisset, in Italiam pateret trajectus. Quare cum tueri se ultra
non posset, in Italiam evectus, omnes ad bellum Turcis
564

inferendum inflammat, facturus utique operae pretium, nisi febris eum praematuro leto demersisset. Veneti
interea acriter cum Turcis depugnabant. Si qui Graecorum defectionem pararent a barbaris, promiti iis aderant.
353

