incautos improvidosque incruenta debellaret victoria. Patefactis enim Nili, maxime tunc increscentis, emissariis,
castra nostrorum aqua superfusa operuit, usque eo, ut commeatus corrumperetur, nec in sicco consistendi locus
esset. Ita plurimis submersis, superstites abjurare Damiatam, cedere Aegypto coacti: irriti tot labores redditi.
Damascenus inducias in octo annos dedit: quibus fretus Rex Brennus, venit in Italiam, nova auxilia corrogaturus.
Eam ingressus anno hujus seculi vicesimo Fridericus, ab Honorio acceperat Augustalia, ejusque gratiam dato
Fundano Comitatu fibi authoraverat. Sed cum Anagniae Comites, Innocentii III fratres, Othonis quondam partes
sequutos, in potestatem redegisset, unus eorum Thomas, custodibus frustratis ad Honorium confugit, a quo
perbenigne susceptus, nova inter regnum et sacerdotium sevit dissidia. Fridericus filiolum suum Henricum, quem
e Constantia genuerat Arragonica, consecrandum curavit Aquisgrani ab Reginaldo Coloniensi, dum horrendi
terrae motus Europam quassarent, et Romae mixtum sanguine pulverem pluerent nubes, insequentium malorum
portenta. Erat annus XXII illius seculi, Waldemari etiam II Danorum regis captivitate insignitus. Ille enim rex a
bellica felicitate Victoriosi sortitus cognomen, quum omnem maris Balthici oram Sclavicam, Teutonicamque,
adjecisset Daniae, et Hamburgum de Othone IV recepisset, florentissimum armorum decus Veneris impotentia
maculavit, summamque fortunam una actione pessundedit. Henricus Suerinensium Comes, Sacram professus
470

militiam, uxorem regi suam commendaverat, nuspiam ratus tutiorem, quam apud Dominum suum fore. Redux
comperit violatum a rege torum, dissimulat iram, agit gratias de servata conjugis pudicitia, vindictae cupiditatem
quovis obsequio velat, donec obvium fraudulento consilio regem venatio maritima apud Fiones, largiorque
Bacchus fecerunt. Sopitum enim lassitudine et vino Valdemarum nocturnus aggreditur, obstructoque ore,
vinctum portat cum filio in navem, quam in hoc antea parari jusserat, abreptumque in alterum littus,
Dannebergensi castro includit. Sic princeps armis inclytus, inopinanter regno et libertate excidit. Biennio post
XXXV argenti redemptus talentis, regnum quidem recepit; at quia ditiones Germanicas repetiverant jam
plerique, quibus antea ablatae bello fuerant, Vandalicae urbes per hoc regis infortunium in libertatem se
vindicarant. Major motus inter Fridericum Caesarem, Honoriumque Papam, et Europae perniciosior exstitit.
Brennus, autore Honorio, Iolen aut Isabellam filiam Friderico collocavit, ut dotali sacro regno, sacrum majore
animo capesseret bellum, unde Siculis regibus mos Hierosolymitani imperii titulos usurpandi.
Philippus II. Galliarum Rex eodem tempore moriens, sexagena millia aureorum Brenno, et duobus magistris
Templariorum Hospitaliumque legaverat; Ludovico filio dederat praecepta, rei Christianae omnibus modis
adjuvandae. Sed cum is instinctu Honorii, novam in Tolosanos et Avenionenses haereticos, ut habebantur,
persecutionem adornasset, tertio post patris obitum anno periit pestilentia, cumque ipso nobiliores expeditionis
socii plerique Francia ad Ludovicum IX, puerum devoluta. Fremebat sub haec Honorius, ac dira coquebat in
Fridericum, quod is minime expedit ionem sacram absolveret, Lombardorum licet Saracenorumque impeditus
turbis. Balduinus quidam Flandriam reposcebat, fingens se Constantinopolitanum esse illum Caesarem, quem
Nicetas trucidatum narrat. Sed filia eum sua minime recepit, proditusque tandem, capite poenas luit, licet haud
desint, qui verum eum fuisse Balduinum arbitrentur. Engelbertus, Coloniensis praesul, a Comite Isenbergio, suo
consanguineo, quem ob tyrannidem increpaverat, trucidatus, successorem vindicemque nactus est Henricum, qui
captum Isenbergium rota, ad latronis instar, punivit. Fridericus Imp. Cremonam evocaverat Principes, ut
Palaestinae negotium urgeret, cumque Veronenses, infessis Alpium claustris comitia impedirent, jaculatus est in
eos diras suas Papa. Verum ipse mox mutatus, Veronensium se Lombardorumque aggregavit partibus, et
conjurationem in Fridericum iniit, quam ne perageret, morte est praeventus, anno Papatus XI. Hugo Ostiensis,
Gregorii IX nomine sumpto, strenue eam peregit, fulmine in Fridericum torto, tanquam voti reum, cui
nequicquam aegritudo praetexeretur. Atque ut appareret, patres illos raptam majestatem, depressis Augustis,
firmatum ire, transire jam volentem mare Imperatorem inhibuit Pontifex, minime ex dignitate Augusta
instructam classem objectans. Th. Fazellus Monachus Fridericum tradit, pro pede dextro Pontificis Gregorii
genua ejus exosculatum idque altius in Pontificis animo, quam ut unquam excidere posset, haesisse.
Sed Fridericus refutandae calumniae ursit iter, spretaque Papali ira, pervectus ptolemaidem, munit Joppen,
Sultanum domestico intricatum bello cogit reddere Jerosolymam, Bethlehemum et Nazaretham. Gregorius
interim Joannem Brennum sacratis instruit pecuniis, perque eum Apuliam occupat et Calabriam, adjecta et fama,
mortuum esse Caesarem, fulminis Pontificii telo ictum, ut facilius in suas alliciat partes subditos. Inducit et
Templarios, qui exitium
471

Friderico parent. Sed frustra fuere ista. Sultanus ipse execratus Pontificiam persidiam monstravit proditrices
literas suis, addiditque: En fidem Christianorum!
Fridericus sua coactus repetere, Reinaldo Bavaro committit Syriae principatum, reversusque in Siciliam, brevi
recuperat amissa, socerum perfidum praelio sternit et profligat, Soram uno die oppugnatam excindit. Gregorium
ab ipsis Romanis expulsum, qui aliquandiu decimis hinc inde avarissime exactis militem saginasset, jamque auri
egeret, per Leopoldum Austriacum, immensa placavit pecunia, ut absolutus mensae ejus gloriose adhiberetur. At
de istis artibus populari dictum est verbo:
Non habet eventus sordida praeda bonos.
295

