Tertio anno corruptior Pauli Patriarchae ineptiis, qui poenitens iconomachiae, subitaneus ex Episcopo monachus
evaserat, successoris ejus Tarafii cura concilium fieri imperat apud Nicaeam Bithyniae, quod septimum
appellartunt Oecumenicum, ab Adriani quoque Papae concelebratum nunciis. Ibi quae a tribus Augustis, Leone
Isauro ejusque filio ac nepote, circa imagines decreta fuerant, et praecedentium Synodorum roborata autoritate,
omnia sunt abolita, et veneratio imaginum polstliminio reducta in Eccelsiam. Sed prius arte quadam muliebri
exarmati erant, et relegati ab urbe, qui praecedentium Imperatorum sententiam tuebantur. Hi enim cum anno
sexto disturbassent Synodum, Irene, simulata expeditione in Saracenos, ac demisso Episcoporum coetu, arma ab
eis reposcit, quae partita inter suae factionis milites, facile instauravit Synodum, anno imperii VIII. firmavitque
autoritate publica, quae patribus Iconolatris probabantur. Quo patrato facinore, addidit aliud mulier Deo
hominibusque foedifraga. Etenim matrimonium Constantini cum Rotilda, a seipsa inchoatum, temerario ausu
dissolvit, Mariam quandam Armeniam filio jungens invito, atque
365

ut aegre Carolo faceret, Adalgisum Desiderii filium, adjunctis copiarum ductoribus, ablegans in Longobardiam,
turbas ibi daturum novas, sed comprehensus a Francis Adalgisus, amara luit morte mulieris intemperiem.
Anno Imperil decimo Constantinus, animadverso matris consilio, pro arbitrio agentis omnia, ac per Stauratium
Patricium exercentem sceptrum, se, qui legitimus potestatis haeres esset, excluso, arripere imperium cogitat.
Carolus Magnus eodem tempore devictis iterum Saxonibus, magnoque numero translatis in Flandriam et
Brabantiam, pulsis itidem Slavis et Vinidis, Magdeburgum populantibus, Thassilonem Bajoariae Ducem
Luitbergae conjugis suasu renovantem rebellionem, ut Soceri sui Desiderii cladem ulcisceretur, capit bello; atque
majestatis damnatum, in monasterium misit cum suis. Ibi tam religiose vixit Thassilo, quam libenter illud vitae
genus erat amplexus. Accessio ejus belli fuit Hunnorum Avarumque, id est, Hungarorum irruptio in Germaniam.
quos Thassilo adsciverat socios, qui et ipsi Caroli viribus succubuerunt.
In Oriente Irene, persuasa fato sibi deberi non filio imperium, comprehendit amicos ejus omnes, eosque affectos
plagis aut contumeliis in Siciliam velaliorsum relegat. Filium jam vigesimum agentem annum, verberibus
excipit, ac domi tenet, legiones adigit sacramento, ne se viva, Constantino sint dicto audientes. Verum Armeniaci
exercitus, quum constanter adhaerescerent Constantino, traxerunt exemplo reliquos, ut violata jurisjurandi
religione redirent ad filii obsequium; qui seposito Stauratio per se egit potestatem, ac Matrem Eleutheriano in
palatio, quod ipsa construxerat, regaliter haberi jussit, alteroque anno cum tentrasset Bulgaricam expeditionem,
et Arabicam, restiruit dignitati. Irene admota iterum gubernaculis, id egit omni modo, ut filium suppliciis
cognatorum et familiarium, ac divortio uxoris Mariae, invisum redderet subditis. Quibus rebus occasionem
suppeditavit infelix in Bulgariam expeditio, ubi inferior praelio Imperator, Optimatum jacturam fecit grandem,
quam secutae suspiciones de Nicephoro, Christophoro et Niceta patruis, quibus velut affectatae tyrannidis reis
oculos eruit instinctu matris, eaque atrocitate vehementer Armenios offendit, deinde abdicata conjuge, tanquam
veneno ejus esset petitus, ac profugatis Saracenis elatior, Theodatem e gynaeceo virginem creat Augustam,
frementibus monachis, ac anathemate dicentibus notandum bigamum. Sed eos in exilium expulit Con stantinus,
suffragante etiam tum matre Deinde iterum in Bulgaros profectus, insolenter efflagitantes tributum, ut comperit,
natum sibi filium, propere contendit in urbem, relicta apud exercitum lrene. Quae filii absentiam occasionem rata
suam, corruptis auro, aut delinitis blandimento muliebri, Ductoribus persuadet, ut sibi reddant potestatem, usa
fideli ad id opera Stauratii, aliorumque amicorum veterum. Illi avocatum ab Saracenico bello Imperatorem, dum
comprehendere student, detecta fraude, in fugam propellunt. Ac parum aberat, ut ipsi insidiat ores concursu
interiissent populi Verum Imperatrix gnara esse apud filium conjurationis conscios, scribit eis, nisi maturent
factum, omnes suo indicio perituros. Quare ab eis reductus in urbem incautus Imperator, effossis crudeliter
oculis excruciatur, quinto post anno eodemque die, quo patruis ille suis idem intulerat supplicium. Exinde mors
consecuta con festim eum exstinxit, Irene filii sanguine recuperatum solium denuo insedit, ipso sole septendecim
dierum tenebris tam tetrum aversante scelus, anno ab incarnatione Filii Dei duodeoctingentesimo.
Melius occiduas Imperii partes Carolus administrabat, qui Saxones Transalbinos, a quibus praesides ipsius erant
366

trucidati, et Slavos Aistosque maris Balthici accolas, armis ultus; Hunnos etiam octenni bello ita contudit, ut
excisa eorum nobilitate, congestos ex longo tempore thesauros diriperet, Pannonia pene omni evacuata. Hinc
sepeliendis doctorum dissidiis incubuit. Igitur convocata Francofurtum Synodo, plusquam trecentorum
Episcoporum, decernitur, Christum etiam secundum carnem dicendum non adoptivum, sed verum Dei Filium,
quod Elipandus toletanus et Felix Orgellitanus Episcopi Nestorianismum reducerent, Christumque hominem
minori dicerent afficiendum honore quam Deum. Damnatur et imaginum veneratio tanquam impia ac divinis
contraria legibus: Synodus Nieaena II tanquam spuria rejicitur.
Alphonsus quoque Asturum et Galliciorum in Hispania Rex, pertaesus tributi virginum, quod exigebant
Saraceni, acri eos pugna superat, Vlyssibonam capit, multisque hostium millibus caesis, jugo Saracenorum
eximit magnam partem Hispaniae; insignia victoriae Carolo mittit, qui Saracenum quendam profugum eo
tempore Barcinonem reduxerat.
230

