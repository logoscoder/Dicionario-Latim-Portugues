carceres, quibus non pauci nobilium ad supplicia servabantur. Eorum concursu, adjuvante praesertim Callinico
Patriarcha, a quo caedem publicam auspicari velle Justinianus dicebatur, extrahitur e regia sua Imperator,
praecisoque naso (unde ei Rhinotmetinomen) et lingua, relegatur Chersonam, anno imperii X. Ministri tyrannidis
funibus raptati per urbem et incensi sunt.
Ita Leontius Imperium arripuit, et triennio qualitercunque tenuit.
Nam Arabes tum alias provincias incursando, tum Africam subigendo multum Imperio damnum inferebant.
Lazicam Sergius eis Patricius prodidit. Sed Joannes frater Imperatoris Leontii, universis cum copiis missus,
mascule recuperavit Africam, expulsis Saracenis, perbrevi vincentium gaudio. Caliphas enim mox adornata
ingenti classe, iterum invasit Africam, cui impar Johannes Constantinopolin majores postulatum vires
proficiscitur. Interim Classe Romana in Cretam appulas, partim ignominia sua, quod victi cessissent Saracenis,
partim metu Leontii, cum res novare cuperent praefecti, persuadent classiariis, ut Absimarum Cibyrraeotam
Drungarium salutent Augustum, qui Tiberius appellatus est. Hic Byzantium pervectus, proditis sibi clavibus,
urbem occupat, Leontium desecto similiter, ut ipse Justiniano fecerat, naso, custodiae tradit, ac principibus, qui
ab illo stabant, exilii damnatis, imperio potitur.
Dum ita gliscentibus Christianor um vitiis, propagatur Mahumetismus, Germaniae quibusdam populis melior Dei
notitia coepit illucescere.
Nam praeter Kilianum, ducis Francorum Gosberti conjugis dolo peremptum, Wigbertus, Willibrordus,
Suidbertus, Wilibaldus, Eoualdi, ex Anglia profecti, Frisiis, Rugis, Danis, Saxonibus, Bructariis, Francis
Orientalibus ac vicinis eorum, Christianam instillare religionem tentarunt, conatu non prorsus irrito. Nam
Suibertus Westphalis, Willibrodus Trajecti Frisiis Episcopi sunt facti, annitente et Pipino, novo palatii magistro
per Gallias, qui post multas antecessorum neces, dignitatem hanc erat adeptus, ut Radbodus Frisiorum Rex
Euangelistis illis pacem vel invitus daret.
Caeterum Tiberius Absimarus, simul rerum potitus est, fratrem suum Heraclium in Orientem adversus Agarenos,
Theophylactum Patricium, Joanni Exarcho successorem in Italiam misit. Heraclius Samosata usque peragratis
Syriae regionibus, hostium ad ducenta millia vel cepit, vel occidit, praeda ditatus immensa, ipso Christi anno
septingentesimo. Et Armeniorum Principes, occisis per seditionem Agarenis, in Romanorum ditionem se
restituerunt. Sed Mahumetes tum Princeps Arabum, acerbam de eis exegit vindictam, coactisque iterum parere
incolis, Principes gentis Armeniae vivos cremavit. Inde cum arma inferret Ciliciae, acerrimis repulsus est
praeliis, ac majore exercitus ejus parte deleta, Heraclius reliquos fere omnes cepit, et ad fratrem Absimarum
transmisit, pro mancipiis futuros.
Sub haec elapsus custodia Justinianus, Principis seu Chagani Chazarum amicitiam et affinitatem impetrat, ducta
ejus sorore Theodora. Fretusque illis fidei vinculis per annum fere degit in Phanogoria, donec Barbarus Rex,
Absimari auro correptus, illum tradere promisit, hospitem et affinem suum. Sed ille fuga antevertit exitium,
praesentiens scelus a Theodora, quae per servum insidias suo marito locari intellexerat, cujus et instinctu vocatis
ad se seorsim percussoribus ambobus fauces elisit. Relicta
353

deinde conjuge, ad Trebellin Bulgarorum regem profugit, cujus et armis protectus, et in patriam reductus est,
anno exilii decimo. Castris ad moenia positis, largiter proscissus conviciis a Byzantinis, tertio post die aperto
grandi aquae ductu intravit urbem, fugiente Absimaro. Sed is in urbem retractus, atque interempta magna civium
multitudine, cum altero usurpatore imperii Leontio, ad pedes Justiniani jacuit vinctus, clamante populo: super
aspidem et Basiliscum ambulabis. Calcati ergo pedibus ambo, in medio circispectaculum fuerunt, supplicio de
eis sumpto. Callinicus Antistes, demtis luminibus, Romam est exulatum missus, suffecitque ci Justinianus
Cyrum, a quo exul animatus ad recuperandum imperium fuerat.
Indulsti inde Justinianus nimium dolori suo, utpote qui Leontii odio, quoties truncas emungebat nares, unum
aliquem, qui in ejus fuisset partibus, ad supplicium juberet rapi, quod et antea, cum promittere Deo clementiam
in hostes, tempestatibus jactatus admoneretur, crudeli proposito jactaverat se facturum.
Trebellin quidem Bulgarorum Regem magnifice donatum dimiserat: sed oborto postmodum de finibus dissidio,
rupta pace, bellum genti maximo apparatur intulit. Bulgari, ut imparatiores, territi initio in montes se abdidere; at
conspicati postea palabundos otio indulgere Graecos, tanta eos strage ceciderunt, ut Justinianus, conscensis
propere navibus, multo cum dedecore Constantinopolin refugeret.
Iram deinde in Chersonaeos exspuit, memorse, cumapud eos exularer, pene in ipsa novarum rerum molitione ab
illis oppressum. Itaque misso exerciru, quoscunque nancisci potuerunt, Maurus Patricius, et Helias, Praetor
creatus Chersonae, crudelissime mactarunt, primoribus etiam igni assatis, solos impuberes ad servitium
custodierunt. Sed nec illis parcendum decernens ultor sanguinarius Caesar, classem eos advectum misit, frustra
dehortante Constantino Papa, quem Roma evocaverat, magnoque in honore habebat. Nam laetari etiam visus,
quod oborta tempestate septuaginta tria Chersonaeorum millia fluctus rapuissent.
Tum vero patuit pro miseris et innoxiis vindicem Dei oculum vigilare. Nam quia excindi Chersonaeorum oppida,
et parvulos, allidi ad parietes mandarat, illi implorato Chazarorum ope, Philippico Bardani persuadent, qui nuper
ab exilio revocatus, classis praefecturam acceperat, ut imperium induat, adjuvante Helia Praetore. Bardanes
222

