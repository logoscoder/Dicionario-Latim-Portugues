subjectis esse demigraturos. Mittuntur proinde, qui id Comiti Tillio regis nomine denuncient; sed insolentius
exceptum responsum a centurionibus ferunt, haud volare in aere milites posse, locum iis in terra dandum. Id teli
instar regium perculit pectus, qui eodem tempore invitatus a regibus agnatis, Britanno, Gallo, Sueco, Belgis, de
communi regnorum asserenda salute, haud sibi insuper habendum viciniae periculum duxit, praesertim de
ferendo auxilio obnixe et saepe rogatus.
Annus agebatur XXV hujus seculi, horrendis et inauditis fere ventorum fragoribus infesto initio, quibus in Dania
et Holsatia non arbores tantum innumerae, sed et turres, aedificia sacra profanaque, molae, aggeres, mari et
fluminibus objecti, foede prosternebantur. Finiente fere Martio, Lavenburgi conveniunt Saxoniae inferioris
principes, Rex Daniae ut Dux Holsatus, Administrator Magdaburgicus, Praesul Bremensis, Dux Brunsvicus,
Megapolitani, Holsatus decernunt, augendas esse copias, dudum ad circuli Saxonici desensionem conscriptas,
nequid Respublica detrimenti ab insidente fines exercitu capitat. Imperator ejus militiae Rex Danus, Lunaeburgi,
ac deinde Brunsvici, constituitur, quam quomodo gesserit, mox dicam, ubi primum iis, quae alibi paulo ante
contigerunt, paucis me absovero.
Etenim anno antecedenti, per hyemis saevitiam, occasio erat Henrico de Monte, in Velaviam irrumpendi,
concreto glacie Isala flumine. Verum, quasi Hollandis adversum eum producentibus instructas cohortes, territus
rubicinio, cum ad tria millia militum ejus frigore obriguissent, laceras reducere copias adactus est. Foederati
Belgae validam classem expedierunt in Americam, oppressisque aliquot Hispanorum myoparonibus, Bajam, id
est, Portum omnium Sanctorum cum Salvatoris oppido, ingentique praeda, expugnarunt. Marchio Spinola
Bredam, exeunte Augusto, cinxit obsidione: Henricus de Monte capto Gennepo depulsus, in eadem se castra
contulit. Mauritius Cliviam expugnavit, pervetustum oppidum, mox quoque Mondelbergam et Gocham.
Antwerpianum vero castrum strategemate occupaturum, fortuna delusit. Breda, arctissima obsidione novem
menses clausa, cum eruptiones vario Marte non paucas Justinus Nassovius; foris vero praelia Henricus
Fridericus, adducto solvendae obsidioni ingenti exercitu, fecisset; tandem urgente fame et contagio, in
deditionem venit, XXVI Maii, Praesidiariis ad ter mille arma et facultates, civibus libertas, sed religioni ad tem
pus concessa. Paulo ante et Bajam Brasiliensem Fridericus Toletanus Hispanis receperaverat. Rex Philippus IV,
commercia inter Iberos, et suae ditionis Belgas sustulit.
Recruduerat et in Rhetia, valleque Telina bellum, indignantibus Gallis, Venetis et Allobrogibus, opportunam sibi
provinciam alieno obnoxiam dominio fieri. Igitur foederatis iis, Mejenfeldia, Curia, Tyranum, Sondrium oppida;
Clavenna et Wormium Comitatus, deditionem faciunt; occiduntur proditores non pauci patriae. At romanenses
667

Helvetii Austriae se domus protectioni submisere. Mox expugnata et urbe Cleva, tota vallis Telina in potestatem
foederatorum transit, moveturque et Genuatibus bellum, quod illi pecuniam et auxlia quaeque Hispanis
subministrarent. Id fervide a Sabaudo et Gallis gestum initio. Casei aliquoties Ligures, Prava et Albinga ad
deditionem redactae sunt, repleta tumultibus Italia. Ab hoc autem igni alius, domi natus, Gallos pene avocavit,
renatum scilicet inter Regem et Hugonotos, quos vocant, civile dissidium, quo Dux Soubizius praelio navali
victor, mox victus rursum in Angliam profugit. Sed Rupella terra marique obsessa, tum fortibus factis, tum
precibus, pacem denuo exoravit. Exinde ad crebras Pontificis de pace sollicitationes, paulatim bellum Italicum
obtepuit. At Pontificiorum sub haec augescebat in opprimendis Euangelicis studium. Nam militiam novam,
quam anno XIX hujus seculi Viennae sacratam diximus, Urbanus Papa confirmavit, imposito ei conceptionis
sanctae Mariae titulo. In Austria, bohemia, Moravia, aliisque locis, nihil non operae, cremandis libris,
disturbandis sacris, exagitandis et pellendis renati Euangelii confessoribus, impenditur. Subornati et in Gallia
sunt scriptores, qui sub nomine Hugonotorum, libros de occidendo rege, recuperandaque libertate, extruderent in
publicum. Sed deprehensa fraude, justas innocentibus poenas dedere. Marcus Antonius de Dominis, qui dudum
inescatus Hispani legati pollicitationibus, e Britannia Bruxellas, atque inde romam transierat, cum parum idoneis
refelleret argumentis, quae adversus sedem Pontificiam aliquot libris eventilarat probra, jugulatus in carcere,
ineunteque Decembri crematus est. Mox auspicatus Pontifex suum jubileum, quem Vladislai, principis Poloniae,
praesentia illustriorem redidit.
Turcicum etiam regnum continuis fere motibus a morte Othomanni II obno xium, nondum quiescebat,
Purpuratus enim Arzironius, quasi Janizarorum castigaturus superbiam, qui domino suo necem intulissent,
formidabiles in Asia copias contraxit, ipsique urbi regiae ingessit minas. Qua occasione illectus Persa, in
Turcicas irruit ditiones, Babylonem (Seleuciam puto veterem) occupat, Edessam circumsidet Mesopotamiae Sed
interim Arzironius Prusam obsidens et Anjgeroniam placatur, exercitusque ingens in Parthum ducitur, qui non
una ab eo clade multatus. Irrumpunt et in Podoliam Tartari, pensaturi damum, per Cosaccos Turcis Ungaricis
illatum. Prima quidem expeditione felices, sed altera, per insidias, a Polonis ingenti strage caesi sunt.
Ferdinandus Imperator pactus cum Turca inducias duodecennales, Joannem Tillium et Albertum Fridlandum
duces, exercitibus instructissimos, Saxoniam jussit inferiorem invadere: tametsi Rex Daniae, qui circiter XXIV
millia armatorum ad Visurgim, sine cujusquam laesione, produxerat, nihil se adversus Caesarem moliri, sed
Saxonicam tantum libertatem defendere velle testaretur. Usque ad decimum Julii nihil utrinque tentatum hostile.
Primus impetus a Tillianis fuit in munitionem Saxonicam, quam apud Huxariam struxerant: quae statim a
418

