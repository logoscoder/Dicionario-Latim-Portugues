215

majestatis crimine circumventi periere, prono ad vindicandas quasvis principis injurias senatu, nec primoribus
tantum civitatis claritudinem suam quibuscunque protegentibus obsequiis, sed et consularibus plerisque certatim
soeda et nimia censentibus. Unde memoriae proditum, Tiberium quoties curia egrederetur, dicere solitum, o
homines ad servitutem paratos: addidisse et rescriptum, ne quis damnatorum intra decimum diem occideretur, ut
posset etiam absens de servilis senatus sententiis cognoscere.
Inde Galba et Haterio Agrippa Coss. potestatem tribunitiam Druso filio petit, modestum summi fastigii nomen,
repertum ab Augusto, ne regis aut Dictatoris titulum sumeret, ac tamen aliqua apellatione caetera imperia
praeemineret. Drusus animo commotior, orto forte jurgio, intendit Seiano manus, et contra tendentis os
verberavit. Seianus, ultioni intentus, Liviam uxorem ejus adulterio pellicit, primique flagitii potitus, faeminam
nihil, amissa puaicitia, abnuentem, ad consortium regni, ad spem conjugii, ad necem mariti impellit. Tantum ille
ausus, cum Italiam utroque mari duae classes: Rhenum, commune in Germanos Gallosque robur, octo legiones
tuerentur: Hispaniae recens perdomitae tribus haberentur. Mauros teneret Juba, caetera Africae duae legiones,
parque numerus Aegyptum infiderent. Dum quantum ab Syria usque ad flu. Euphratem ambitur, quatuor
legionibus coerceretur, accolis Hybero Albanoque, et aliis regibus, qui magnitudine Romana protegebantur: Cum
Thraciam Rhaemetalces et liberi Cotyis, ripamque Danubii duae legiones in Pannonia, quae in Moesia attinerent:
totidem apud Dalmatiam locatis, quae positu regionis a tergo illis, ac si recentinum auxilium Italia posceret, haud
procul accirentur. Quamquam insideret ipsam urbem proprius miles, tres urbanae, novem praetoriae cohortes:
tamen Tiberii filius, isque unicus, dato veneno consumitur. Quodque magis supra fidem, facinus octo annis
latuit. Ferox hinc scelerum Seianus, quia prima provenerant, volutare secum quomodo liberos Germanici
perverteret, quorum non dubia successio. Impenetrabili Agrippinae pudicitia calumniis eam tresque filios petit,
Silium, ante amicum eorum, ficto majestatis crimine, subvertit: Junio Blaeso avunculo suo, licet nondum victo
Tacfarinate, qui adjutus a rege Garamantum Africam reptabat, triumphalia impetrat ornamenta, quae P.
Dolabellae, ad mortem licet adigenti hostem, denegabantur. Delatores, genus hominum publico exitio repertum,
vixque poenis satis coercitum, per praemia eliciuntur. Q. Vibium Serenum de structis principi insidiis accusat
filius, exterritusque licet vulgi minis, exsequi tamen accusationem adigitur. Postulatur et Cremutius Cordus,
quod editis annalibus, laudatoque M. Bruto, C. Cassium Romanorum ultimum scripsisset. Is vitam abstinentia
finivit, libri per aediles cremati tunc quidem, sed manserunt occulti et editi, Quo magis socordiam eorum irridere
libet: qui praesenti potentia credunt exstingui posse etiam sequentis aevi memoriam, cum contra punitis ingeniis
gliscere autoritas soleat. Contusis interea Thracum gentibus a Poppaeo Sabino, eo quod validissimum quemque
militiae Romanae dare aspernabantur, Seianus Liviae matrimonio exclusus a Tiberio, ad vitam eum, procul
Roma, amoenis locis degendam instigat, ratus sua in manu aditus, literarumque arbitria fore: cum per milites
commearent. Agrippinam per speciem amicitiae monet, paratum ei venenum, vitandas soceri epulas. Illa
simulationum nescia, apposita a Tiberio poma, intacta ore, servis transmittit, vocemque Tiberio elicit, non
mirum, si quid severius in eam statuat, a qua veneficii insimuletur. Hinc specie dedicandi templum, apud
Capuam Jovi, apud Nolam Augusto, in Campaniam secedit, certus procul
216

urbe degere, tum ut saevitiam ac libidinem, cum factis promeret, locis occultaret, tum quod matrem dominationis
sociam aspernaretur, quam depellere non poterat, quod dominationem ipsam donum ejus accepisset, idque
exprobraret illa et reposceret: tum denique ut terribibliorem ex longinquo redderet majestatem. Igitur inclusit se
Capreis insula, statimque revocante populo propter cladem, qua apud fidenas ad L hominum millia, gladiatorio
munere amphitheatri ruina perierant, transiit quidem in continentem, potestatemque sui adeundi fecit: Sed paulo
post regressus in insulam, undecim per annos patria libens caruit, non tribunos militum, non provinciarum
praesides mutavit. Hispaniam et Syriam per aliquot annos, sine consularibus legatis habuit: Armeniam ab
Artabano Partho occupari: Moesiam a Dacis Sarmatisque, Gallias a Germanis vastari neglexit, magno dedecore
imperii, nec minori discrimine.
Ibi vero secreti licentiam nactus, cuncta simul vitia male diu dissimulata profudit, eaque flagravit infamia, vix ut
referri audirive nedum credi fas sit. Manebat, praeter infandas libidines, suspicionum et credendi temeritas, quam
Seianus augere etiam in urbe suetus, acrius turbabat. Subversus primum Titius Sabinus, ob cultum Agrippinae
liberorumque ejus. Dispositis in cubiculo observatoribus, eliciti ab eo per speciem ortae amicitiae questus liberi,
delatique ad Tiberium. Nec mora: Damnatus in Tiberim trahitur, cane domini sui cadaver in aquas prosequente,
ac ne mergeretur, frustra annitente.
Rubellio et Fusto Geminis Coss. Livia, quae et Julia Augusta, mater Tiberii, mortem obiit, cui nec aegrae adesse,
nec toto triennio quo abfuit, nisi paucissimarum dare horarum colloquium, defunctae nec exequias curare
sustinuit. Ea sublata, velut frenis exsoluti, proruperunt tiberius Seianusque. Missis ad senatum literis insimulata,
quasi ad exercitus confugere vellet, Agrippina relegatur, convitiantique oculus per centurionem verberibus
excutitur. Sic inedia absumitur postmodum. Filii ejus Nero et Drusus varia fraude concitati ad convitia, hostes
judicantur. Nero in insula Pontia, Drusus in ima parte Palatii, necantur fame.
136

