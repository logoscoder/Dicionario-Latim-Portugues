PTOLOMAEUS PHILADELPHUS, ANTIOCHUS I SOTER, ANTIOCHUS II DEUS, ANTIGONUS
GONATES, DEMETRII FILIUS, PYRRHUS EPIROTA.
OLympiade 124 ad successorum Alexandri filios Asiae Europaeque imperium defluxit, quo tempore
Ptolomaeum Lagi filium, Lysimachum et Seleucum, mox et Ptolomaeum Ceraunum obiisse, libro secundo
commemorat Polybius, et in idem tempus Achaeorum Reipublicae initium confert, duabus e duodecim urbibus
Dymaeis et Patrensibus inter se primam societatem pactis, quibus deinde reliquae consenserunt. Tunc igitur
Ptolomaeus I quadragesimo post mortem Alexandri anno, regnum Aegypti, Africae, et Cypri reliquit filio, qui
quod sororem Arsinoen, praeter leges gentium, impuro quodam Aegypti instituto, in amore et matrimonio
haberet, Philadelphus a Graecis appellatus est. Sterile autem et infelix conjugium, contra leges fasque initum fuit.
Regi honori fuit honor, quem doctorum virorum impendit ingeniis. Stratonem Philosophum, Praeceptorem suum,
LXXX talentis remuneratus est. Aristotelis, qui primus bibliothecam congessit, imitatione, Demetriique Phalerei
et aliorum eruditorum consilio inchoatam a patre bibliothecam Alexandriae, conquisitis undique libris,
instructissimam reddidit. In eam quoque divinos Judaicae gentis libros illaturus, LXXII interpretes a Pontifice
impetravit Eleasaro, Oniae filio, quorum opera conversis in Graecam linguam lege Judaeorum et Prophetis,
summo orbem terrarum beneficio affecit, cui hoc pacto divina mysteria, in quibus solis mundi salus continetur,
sermone vulgatismo tradita innotescere coeperunt. Liberalitate fuit plane regia, quam in liberas imprimis exercuit
civitates. Judaeorum 120 millia servitute, quam in Aegypto serviebant, liberavit, Pharum insulam, jactis in altum
molibus, artificio Sostrati Cnidii, Isthmum fecit, navigantibus oportunissimum.
Huic regi frater erat, major natu, cui ob violentam et praecipitem audaciam, Cerauni, id est, Fulminis nomen
inditum. Eum regno exclusum a Patre Seleucus Nicanor, quod Lysandram ejus sororem pro conjuge amaret,
benigne apud se habuit, nec sine promissis, fore ut defuncto Ptolomaeo magno, in paternum Aegyptiregnum
restitueretur. Sed vana in hominem improbum beneficia fuere, qui tantum abfuit, ut benefactori gratiam referret,
ut eum regno pariter vitaque spoliarit. Patrato scelere, celerrimis equis e Macedonia Lysimachiam contendit,
profectusque ad exercitum ob memoriam paterni nominis, et favorem ultionis Lysimachi, rex declaratus est.
Assumpta deinde classe et copiis,
120

cum Antigono Demetrii filio, qui in Graeia se continebat, paternumque regnum, quibuscunque poterat viribus,
repetere conabatur, conflixit prospere, Antigonoque in Boeotiam amoto, Macedoniam obtinuit. Mox majora
ausus, sororis suae Arsinoes, Lysimacho quondam nuptae, amorem omni arte sibi conciliat, eamque profano
Aegyptiorum ritu maxima pompa suo applicat toro. Promissa et puerorum Lysimachi adoptione, Cassandriam
intrat, Arsinoae urbem propriam: Antiochum Seleuci filium, fratrem suum Ptolomaeum, et Pyrrhum Epiri regem
vario mitigat astu. Externo autem metu deposito, impium et facinorosum animum ad domestica convertit scelera,
sororis suae filios, quos interpositis capitis sui ultimis execrationibus adoptaverat, in gremio matris, inter ipsa
oscula trucidat. Ipsam conjugem et sororem, in Samothraciam ejicit exulaturam, eo miseriorem, quod cum filiis
ei mori non licuit. Dixeris justas illam poenas necatis novercali odio privignis orbitate pependisse, et ignominia.
Sed nec Cerauno inulta scelera fuerunt. Quippe Deo justo tot perjuria et tam cruenta parricidia vindicante, brevi
post a Gallis spoliatus regno, captusque, vitam ferro, ut meruerat, amisit.
Namque Galli (Graeci Celtas et Galatas vocant, Danubii et Rheni accolas eos professi) abundanti multitudine,
trecenta millia hominum, ad sedes novas quaerendum, tribus ante seculis emiserant. Ex his portio in Italia
consedit, quos et Romam incendisse diximus: alia portio Illyricos sinus per strages Barbarorum penetravit, et
Pannoniam tenuit. Gens aspera, audax, bellicosa, per multos annos cum finitimis varia bella gesserat: hac
tempestate, hortante successu, divisis agminibus, alii Graeciam, alii Macedoniam, omnia ferro proterentes,
petivere. Nec qui in Italia erant, Romanis quietem dabant. Occiso enim ad Aretium cum legionibus L. Caecilio,
nec legatis, qui ad redimendos captivos venerant, pepercere. Itaque a Curio et P. Cornelio vicissim debellati, qui
militari aetate erant, plerique perierunt. In eorum agros Sena colonia deducta. Nec Bojorum deinde, Tyrrhenis
conjunctorum, melior fortuna fuit. Fugati a Romanis caesique sunt.
At alibi tantus terror Gallici nominis erat, ut etiam reges non lacessiti, ultro pacem ab iis ingenti pecunia
mercarentur. Solus rex Macedoniae Ptolomaeus adventum Gallorum intrepidus audivit: hisque cum paucis et
incompositis, quasi bella non difficilius quam scelera patrarentur, et parricidiorum furiis agitatus, occurrit. Igitur
duce Belgio, Galli Macedones acie superant, Ptolomaeus saucius capitur; caput ejus amputatum, et lancea fixum
ad terrorem hostium circumfertur: paucos ex Macedonibus fuga servavit, caeteri aut capti aut occisi.
Desperantibus salutem, qui antea caelo proximi sibi videbantur, Sosthenes e Macedonum ducibus unus, contracta
juventute, Gallos victoria exultantes compescuit, et macedoniam ab hostili populatione mascule defendit. Ob
quae virtutis beneficia, multis nobilibus regnum Macedoniae affectantibus, ignobilis ipse praeponitur: cumque
rex ab exercitu appellatus esset, ipse non in regis sed in ducis nomen jurare milites compulit.
Interea Brennus, quo duce portio Gallorum in Graeciam se effuderat, adunatis CL millibus peditum, et XV
millibus equitum in Macedoniam irrumpit, occurrentemque cum instructo exercitu Sosthenem facile profligat,
victor totius Macedoniae agros depraedatur. Inde scurriliter jocatus, locupletes Deos largirihominibus opertere,
iter Delphos vertit, templum in rupe Parnassi situm exspoliaturus, quod a quatuor hominum millibus
77

