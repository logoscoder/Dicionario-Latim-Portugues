esset pugnatum, seque absente Grimium et Cafa a Turcis perfacile obrui possent. Reperit excusationem, domum
revertitur, Cosacorum ad Pontum Euxinum latrocinia praetexit. Hinc accensus Amurathes, per Osmanem
Bassam et Islanum, Tartari fratrem, Iconiensi e carcere dimissum, regno vitaque Muchametem exuit, filiis
duobus cum ipso suffocatis, Islano Tartaris fiduciario rege dato.
Oum deinde profugus trucidati Muchametis filius non pauca Islano ademisset, negelecto eo, Amurathes
numerosissimo cum exercitu Osmanem in Parthos mittit, qui in itinere varie vexatus a Parthis, tandem per
obscuras valles Taurisium, alteram Parthorum regiam (interior Casiminum dicitur) pervasit, ejusque arce munita,
quinto post die dysenteria periit; dum interim Byzantii Amurathes, comitiali morbo sibi familiari ictus, alliso ad
lapides capite pene exspirasset animam. In Carniola a Christianis per temeritatem suorum affectus clade,
inducias cum Caesare renovavit. Parthus, continuatis triduo trinoctioque praeliis, recedentes duce Cigalogli
Turcas foeda strage perculit. Ad LXXX Turcarum millia occubuisse autor est Leonclavius, qui tunc apud Turcas
egit. Taurisium recuperatum. Parta victoria, abdicavit se regno Parthus integratoque cum Cathaeno Chane
foedere, mortalium rebus excessit. Ibrahimus Bassa AEgyptius, Maronitas Libani, et Truscos, fortissimas
Christianorum occidentalium reliquias, Turcici hactenus jugi immunes, subegit, Portam Osmanicam (sic aulam
vocant Turcorum) ditavit spoliis. Aliter Pannonum Turcarum excepta est irruptio in Croatiam. Caesi affatim a
Christianis; Copanum arx intercepta. Vindicaturos cladem, Georgius Comes Serinius longe majori affecit.
Praebuisse et Turcis aliquam saeviendi materiam fertur novum Pontificis Gregorii Calendarium. Eo ablatis e
mense Octobri decem diebus, decima quarta Luna primi Hebraeorum mensis, quo Pascha agitur, ad XXI Martii
diem, ubi tempore Synodi Nicenae fuisset, reducebatur.
622

Approbati a Byzantino Patriarcha fasti Pontificis, argumentum initae conspirationis praebuere Amurathi, qui ob
id expulit Patriarcham in exilium, duo Christianis templa Constantinopoli eripuit. Augustae Vindelicorum, Rigae
Livonum, et alibi, novi fasti turbarum occasio grandium fuere. Protestantes plerique, ne quid Pontifici Romano
autoritatis aut imperii in alias gentes concedere viderentur, veteres retinuere. Gregorio Pontifice, multa passim
societatis Jesuitarum collegia excitata, eruditio et sanctitas illorum in admiratione esse cepit, Antonino Possevino
Ephoro generali. In urbe Romana seminarium nationum, Gymnasium puta, in quo educantur exteri, qui
Pontificiis imbuti artibus, gentiles suos Romanae sedi concilient, magno sumptu structum. Jesuitae, ut tanto
benefactori reddant gratiam ex ultimis terrarum angulis tres Japonios extrudunt legatos, qui per immensa
terrarum spacia tertio anno Romam perducti, Gregorio obsequia detulere. Quibus apparatissime exceptis,
Pontifex improvisa angina duabus horis suffocatur, cum nec urbem aut territorium Romanum a quotidianis
proscriptorum, aut satellitum suorum latrociniis vindicare potuisset.
Laudabilius Polonorum rex Stephanus Batorius, qui sumto de quibusdam nobilium, et de Samuele Sborovio
principe supplicio, effraenem magnatum aliquot licentiam coercuit. Praeclare etiam Fridericus II Danorum rex,
Cronenburgo arce praecellentissima ad fretum condita, Rostochienses Ulrico Megapolitano pertinacius
obluctantes, detentis eorum navibus, deponere spiritus coegit. Atque ut nihil excelsum durat perpetuo,
Hennaebergensis, Hojensis, Deipholdia, illustres Teutonum familiae, deficientibus masculis haeredibus
exstinctae sunt: Hojensis et Deipholdia ditio Brunsvigiis et Luneburgensibus, Hennaebergica Saxonibus
Septemviris accessit.
Vicissim Farnesia, ducum Parmensium familia, Alexandri Belgarum gubernatoris felicitate magis inclaruit. Ab
eo Antverpia anno diutius obsessa, cum haud segnius defenderetur omniartificio, quam oppugnaretur, ad
extremum tamen fracta calamitatibus et subsidiorum desperatione, Hispanico se restituit dominio, praeter
civicam libertatem impetrato et Protestantibus quadriennio, intra quod disponere domui, et aliorsum
discedereliceret. Quorum quidem multi Hamburgam migrantes, Remp. illam cibius, bonis, opibusque haud
parum locupletarunt, Mechlinia, Neomagum, Duisburgum promptius susceperant jugum, Buscumducis foederato
Belgio nequicquam tentatum.
Cumque vix usquam affulgerent spes auxiliorum Reformatis, Elisabeta Anglorum regina milite eis auroque
succurrit, rata, quod res erat, perdomito Belgio, Angliae causam agi, quum ipsa a Pontifice non minus, quam
Henricus Navarraeus et Condaeus princeps, eodem tempore diris devota, et cujusvis exposita saevitiae esset.
Quare distinendis Hispani viribus, Franciscum Dracum cum classe in Americam ablegavit, qui capto
promontorio viridi, populatus Hispaniolam, immensam avexit praedam. Ipsa interim domi insidiis appetita, XIV
nobiles, a Maria Scota corruptos, affecit supplicio. Hispanos Scotosque iterum Hiberniam adortos, per
Richardum Binghamum rara victoria profligvit. Sequenti anno per eundem Dracum XXXVI Hispanorum naves,
portum Iccium tenentes aut incendit, aut diripuit, aut in Angliam abduxit, opimis iterum spoliis ditata.
Dispar contra Roberti Dudlei Lancastrii in Belgio virtus an fortuna fuit. Nam Parmensis Gravam, et Venloam
Geldriae de Hollandis recepit: Zutphaniam a Roberto obsessam feliciter defendit: Daventriam a Standlaeo Anglo
porditum
623

reduxit ad Hispanum. Novesium quoque, a Truxesianis partibus mascule propugnatum, praesidiarii tandem
incolumitatem pacti dediderunt.
390

