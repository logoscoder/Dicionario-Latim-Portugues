Melchior Comes Hatzfeldius objectis Caesareis Legionibus impedivit. Stephanus Palsyus, Comes et Ungaricae
militiae Marescallus cum parva Ungaricorum Equitum manu, incautius hostibus illatus, intersicitur septem
vulneribus confossus, sed corpus ductoris, Ungari magna vi victoribus extorsere. Ferunt inter haec Bannerium
has pacis conditiones Caesareis ducibus obtulisse, primum ut universalem amnestiam per Imperium, et
provincias proprias publicaret, tum ut omnia in eum starum, uti ante hoc bellum anno 1617. fuerant reponeret; eo
facto Suecos exercitum ex Imperio reducturos, retentis tantum Pomeraniae maritimis locis, securitatis ac
compensationis causa. Sed Caesar magis sollicitus quomodo ingruentes hostes ac suis paulatim cervicibus
741

imminentes ejiceret, quicquid prope et procul auxiliorum fuit conquirit; novos delectus per provincias
haereditarias instituit, tum collectas undique copias in Bohemiam propere convenire jubet. Illis omnibus novum
ducem (quoniam Gallasius excusata valetudine, missionem petebat) imponit fratrem suum Archiducem
Leopoldum; atque ei evocatum e Belgio Octavium Piccolominaeum cum exercitu adjungit, cujus consilio
monitisque bellum administraret. His fere per hyemem actis brevi exercitus ad triginta millium numerum
accessit.
Obiere eodem anno Caesaris filius Philippus Augustinus et Antonius Episcopus Viennensis, idemque Abbas
Cremiphanensis, vir doctrina atque usu rerum celeberrimus, et Joannes Philippus Dux Saxo Altenburgicus.
Archidux Leopoldus dubio adhuc vere cum exercitu progressus, Reginogradecium, oportunam Bohemiae urbem,
ac paulo ante a Suedicis captam, subita vi recuperat. Praesidiarii sexcenti fere, ut se victoris arbitrio permitterent,
coacti. Inde ad repurgandam reliquam Bohemiam profectus non magna vi Suecos expellit, excepto Leitomeritio,
Brandisioque, quae etiam oppida anno superiore interceperant, Bannerius paulum in limitaneis Bohemiae
montibus et circumpositis sylvis moratus donec impedimenta et praedam praemitteret, (quorum partem tamen
aut corrupit incendio, aut Caesareanis insequentibus invitus reliquit,) se in Misniam recepit. Mox inde etiam ab
insequente Archiduce repulsus, in Thuringiam Erphordiam usque recessit. Caeterum in recessu illo non
perfunctoriam cladem accepit, oppressa magna pars selectissimorum equitum, qui ad extremi agminis
praesidium relicti, remorari cursum insequentium nitebantur. Sed Bannerium fugientem Dux Longevillanus cum
Gal. licis et Vinariensibus copiis, item Hassici et Luneburgici, (quorum dux diu ambiguus adhuc Leopoldo
accessurus sperabatur) in tutum recepere. Ita omissa spe persequendi porro hostis, tot recentibus auxiliis
confirmati, Archidux Leopoldus apud Salam fluvium consedit, capto loco castris oportuno quem Piccolomineus
delegerat. Illuc quoque Bannerius confirmato exercitu accessit, et collatis aliquamdiu castris, cum utrosque
mutuus metus a committendo praelio abstineret, prior Bannerins inopia commeatuum discessit. Consilium illi
erat subita aggressione intercipere Legiones Bavaricas, quae ductu Mercii in Franconia separatim ab exercitu
Caesaris tendebant. Sed cura ducis intenta erant omnia, et Archidux Bavaricis subsidio obviam profectus non eos
modo, sed etiam Godefridum Comitem Gelehnium, cui superiore anno Caesar Rheni provinciam attribuerat, ad
se recepit. Jamque aestas in proclivi erat, neque elici Bannerius poterat, ut aequo loco potstatem praelio
decernendi faceret. Ita annus sine magno fructu extractus est. De hibernis acerrimis verlitationibus certatum. Ea
Caesariani in agro Brunsvicensi, utpote hostili provincia malebant, datumque negotium Comiti Hatzfeldio, ut
expugnaret Huxterium: Qua re celeriter perfecta, Bannerius animadverso hostium consilio, cum omni exercitu
apud Mundam Visurgim transmittit, occupatoque omni eo tractu, et collibus insessis cum universis copiis sese
transituris opponit. Ita hoc aditu exculusi Caesariani per amicas provincias hiberna sibi circumspicere coacti
sunt. Sueci quod optabant, agrum Brunsvicensem et vicinas illi regiones obtinuere.
Porro inter flagrantium bellorum incendia, non omissa hoc anno, uti et alias semper reducendae pacis consilia.
Nam etsi jam diu ante Coloniae et Lubeccae ejus praeludia agitarentur, tamen parum admodum profectum fuerat.
Igitur Caesar media aestate comitia Ordinum Imperii Ratisponam edixit. Atque eo
742

ipsemet cum magno aulico comitatu mense Junio profectus, sua praesentia Proceres Imperii ut pro communis
patriae salute diligenter in medium consulerent, plurimum accendit. Caesarem haud multo post secuta est
Augusta, postquam Viennae felici puerperio filium enixa esset Leopoldum Ignatium Josephum. Porro initio
comitiorum ad congregatos ibidem Proceres nomine Caesaris peroravit Guilielmus Marchio Badensis, et tria
maxime puncta in deliberationem proposuit, quae etiam Caesar literis ad singulos datis, copiose expresserat.
Primum erat, qua via finitio tandem cruentissimo bello pax et tranquillitas in Imperium reduceretur; Tum si
obtineri ea non posset, quibus porro mediis bellum administrari debeat; Denique quoniam judiciorum cursus
plurimum turbatus aut impeditus fuerit, quomodo is in priorem statum reponi possit, ut cuilibet sine ullo
personarum respectu jus reddatur. Praeterea ut majore cum fructu hi tractatus perficerentur indulsit Caesar, ut illi
etiam Principes Ordinesque Imperii adessent, qui adhuc hostibus Imperii conjuncti, bellum adversus Caesarem
gerebant, ut auditis singulorum querimoniis de communi omnium consilio satisfieret. Caeterum tractatio illa in
annum usque insequentem perducta est, de cujus fine ibi commemorabitur.
Infelix hic annus Hispanis fuit non cladibus modo atque amissione urbium, sed duorum insuper regnorum
defectione. Flagrabat tum in Italia bellum Sabaudicum, hac maxime causa, quod Victor Dux Sabaudiae tutelam
filii sui Caroli Emanuelis moriens testamento commendaverat conjugi suae, Galliarum Regis sorori. Praeteritis
464

