impleverant. Sic castra aggreditur absentis Gorgiae, explorato antea, eum cum parte militum ad insidias sibi
tendendas egressum. Victis repentina impressione Syris, incendit castra, et Gorgiam clade suorum consternatum
tota exturbat Judaea. Lysias comperto infortunio auget copias, LXM peditum V equitum in Idumaeam trahit.
Judas subnixus aeterni fiducia Numinis, tantam multitudienem cum x admodum millibus adortus, in fugam
vertit, caesisque V millibus hostium, ingenti potitur praeda. Animadvertens ergo Lysias cum fortibus viris rem
esse, quibusuniversis aut vincere decretum, aut mori; Antiochiam se recepit, aliis bellum consiliis gesturus
Interim Judas ad divinam usus gloriam divinitus datis victoriis, templum triennio prorsus desolatum, repurgare
instituit, seligit sacerdotes, instaurat sacra, novum altare Deo aedificat, solennibusque ceremoniis per octiduum
Encaenia agit: circummunit templum praesidiis, ne quis profanus sacerdotum interturbare munia possit.
Ea res adeo accendi finitimarum iras nationum, ut quasi foedere composito, ad delendum nomen Hebraeum
pariter insurgerent. Indumaei erant, Sidonii, Ammonitae, Arabes, Syri: Sed tanto alacrior Judas singulos,
priusquam coire possent, depopulatur. Idumaeos acie fundit, castella et urbes expugnat, Inde partitus cum fratre
copias, ipse in Ammonitas et Arabes, Simon in Phoenices vadit. Ubique res Hebraea superior fuit: ubique strages
editae gentium. Qui in Transjordani terra et Galilaea obnoxios se incursionibus putabant, in Judaeam cum
Simone et Juda profecti, ubi vis unita esset validior. Sub haec clades aliqua accepta, ut nihil est ex omni parte
beatum, in bello praecipue Josephus et Azarias, praefecti Judaeae cum mandatis, ne absentibus Juda et Simone in
casum aleae darent Remp. stimulante fama fratrum, Jamniam oppugnare instituunt. Inde eruptione Gorgiae
fugati, amissis duobus millibus, documento fuere, quam infelix sit laudis cupido, sine peritia rerum et auctoritate
legitima. Interim Epiphanes iterum circa templa insaniens, dum Dianae Elymaidis in Persia fanum
opulentissimum spoliare opibus conatur, repulsus a subditis, Babylonem recedit cum probro. Ibi cognito,
exercitus suos toties caesos a Juda Maccabaeo, ingentem animo moerorem concipit, cui impar, fassus ob scelera
in Numen populumque Hebraeum sibi pereundum, invalescente morbo moritur, anno regni XII relicto impubere
filio, cui Eupatoris nomen a Lysia duce inditum.
Igitur soluti Tyranni metu Judaei cum
157

Timotheum ducum ingenti praelio fudissent, praesidium Graecorum in arce Sionia obsident: eaque audacia
Eupatora Regem et Lysiam perpellunt, ut adunato exercitu centum millium peditum, XXM. equitum, ad haec
XXXII elephantis, Judaeam invadant. Betzura, quod annus esset Sabbaticus, quo terram Judaeis colere nefas,
fame domita deditur, dimissis praesidiariis. Jerosolymitani templi munitiones acriter oppugnatnur, nec eas
segnius defendit Maccabaeus. Extracta igitur opinione diutius obsidione, nunciatur in castra regis, Philippum,
quem Epiphanes moriens tutorem designaverat, tenere Antiochiam, regnumque pro tutela usurapre. Hanc rem
majoris momenti ratus Lysias, quam expugnationem Jerosolymae, in pacem inclinat animum. Et quanquam
Eupator, fictis in gentem Judaicam criminibus, ad eam delendam vehementissime incitabatur, tamen autore Lysia
pacem eis concedit, dirutisque contra datam fidem munitionibus, recipit sese Antiochiam, Maccabaeus, a
Ptolemaide usque ad Gerrenos praeses declaratur; Menelaus e contra, tanti concitor belli, Beroeae in cineres
dejectus jussu Eupatoris, proditionis et sacrilegiorum poenas dedit. Huic in sacerdotio successit Alcimus,
scelestae homo fidei, et bonis quibusque inimicus. Hic finis horribilium Antiochi Epiphanis et Eupatoris
conatuum in Judaeos exstitit, quos et alii eorum Prophetae sacris libris praedixerant, et ante quadringentos annos
Daniel, ne quis tantas Dei populo calamitates, citra aeterni numinis providentiam accidere existimaret. Impietatis
et perjurii Antiochus filiusque ejus supplicium Deo pependere. Nam non solum pater tantae reus immanitatis,
foedissimo morbo interiit, sed et post biennium Eupator et Lysias, dignum factis exitum habuerunt.
Cum enim Demetrius Seleuci, qui ante Epiphanem regnaverat, filius, obses Romanis datus regnum sibi, qui
majori esset Antiochi Magni filio genitus, debitum, comperisset a patruele interceptum, in Syriam clam venit, et
Tripolin urbem maritimam arte occupavit. Mox deficientibus ad eum certatim Syris, Eupator et Lysias a suis
trucidantur, exercitus ad Demetrium universus signa transtulit.
Ejus iterum regis aures implet Alcimus, Maccabaeum rebellionis accusat, Jerosolymam reducitur cum exercitu.
Sed obnitente cruentis ejus conatibus Maccabaeo, rursus implorat opem Demetrii, qui adjungit delatori
Nicanorem, virum ingenii militaris et infidi: a quo principio honeste habitus Judas, et sacerdotio praepositus,
paulo post insidiis petitur. Quibus a Juda callide vitatis, Nicanor minaci juramento exitium templo denunciat, ni
Judas sibi tradatur. Sed interpositis aliquot diebus, dirae sacerdotum in caput Nicanoris vertere.
Commisso enim praelio vincitur a Juda, totusque exercitus in fuga trucidatur. Novem fuisse millia ferunt: alius
Maccabaeorum liber, sed minoris fidei, XXXV millia prodit. Tanta potitus victoria Judas, sacerdotio praeficitur a
populo, et cum Romanis tot jam regum et populorum victoria non minus quam fide in socios claris, foedus
amicitiamque jungit, quorum tamen subnixus ope, ad exemplum locandae in Deum fiduciae castigatus brevi
legitur.
Erat annus imperii Graecorum CLII. Olympias CLV. cum missus in Judaeam Bacchides, desertum a suis
plerisque Judam, fortissime tamen pugnantem ac pene victorem, circumventum acie ocidit, totamque fere
Judaeam in potestatem redegit Demetrii: Quae dispositis hinc inde per oppida praesidiis, tam foede est vastata, ut
post Prophetarum tempora nulla ei major calamitas acciderit. Inflati enim Maccabaei morte desertores et
100

