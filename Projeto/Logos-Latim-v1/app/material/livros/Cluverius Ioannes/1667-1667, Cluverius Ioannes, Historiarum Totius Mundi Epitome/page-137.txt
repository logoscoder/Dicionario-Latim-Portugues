Interea dum ad omne adeo nefas se effundit terrarum princeps Tiberius, apud Judaeos procedit in medium
Johannes Baptista, Zacharia sacerdote genitus, vir divini spiritus, sanctitare et zelo incomparabili. Hic in desertis
Judaeae adesse exclamat Dei Filium, a caeca efferataque hominum gente, ni mature resipiscant, poenas
exacturum. Docet ingenti totius Judaeae concursu, et gratiam Filii Dei poenitentia et fide ambientes aqua
perfundit, testatus hoc fieri in remissionem peccatorum, quum totius mundi noxam Christus tanquam DEI
AGNus bajulet auferatque. Incredibile dictu, quantam vir divinus authoritatem sibi subito comparaverit, adeo ut
non deessent, qui eum sanctorum omnium caput esse crederent, in quo salus recumberet totius orbis. Sed
Johannes tantum ab omni fastu abfuit, ut indignum se proclamaret vel vilissimo Christi Domini ministerio,
cumque ad Jordanem accederet Christus, baptizari ab eo cupierit. Ibi edoctus complendae justitiae baptismum a
Christo peti, qui undas suo corpore in salutaris lavacri sacramentum dedicaret, perfudit eum aqua Jordanis,
audivitque DEUM clara voce testantem, hunc esse suum FILIUM, in quo sibi totus placeat: viditque Spiritum
Sanctum specie columbae caelitus delabentem, et requiescentem in Christo. Abeo tempore JESUS CHRISTUS
verbis operibusque divinissimis, quis esset declarare coepit, et in annum usque quartum ea fecit et dixit, quae
non tantum tenuis haec pagina, sed nec totius orbis volumina digne satis explicaverint. Infensissimum generis
humani hostem Diabolum, post quadraginta dierum jejunia, famem exprobrantem,
217

modestia devicit, nec e lapidibus panes condidit, nec honores divitiasque ab insolentissimo spiritu oblatas
admisit; quo repulso, Angelorum mox ministeria successere. Itaque plenus sancto Spiritu in Galilaeam
proficiscitur, Simonem, Petrum et Andream, Jacobum Johannemque, Zebedaei filios, Philippum et alios
discipulos sibi legit: cum quibus Canam invitatus ad nuptias, aquas in vinum vertit, laetitiam tori conjugalis
primo miraculo dignatus. Inde Paschalibus feriis templum Jerosolymitanum a profanis nundinationibus purgat: et
Nicodemo Pharisaeorum principi institutionem, sed prae pudore nocturnam, ambienti ait: Frustra esse omnes
hominis vires in beatitudine acquirenda, nisi baptizatus illuminatusque Spiritu Sancto, per Filium DEI veniam
peccatorum impetret, eaque fide salutem in ipso aeternam requirat.
Ita crescente in Judaea discipulorum Christi numero, Johannes Baptista, amicus ejus et pararius, ab Herode
Antipa in carcerem truditur, quod incestas ejus cum Philippi fratris conjuge nuptias improbaret. Ejus comperta
captivitate, Christus in Galilaeam redit, ac detestatus civium suorum ingratitudinem, apud Capernaitas figit
sedem, ubi aulici cujusdam filium, Petri socrum, plurimosque aegros verbo sanat. Quas ob res detinentibus eum
Capernaitis respondit, communis se salutis, non unius oppidi causa venisse: circuitisque civitatibus passim
docuit, adesse regnum caeleste, valedicendum vitiis, renunciandum amori tenebrarum, redeundum in gratiam
cum DEO, credendum promissis divinis de vita, per Filium ejus donanda unigenitum, quaerendos in caelis
thesauros perennes, mundum hunc ejusque vanitates contemnendum. Haec ut voce praedicavit, sic probavit
operibus: leprosis, paralyticis, claudis, caecis, hydropicis, omnique alia aegritudine laborantibus, peccatorum
veniam dedit, corporeos cruciatus dempsit, ipse nihil inde captavit praemii, imo subduxit se aurae populari,
ipsaque benefacta in occulto habenda praecepit.
Sic alteras invisit ferias Paschales, decumbentemque ad 38 annos aegrum uno affatu, restituit, adversus
Pharisaeos sabbati violationem objectantes, sabbatum saluti hominum, haud exitio institutum evicit. Hinc
duodecim e discipulis legatos (Graeco nomine Apostoli sunt) seligit, quibus potestatem in quaevis daemonia et
aegritudines largitus, eo rem deduxit, ut Centurio Romanus, qui Capernaumo praeerat, valetudinum omnium
Dictatorem eum profiteretur, sequereturque fidem virtus. Quum enim servum Centurionis dira torqueret
paralysis, jussus abire morbus, abiit, bona valetudo vocata advolavit. Quin et hoc quasi pro levi fuit. Jam enim et
mortuis vitam verbo reddebat. Naimano Juveni, spectante tota civitate, a qua tumulandus exportabatur, spiritum
amissum ingenti cum omnium stupore redonavit. Similiter daemonia undique pellit, ventorum fremitus increpat,
filiam Jairi virginem in vitam revocat, universam Judaeam et Palaestinam grata virtutum suarum fama illustrat.
Dum haec fiunt, et duodecim Apostoli divinum jam regnum praedicant oppidatim, occidit Baptistam Herodes,
rogatu saltatriculae, quam impura Herodias ex se geniiam in hanc petitionem subornaverat, ne sanctissimi viri
reverentia incestas rescinderet nuptias. Sed exterritus Christi operibus Herodes, metuit ut forte redivivus
Johannes in ipso circumiret. Tantum malo animo ab intrepido monitore timoris erat, ut etiam mortuum
reformidaret: et communi hominum sermone infelix expeditio contra Aretam Arabum regem suscepta, qua
omnis Herodis exercitus concidit, innocentis viri neci imputabatur.
At Christus propinque Paschate in deserta se recepit, ut nimios hominum concursus parumper evitaret. Quorum
nihilominus tanta confluxit multitudo, ut commeatus omnis deficeret. Ubi vel
218

maxime divina Jesu virtus eluxit, Nam 5 virorum millia, demptis mulieribus et parvulis, quinque panibus
hordeaceis duobusque pisciculis exsaturavit, fragmentorumque 12 sustulit cophinos. Quo viso, parum abfuit,
quin invitum regnare cogerent Judaei. Sed ille se subduxit cupiditatibus populi, et aliquanto post tempore, iterum
quatuor virorum millia pari miraculo septem panibus cibavit, majori indies curatorum fama, sic ut sanatis
indiceret occultationem beneficii, atque Apostolis magnas jam spes agitantibus, persecutiones narraret et
supplicia, quae tum se, tum sectatores suos manerent in hocce pravissimo seculo. Interim ut gustum praeberet
137

