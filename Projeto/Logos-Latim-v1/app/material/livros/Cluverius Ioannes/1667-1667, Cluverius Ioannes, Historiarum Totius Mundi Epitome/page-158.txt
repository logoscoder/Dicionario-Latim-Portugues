id est stellae filius, qui postmodum Barcotzbas, hoc est, filius mendacii dictus est, quod promissam Judaeis
libertatem minime praestitisset. Mota semel gente, per orbis provincias sparsa, totus pene orbis bellis ardere
visus est, innumerique a Judaeis mortales vel caesi, vel facultatibus exhausti sunt. Sed Adrianus, evocato e
Britannia Julio Severo, lento eos bello, fameque praesertim edomitos, ad extremum exitium coegit. L. eorum
arces munitissimae, vicique nongenti octoginta quinque funditus eversi, caesa in excursionibus praliisve
hominum quingenta octogenta millia, demtis qui fame, morbo et igni perierunt. Nec incruenta tamen Romanis
fuit victoria, adeo ut Adrianus non auderet scribere Senatui, Ego quidem et exercitus valemus. Exinde Judaeis
patriam suam nec e specula licuit intueri, milesque praesidiarius Jerosolyma in perpetuum eos arcuit, nec nisi
numerata pecunia, ut modicum ibi flerent, admisit.
Atque haec sane cruentae et infideli nationi, non absque Christi et Prophetarum vaticiniis, ita contigere.
At Christianos Caesar, magicis artibus et superstitioni addictus, nihil mirum si oderit. Igitur multi sub eo mortem
haud inviti adiere, adeo ut Arrius Antoninus in Africa eis diceret, o miseri, nonne laqueos et praecipitia ipsi
habetis? Veruntamen hunc impetum Principis eruditi mitigarunt Quadratus Episcopus, et Aristides Philosophus,
Athenienses ambo, scriptis pro Christianismo apologiis clari: quibus Herennii Graniani praesidis Asiae, accessit
testimonium, iniquum arbitrantis, quenquam nisi crimine probato, populi acclamationibus ad supplicium dari.
Quare in hanc sententiam Minutio Fundano edictum misit, jubens in omnibus civitatibus etiam templa sine
simulacris fieri: sed prohibitus ab iis, qui consulentes sacra, repererant omnes Christianos futuros, si id optato
evenisset, et templa reliqua deserenda, decretum induxit.
Caeterum cupiente Adriano fatum producere, Antonius se pro eo ad voluntarium exitium caeteris retractantibus,
obtulit. Quo ex Magorum sententia, aut immolato, aut submerso, furens ejus amore Adrianus, divinis eum coli
honoribus voluit. Interim mortuo Aelio Caesare, quem adoptaverat, cuique primo, antequam imperaret, Caesaris
nomen fuerat datum, cum ipse jam animo parum valeret, Aurelium Antoninum successorem creavit, necato
Serviano sororis suae marito et nepote Fusco, quod id aegrius ferre viderentur. Antoninus Annium Verum et M.
Antoninum adoptare jussus est. Pius dictus postea, sive quod socerum fessum manu sublevavit, sive quod multos
Senatores Adriano, sub findem saevienti eripuit. Servianus moriens precatus est, ne Adrianus cum percuperet,
finem vitae reperiret, idque evenit. Nam cruciatu membrorum fere omnium confectus, crebrose interficiendum
ministrorum fidissimis precans obtulit, ac ne in se ipsum saeviret, custodia carissimorum servatus est, donec
cibis semet noxxis perderet, exclamans illud prevulgatum: Multi medici regem perdiderunt. Et:
Animula, vagula, blandula,
Hospes comesque corporis,
Quae nunc abibis in loca?
Pallidula, rigida, nudula,
Nec ut soles dabis jocos?
Vixit annis septuaginta duobus, imperavit viginti uno, mensibus undecim. Praefectum praetorii habuit Similem
nomine, qui impetrata dimissione, ruri reliquos septem vitae annos conquievit, ac sepulcro inscribi haec verba
praecepit:
Hic jacet Similis, cujus aetas multorum annorum fuit, ipse septem duntaxat annos vixit.
Adrianus in mole a se nominata conditus est, ac invito fere senatu consecratus.
Episcopi Romani sub eo viguere Alexander, Sixtus et Telesphorus. Telephoro
251

quadragesimalis jejunii, Alexandro lustralis aquae sactionem, Sixto Trisagii decantationem circa mysteria
attribuunt.
Christiani apud Jerosolymam tunc primum e gentibus Episcopum legere Marcum: Judaei patria ejecti et
Christianismo imbuti, patrias consuetudines promptius tunc Christiana libretate commutarunt.
Agrippa Castor Gnosticorum deliramenta confutavit.
Claruit illis temporibus Ptolemaeus Alexandrinus Astronomus, Philegon Trallianus, Olympiadum supputator,
libertus Adriani, ejusque librorum editor. Arrianus Nicomediensis Historiographus, A. Gellius noctium
ATticarum rhapsodus, aliis Agellius dictus; Favorinus Arelatensis, qui Adriano se cedere eruditione dicebat,
quod XXX legiones haberet. Atque hi scriptis orbem erudiebant. Haeresibus contra eum maculabant Basilides
Alexandrinus, Saturnius Antiochenus, Carpocrates, et feralis illa Gnosticorum turba, pestes et portenta humani
generis, atque ipsius Satanae excrementa, quorum pudenda dogmata vel referre horrescit animus. Aquila
Ponticus ob exprobratas Astrologiae vanitates, Christianorum desertor, sacrum codicem post LXX interpretes, in
Graecam linguam transfudit.
Fuerunt Adriani temporibus fames, pestilentia, terraemtous, quibus Nicomedia et Nicaea Bithyniae, Nicopolis et
Caesaraea, Palaestinae urbes, conciderunt. Uscuduma Mysiae de Caesaris nomine Adrianopolis appellata,
Aquisgranum in Germania conditum.
ANTONINUS PIUS.
TIto Aurelio Fulvo Antonino Pater fuit Aurelius, et Gallia transalpina, avus maternus Arrius Antoninus bis
consul. Fuit forma conspicuus, ingenio clarus, moribus clemens, nitidae literaturae, mitis, largus, alieni
158

