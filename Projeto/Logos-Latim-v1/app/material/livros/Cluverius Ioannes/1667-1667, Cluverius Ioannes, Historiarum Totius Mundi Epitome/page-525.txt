mensium commercium, in saevissimum facinus tandem erupit. Cum Gerberius tempore quodam, ad Joannem
Nicolaum Langedijck, in Arce Nassaviadicta, cum uxore et filiabus diverteret, Otto Key arrepta occasione,
corruptis atque inebriatis aliquot militibus, hoc facinus denique ab Ordinibus imperatum esse, persuasis,
Castellum Nassavium, et Domum Langedicii irrupit, ubi primo ingressu unus ex militibus, intento in pectora
Deborae Gerberii filiae, sclopeto, virginem interficere conabatur, sed, pulvis ignem respuens, in ictum non
prosiliit. Alter stricto in eandem gladio, facinus perficere stagebat, sed virgo haudquaquam periculo territa,
militem intenta manu in terram prostravit, et protinus ex arce in pagum subjectum, auxilium conclamatura
profugit. Otto Key statem Langedicii domum ab omni parte, arrectis scalis conscendere, omnesque trucidare
jusiit, et ipse per ruptas contignationes, ingressus, Gerberium interficere imperavit, sed fallente ictu, Gerberius
tamen in terram prosternitur; at percussores jam duas ex Gerberii filiabus, in so volutantes sanguine, et
concurrentes incolas conspicientes, ipsumque Gerberium occisum rati, in fugam sese conjiciunt, Mariam
Gerberii filiam morientem, et alteram graviter sauciatam relinquentes. Paulo post scelerati omnes Langedicii in
manus incidere, et vincti in Patriam missi sunt. quo infortunio, haec bene incepta Colonia, omnesque ei
promovendae desinatae pecuniae perditae sunt. At Londini scriptae a Rege Carolo, promissionum et
benevolentiae plenae literae, ad utrumque Parliamenti consessum, jam inclinatos ad Regnum animos, ulterius
impulerunt. Addita fuerat Regis declaratio, qua venia commissorum, omnibus subditis, qui intra triginta dies sese
stiterint, iis exceptis, quos Parliamento excludere placebat, promittebatur; insuper nulli, aut nullius fortunis,
crimen aliquodin se vel felicis memoriae parentem commissum vel meditatum fraudi foret. Denique conscientia
libertas omnibus, rempublicam non turbantibus conceditur. Bonorum postremo auctionem, a Parliamento
determinandam, et Officiariis, sub Monckio stipendia facientibus, ex eorum subhastatione fatisfaciendum statuit,
ipsosque bonis sub conditione, suae Majestati nomen daturos.
842

Haec scripta erant Bredae 14. Aprilis die. Actutum a quibusdam proceribus, ad haec scripta responsum
concipitur; quo summae suae Majestati aguntur, ob demonstratam benevolentiam, gratiae, et ad quatuor
declarationis Regiae, articulos citum et fidele responsum promittitur. Extemplo a Parliamento decretum est,
Angliam in posterum Rege, superiore et inferiore Parliamenti Ordine, gubernandam. Quingenta florenorum
millia a Londinensibus Mercatoribus mutuo sumpta, Regi, et viginti eorundem millia Eboraci et Glocestriae
Ducibus mittenda. Greenvilius qui Regis literas attulerat, ingenti argenti summa donatur, ipsaeque literae
Parliamenti decretorio inseruntur. Dum haec aguntur Monckius ipse adest, ductorum suorum ex praelecta Regis
Epistola summam laetitiam et exultationem, demonstrans, ipsosque, privilegia, Regem Regiumque decus, et
populi salutem sarta tecta, servaturos promittens. Actutum accensis passim festivis ignibus, publica laetitiae
signa per totam Angliam eduntur. Et per plateas selectiores Psalmi in Regis gratiam decantantur, et ipse decimo
octavo ejusdem mensis die per fecialem publice Londini Rex salutatur. Concionatoribus, pro Regis salute, preces
ad Deum fundere quoque injungitur. Nulla acta publica aut privati codicilli, nisi sub Regis nomine, in posterum
rati haberentur. Et ut nihil tantae propensioni deeslet, dejecta antea, in aulae aureae platea Regis status, extemplo
erigitur, omniaque Cromvelii, fleedwotii, aut aboliti Parliainenti insignia proturban tur. Montacuto Ammirallio,
cum viginti sex Myoparonibus Dunis in anchoris commoranti, vetera vexilla et aplustria detrahere, et Regis
insignia imponere jubetur, quod inter tubarum clangorem et tormentorum boatum executum est. Et sic infinita
alia in Regis gratiam, benevolentiae testimonia proferuntur. Montacuto postremo classem, qua ex omni ordine
delectos proceres, Regem in Regnum conducturos, in Belgium transveheret, quam exquisitissime ornare, jussum
est. Rex interea Bredae inter gentium gratulationes degebat, decretique sunt a Belgarum Ordinibus Legati, qui
Regnum feliciter recuperatum Regi gratularentur, et Patrum summam in Regem benevolentiam, et maximam ad
Pacem, et mutuam intelligentiam conservandam inclinationem testarentur, decreti sunt et aliquot equitum turmae
quae, Regem in Hollandiam profecturum comitarentur. altero pentecostes die, Legati Dominus a Strevelshoeck,
ex Senatu Dordrechtano, Vlooswijck, ex Amstelodamensi, et Teylingius, ex Alcmariensi Bredam ad Regem
mittuntur, eum in Hollandiam invitaturi, qui demum ad extremas Brabantiae oras, equitum turmis comitatus,
conscensis missis ab Ordinibus celocibus, Dordrechtum, Roterodamum praetervectus, demum Hagam Comitis
appulit, ubi per aliquot dies Regie habitus, et omni cultu, ab omnibus patrum colegiis, splendidissime exceptus,
tandem, inter hominum applausum, et tormentorum in Batavico litore dispositorum, tonitrua, classem a
Parliamento, ad eum finem missam, conscendit, atque patrium in Regnum vela fecit; ubi omnibus, tenerrimi
amoris signis, a subditis, suis exceptus, Regno demum solita cum pompa inauguratur.
Interea, omnes ii, qui Regis Caroli primi condemnationi interfuerant, Cromvellanis partibus impliciti contra
Regiam familiam, hostiliter se gesserant, aut alio in Regem Crimine tenebantur, repente, patrium solum verterunt
et alii alio profugerunt. Nonnulli tamen, aut in itinere capti, aut ex aliis partibus in angliam remissi, et arci
Londinensi inclusi ad extremum supplicium servabantur. Non minori, quam Regis Caroli inauguratio, pompa
Regis Galliarum cum Hispaniarum Regis filia, postquam haec omni in patrium Regnum juri renunciasset,
matrimonium contrahitur et
843

525

