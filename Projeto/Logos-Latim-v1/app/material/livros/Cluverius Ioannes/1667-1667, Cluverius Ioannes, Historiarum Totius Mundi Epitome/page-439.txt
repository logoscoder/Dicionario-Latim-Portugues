Ad Mosam simul et Mosellam Bellona operabatur. Ad Mosellam Hermansteinum (Galli Ernbreitstenium
vocitant) Septemviri et Archiepiscopi Trevirorum castellum munitissimum, annuente Domnino, Gallis traditum,
cum finitimam Confluentiam Hispani tenerent. Inter quos et Gallos, ut est avitum ferme ac implacabile
dissidium, sic et crebrae velitationes intervener, donec Otho Ludovicus Rheingravius Confluentia Hispanos
exegit, eamque urbem pecuniis multatam Gallis, Trarbachium Suecis occupavit. Mox ipsam Trevirorum urbem
Gallis permissam, confinia ab Hispanis deserta memorant.
Argentina quoque ex hoc tenipore regias amplexa partes, tres equitum turmas, sexcentosque Sclopetarios
Gustavo Regi in supplementum misit. Qui cognita Ducis Bavari in Noricos profectione, Donaverda propere
Noribergam advolavit, caenatusque ibi X Junii, nocturno itinere rediit ad exercitum, quem in agris Noricis
collocaverat. Sultzbacum iis locis confine est, Augusti Palatini, cui Holsatica Princeps nupsit, oppidum. Id a
Bavaricis inte ceptum, Augustus ipse recuperavit, suaque in arce Joannem Ducem, conjugis Germanum, excepit
decenter: primores urbis et aulicos metu propinquantis hostis, oribergam traduxit. Cum autem Septemvir
Bavarus relicot Ratisponae praesidio, CXXXIV, vexillaequitum, LVIII peditum, VIII Junii, junxisse
Walsteinianis diceretur, Rex prope Noribergam mature communivit castra, sparsasque hinc inde vires quam
celerrime in unum contraxit. Dum id agitur, Tupatelius Chiliarchus apud Neocomen (Neumarchiam appellant
indigenae) circumventus a Fridlandicis, strenue dimicando capitur, legio ipsi commissa propemodum conciditur,
haud modico Regis dolore. Hic castra castris opposita, ineunte Julio; tentata utrimque praelia, sed minoris
momenti, neutris ducibus totam aciem in discrimen adducere volentibus, Fridlando in id intento, ut annona
Suecos premeret: vicissim Suecis subsidiariis, qui conjungi castris cuperent, pabula praeoccupantibus. His
certaminibus Julius mensis actus.
At Pappenheimio novus Saxonum inferiorum exercitus negotium facessebat, quem Dux Lunaeburgicus et Baudis
circumductabant, quocunque versutissimi hostis impetus ferebatur. Ille vero ab Hispaniarum haerede Isabella
accitus, in Belgium postremo iter flexit, metuendus hostis, quacunque pergeret, pavoremque secum actimorem
vehens. Ejus verstigia legens Wolf. Henricus Baudis, cum Duce Georgio, quinque equitum M, octo peditum
Eisfeldianos in agros immisit. Duderstadium, operibus et praesidio munitum a Pappenheimio, ad deditionem
redegit, valla et munitiones solo aequavit.
Hanc miserabilem Teutonicis urbibus sortem diuturnum bellum attraxit, ut modo divites, munitae, splendidae,
701

modo inopes, lacerae, squalidae viderentur. Lubena Lusatiae civitas, intra decimum diem bis a Caesarianis,
semel a Saxonicis, capta, libidinem victorum explevit. Ad Sittaviam vario Marte certatum. Numero enim
bellantium Caesariani vincebant, cum quatuor Saxonicae legiones regiis apud Noribergam castris sociarentur.
Ubi vero Brandeburgici et Sueci auxiliares commixti sunt Saxonicis, res Euangelcis sub Ulrico Danico Principe,
Joanne Arnheimio, Jacobo Dubaldo, felicius provenere.
Major Glogovia capta; Joan. Gotzius sex vexilla peditum, decem equitum tradere, pactaque sibi et iis
incolumitate, ac melioribus armis positis, superiorem in Silesiam abire jussus est.
Caeterum Pappenheimianus exercitus, ineunte Augusto, Trajectum attigit, pontibus Mosam stravit, commeatu
intercludere obsidentes laboravit. Frustra omnia. Henricus Fridericus, obsidentium Imperator, Guilelmum
Nassovium, Hispanicarum, quae in vicinia erant, munitionum expugnatorem, in castra accivit. Marchio
Sancrucius, Joannes Nassovius, qui Hispaniensibus praeerant, experimentis dedicerant, quantumvis prodigi
sanguinis humani forent, nequicquam se et incassum pugnaturos.
Igitur, Pappenheimio extrema confidentia in obsessores irruente, maximarumque machinarum ictibus vix cedente
ejus exercitu, quies Hispaniensibus placuit, quos etcavillando acclamasse Germanis feruntur: Vigilate, orate, date
nobis pecuniam, et pugnabimus. Caesi Pappenheimensum supra mille quingentos. Trajectum XIII Augusti
foederati Belgii rectoribus deditum est. Decretum ibi utriusque religionis, Romanae et reformatae exercitium.
Relicta Episcopo Leodiensi, quae priscitus fuerat eo loco jurisdictio: si qui demigrare urbe cuperent, iis
permissum. Limburgum, Sanvitium, Falckenberga, Dalema easdem leges subiere. Praecesserat exeunte Julio
clades Fridlandicorum ad Freistadium. ibi maximam vim annonae et commeatus congestam a Caesarianis, ubi
rescivit e captivo Centurione Rex Sueciae, Tupatelium nuper a Duce Fridlando solutum, cum equitibus
sclopetariis eo amandaverat. Ille porta petardis, ut vocant, rupta, nocturnus irrupit in oppidum, pecora abegit,
annonam omnem cremavit. Rex ipse revertentibus subsidio futurus, Caesarianos qui id damni ultum exierant, ex
insidiis adortus est, magnaque caede profligavit. Vigiliarum praefectum, Sparrum nomine, captivum abduxit.
Interea Herbipoli, Sueinfurti, Kitzingae confluxerant auxiliares Suecorum, Rhenanae, Saxonicae, Hassiacae
copiae, ut exercitum efficerent L millium: Quae medio Augusto conjunctae castris regiis, non tantum aequarunt
vires, sed et audaciam concivere ultro lacessendi Caesarianos, vallis se tenentes.
Post triduanas fulminationes machinarum et leviora certamina, ab exploratoribus cognitum est, Caesarianos
abitionem parare. Id dolo an per socordiam nunciatum, stimulavit regios, ut castra Fridlandica adorirentur. Dies
erat XXIV augusti, qui totus vehementissimo conflictui datus, fumo flammisque totus mons, ubi conserebantur
manus, exardescere visus est. Nox praelium diremit, cum neque munitionibus se Fridlandici, neque campo regii
pelli paterentur, atque propter arbusta equestris explicari acies nequiret. Ex utraque acie egregii bellatores hoc
439

