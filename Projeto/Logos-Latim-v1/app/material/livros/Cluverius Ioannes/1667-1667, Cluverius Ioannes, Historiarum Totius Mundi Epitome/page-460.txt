et ultima experiri constituat, negat se de conditionibus postea auditurum. Gubernator aegre impetrato tridui
spacio, postquam cladem suorum, et a Vinariensi omnia ad obsidionem strenue apparari intelligit, desperata
liberatione urbem dedit. Ita praesidiarii omnes more militari cum sarcinis atque impedimentis Brisacum dimissi.
Friburgum dein in Brisgovia pari celeritate Vinariensis expuguat, Tubingam, Stutgardiam aliaque minora oppida
per Tubadelium et Rosam duces suos intercipit. Inde positis eminus castellis, et vicinas regiones populando
Brisacum commeatu interculdere, atque ita paulatim obsidere instituit. Inerat loco, natura ac situ validisfimo,
praefidii satis; cum praefecto Reinachero, sed de commeatu male provisum fuerat. Insuper appar5atum militarem
gravi informtunio afflixit error militum aliquot gregariorum, qui nocte intempesta stimulante haud dubie inopia,
granarium publicum irrepentes, ut farinae aliquid furarentur, in dolia pulvere pyrio plena incidere, quorum uno
aperto alteroque, ita conjectura est, illapsus forte ignis, vicinadolia, quorum supra octoginta fuere, et quingentos
farris modios continuo incendit dispersitque cum magna clade hominum aediumque quae in proximo erant. Duos
tamen ex ipsis authoribus nescio quo casu servatos Reinacherus Praefectus in furcam agi jussit. Interim evocatus
ex Westphalia Joannes Gotzius cum parte exercitus quae ibi erat semel atque iterum perruptis feliciter hostium
stationibus annonae aliquantulum in urbem importat. Sed apud Wittenweijeram acri praelio cum Vinariensi
congressus, post quinque horarum cruentum atque anceps certamen praecipuis suorum amissis funditur,
rejiciturque inde in agrum Wurterbergicum, captus tamen a victis Tupadelius, secundus post Vinariensem
exercitus hostilis dux. Currus annona et comeatu onusti; supra octingentos, quos in urbem submittere Gotzius
decreverat, in hostium potestatem omnes pervenere. Jussitque eos Vinariensis per exercitum liberaliter distribui.
Ea clades Brisaci tandem excidium fuit. Nam mox fuso procul omni Caesariano subsidio urbs justis castris ab
omni parte circumveniri, et ne quid alimentorum amplius submitti posset, sedulo providericaepit. Caeterum
Caesariani etsi duplici clade afflicti, non tamen omisere liberandae urbis consilium, evocatis e Lotharingia
Carolo Duce, ex Ubiis Lambojo et Gotzio cum septem Legionibus. Sedhi Gotzio parere jussi. Et res ita inter illos
composita; ut hicis, illi trans Rhenum castra hostium aggrederentur. Lotharingi dicta die cum hoste apud
Thannam congressi, cunctante ex diversa parte Gotzio, facile a superantibus numero vincuntur, capto
Bassampierio, multisque ex primaria nobilitate. Porro cladem illam ulturus Gotzius dum solus cum Lambojo,
atque ideo impar, castra Vinariensium adoritur, expugnato uno alteroque a Lambojo hostium munimento, deinde
de reliquorum perruptione nimium cito desperans receptui cecinit, nulla alia re effecta, nisi quod hostibus certam
victoriae fiduciam, obsessis omnis auxilii desperationem attulerit. Ita tandem Brisacum sub anni findem ad
ultimam famis necessitatem adactum, deditionem fecit. Fama est non parcitum humanis carnibus. Canes vero,
Feles, mures, coria, et ejusmodi alia in deliciis fuisse. Porro ratas jam subscriptasque deditionis conditiones pene
evertit ira Ducis Vinariensis, postquam intellexit triginta fere captivos Gallos inedia per ergastula misere
periisse, ex quibus septem a semivivis adhuc sociis in cibum absumpti essent. Caeterum Brisaci amissio res
Gallicas in Imperio plurimum stabilivit, eo majore Gallorum gaudio, quod ejus liberatio, tot conatibus tentata,
unius Ducis vigilantia ac fortitudine in nihilum recidisset. Gotzius magnam partem culpae sustinuit,
735

quod sua ipse negligentia rem perdidisset, itaque mox juflu Caesaris ad dicendam causam in Bavariam evocatus,
post biennii fere spacium dimissus, in pristinum honorem reponitur.
Triumphantibus hoc anno apud Rhenum Vinariensibus Gallisque Hispanos e contra in Belgio Hispaniaque
fortunae liberalitas recreavit, Mense Junio Hollandi cum magna exercitus parte ductu Wilhelmi Comitis Nassovii
subita vi occupaverant Calloum propugnaculum haud procul Antverpia, jamue ibi nidum figere moliebantur, sed
Hispani omissa, insita alias cunctatione, quidquid in propinquo praesidiorum erat, educunt, et nihil opinantes
Hollandos, multo majore numero ac vi, priusquam necessaria defensioni opera exstruxissent, invadunt: Ita
recuperato iterum Calloo fusi Hollandi, et magnam partem caesi, aut in flumen compulsi aquis periere: Capti fere
bis mille et quingenti, cum navigiis supra octoginta, vexillis quadraginta quinque, et tormentis novendecim, omni
praeterea annona, atque apparatu militari. Neque victoria ipsis victoribus incruenta extitit, ex quibus sexcenti fere
pluribus sauciis, in loco praelii, aut deinde ex vulneribus occubuere. Hollandorum cladem auxit mors filii
Comitis Nassovii, qui Dux infaustae expeditionis fuerat. Eadem fortuna ex diversa Belgii parte, quae Galliam
attingit, Octavius Piccolomineus, et Thomas Princeps Sabaudiae; Gallos ductu Castilionii Audomarum atque
Hesdinum obsidentes, magna inde clade multatos in Galliam rejiciunt, captis ex primaria nobilitate quam
plurimis, qui deinceps, Bruxellas in triumphum abducti sunt. Hollandi haud multo post Geldriae obsidionem
majore cura tentantes effusis subito aquis cum munitiones suas perficere prohiberentur, ab accurrentibus iterum
Hispanis, auxilio Lamboji, insigni clade funduntur. Neque quicquam ea aestate praeterea in Belgio tentatum fuit,
satis aestimantibus Hispanis, quod duorum hostium diversas expeditiones magna eorum clade irritas
reddidissent. Caeterum in Hispania Dux Condaeus non majore felicitate Fonterabiam obsedit, celebrem portum
munitumque ad maris Cantabrici praesidium, praecipuamque stationem navium in Indias ex ea parte
commeantium. Cum enim ab initio Julii in Septembrem usque mensem continuata obsidione, atque omni pene
aditu occluso adeo prope ad urbem accessisset, ut parte moenium cuniculis subversa, certam se victoriam in
manibus habere opinaretur, repente nihil tale metuentibus Gallis, Hispani per hostium stationes fiducia tam
propinquae victoriae negligentius custoditas, magno impetu irrumpunt, urbemque depulso inde Condaeo
460

