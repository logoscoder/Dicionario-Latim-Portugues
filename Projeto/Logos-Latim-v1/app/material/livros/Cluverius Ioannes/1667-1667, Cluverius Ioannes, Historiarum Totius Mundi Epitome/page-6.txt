Gigantes coelum occupare aggressos. Caeterum superbis mortalium conatibus divina obstitit manus. Repente
una, qua hactenus usi fuerant, lingua in duas et septuaginta, quot erant familiae, divisa est. Sublato sermonis
commercio, aediflcatio abrumpitur; aedificantes, quo quemque sors et Deus tulit, per totum orbem disperguntur.
Lingua, quae communis antea fuerat, in Heberi (Semi is erat pronepos) posteris haesit, qui eodem tempore natum
sibi filium, Pelegum Hebraice, a divisione orbis appellavit. Urbs inchoata ex linguarum operisque confusione,
Babel Hebraeis, Graecis Latinisque deinde Babylon appellata est.
Regni Assyriorum primordia.
PLurium historicorum suffragio constat, Assyriorum regnum ad mille trecentos sexaginta annos stetisse. Quos si
a Cyaxare Medo, istius imperii destructore, retro numeres, (Josiae is coaetaneus fuit,) incidet ejus initium fere in
annum mundi 2030. Sed Herodotus ei imperio tantum quingentos annos tribuit: Vellejus MLXX. Quod
planissimum documentum est, veteribus parum certi de antiquissimo isto regno constitisse. Ejus conditor omnino
fuit Assur vel Belus, Semi progenies, nec est passus Chami posteros dominari in Oriente. Erat autem Nimrodus
Chamo, Assur Semo genitus, teste certissimo Mose, qui etiam diserte scribit, Niniven ab Assure conditam,
aliasque urbes praegrandes. Itaque ab Orientalibus populis Bel seu Beel, quae vox Dominum notat,
cognominatus Assur, post excessum suum pro Deo coepit haberi, primamque idolorum vanitati originem
praebuit. Unde posterorum superstitio verios sibi Belos vel Baalos excogitavit, quos divina humanaque
monumenta memorant. Eupolemus apud Eusebium tradit, hunc gentium Saturnum esse, cujus filius Ninus, seu
alter Belus Jupiter fuerit. Epiphanius autor est, initium profani cultus a picturis et imaginibus ductum, postea
aureas argenteasque statuas fieri coeptas. Ac mirum, quantos subito progressus fecerit stulta impietas, Tyrannis
venerationem humana majorem suis sive majoribus, sive praematuro funere exstinctis filiis, deferri
postulantibus: Aliisque adulatione spontanea potentum accdentibus ambitionem. Paulatim Solis, Lunae
stellarumque nomina regibus demortuis, eorumque statuis indita, et divinitatis aliquid iis inesse creditum.
Spiritus enim defertores, divinitatis affectatores, simulachris illapsi, ut honores sibi Deorum vindicarent,
fallendis hominibus responsa dederunt, sub nominibus mortuorum viventibus imponentes. Hujus insaniae
contagio Tharam quoque virum ea aetate apud Chaldaeos eximium invaserat, cui tamen Deus Ure Chaldaeorum
excedere cum familia, aliasque sibi sedes quaerere imperavit.
NINUS.
INterim non fuerat satis Nino Beli filio, de quo Assur, ejus pater, Ninon urbem a se conditam denominaverat,
idola reperisse, et exsecranda mortales superstitione maculasse: quin etiam imperandi ardore flagrans, pessimo
exemplo intulit bella finitimis, et ruces adhuc ad resistendum populos, ad terminos usque Libyae perdomuit.
Unde omnes gentium scriptores a Nini imperio capiunt initium. Sunt sane, qui paulo antiquiores faciunt Vexorin
Aegypti, et Scythiae regem Thanin, quorum alter in Pontum, alter in
6

Aegyptum recessisse fertur, sed longinqua non finitima bella gerebant. Ninus, domitis proximis cum accessione
virium fortior ad alios tranfsiret, et proxima quaeque victoria instrumentum sequentis esset, totius Orientis
populos subegit. Postremum illi bellum cum Zoroastro rege Bactrianorum tribuitur, qui primus dicitur artes
Magicas inventisse, et siderum motus curiosius spectasse, quem tamen alii multo posteriorem Nino fuisse volunt,
unde Suidas duos Zoroastros memorat. Illo vero occiso, et ipse Ninus decessit, relicto impubere adhuc filio Ninia
(qui et Ninus junior) et uxore Semiramide, eo fere tempore, quo Abrahamus Tharae filius, sapientiae deinde
laude illustris, apud Chaldaeos innotuit: Noes autem alter generis humani parens, cum 950 annos vixisset, et
sobolem suam jam 350 annis in immensum multiplicatam vidisset, ad beatiores sedes transiit. Nino Aegialeus,
primus Sicyoniorum rex, ab Eusebio aequalis numeratur.
SEMIRAMIS.
SEmiramis virago, Nini conjux, regnum praestigiis quibusdam intervertit, atque apud subditos sexum mentita,
calliditate et astu plusquam muliebri illud tenuit. Ab ea Baby lon magnificentissime munita, aggeres passim
structi, horti item pensiles: maximae res gestae. Nec enim contenta acquisitos viro regni terminos tueri, arma in
Aegyptum protulit, et Aethiopiam imperio adjecit. Denique et Indis bellum fecit formidolosissimum, Staurobatis
tamen Indorum regis constantia fortiter repulsum. Sed mulier virorum audaciam supergressa, a libidinibus suis
victa est, cumque tandem incestum filii concubitum petiisset, ab eodem interfecta periit, 42 annos post Ninum
regno potita.
NINUS JUNIOR.
HIc sublata matre, si luxuriam et fraudem excipias, nihil parentum aemulatus, abjecto armorum studio, ad otium
et yoluptatem se contulit. Interea semper quasi subitum moliretur bellum, frequenti delectu juventutem in armis
tenuit, ut populos praesntium copiarum metu a defectione cohiberet. Ipse interim praefectis commissa rerum
administratione, inter Eunuchos et puellarum greges turpiter consenuit, rerum potitus anos 38.
Ejus vestigia alii plerique, qui post illum in Assyria reguarunt, nihilo meliore fama secuti sunt, nomine reges, re
autem ipsa vitiorum servi abjectissimi.
Itaque instaurata jam hominum gente, et coloniis hinc inde propagatis, cum vires passim sibi acquireret impietas,
vehementes tamen Patriarcharum monitus obstabant, inter quos Semus Assyriorum progenitor, tantam filiorum
6

