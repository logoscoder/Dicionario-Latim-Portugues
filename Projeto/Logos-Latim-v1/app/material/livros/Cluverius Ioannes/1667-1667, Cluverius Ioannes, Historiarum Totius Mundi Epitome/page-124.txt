Marcello Coss. reliquisque Magistratibus deseri patriam, foris parari bellum placuit. Inde per Antonium septem
cohortes, quae apud Sulmonem erant, a Lucretio Cesar extorsit: tresque legiones, quae cum L. Domitio apud
Corfinium erant, desertas a Pompeio, ad partes suas traduxit. Pompeius enim consulesque, et senatus pars major,
crescentibus Caesaris viribus trepidi, relicta urbe, ex Italia, quam Pompeius supplosione pedis se armaturum
frustra speraverat, brevi profugituri, Brundusium contendebant. Commissumque ab optimatibus, sive eorum
duce est, ut ait Cicero, e portu sine gubernaculis egressi, tempstati se traderent, rectius facturi, si illo consultore,
vel injustam pacem miserrimo bello praetulissent. Caesar circummissis ad Italicos literis, Pompeium in jus
vocavit, et omissa Roma, quam victoris fore praevidebat, peragere bellum sine sanguine statuit, si Pompeium
Brundusii opprimere posset. Et fecisset, nisi ille obsessi claustra portus, nocturna fuga evasisset. Igitur Caesar
pene vacuam metu Romam ingressus, in senatu et in concione alienis armis se arma compulsum profitetur.
Aerarium
196

quoque a Pompeio prae festinatione negleictum, quia tardius aperiebant Tribuni, fractis foribus invasit,
protulitque auri pondo IV M. centum triginta quinque: argenti pondo prope DCCCC millia. Pusso fugatoque
Pompeio, maluit prius ordinare provincias, quam ipsum sequi. Siciliam et Sardiniam, annonae pignora, per
Curionem et Valerium legatos habuit. Nihil hostile erat in Gallia, pacem ipse fecerat. Sed ad hispanienses
Pompeii exercitus transituro, portas claudere ausa Massilia est. Misera dum cupit pacem, belli metu in bellum
incidit; quia tuta muris erat, Caesar vinci eam sibi absenti per Trebonium et Brutum jusit. Mox dedentibus sese
ablata omnia, praeter, quam potiorem omnibus habebant, libertatem. Anceps variumque in Hispania bellum cum
legatis Pompeii, Petreio et Afranio: quos tandem aggere et vallo, ac per haec siti ad deditionem compulit. Per
haec a M. Lepido praetore dictator Romae dicitur Caesar: ex dictatore Consulem se cum P. Servilio ipse facit.
Sic citerior Hispania recepta est, nec ulterior moram fecit. Quid enim una post quinque legiones? itaque ultro
cedente M. Varrone, Gades, Fretum, Oceanus, omnia felicitatem Caesaris sequebantur. Prospera tamen ejus mox
adversis obnubilata, quasi de industria partes refoveret fortuna.
Quippe cum fauces Adriatici maris jussi occupare P. Dolabella et Antonius, ille Illyrico, hic Corcyraeo littore
castra posuissent, jam maria late tenente Pompeio, repente Legatos Pompeii Octavius Libo ingentibus copiis
classicorum circumvenit utrumque: deditionem fames extorsit C. Antonio. Missae quoque a Basilo in auxilium
ejus rates, nova Pompeianorum arte Cilicum, actis sub mari funibus, captae quasi per indaginem. Similiter in
Africa Curio, pulso fugatoque Varo jam superbus, subitum Jubae regis adventum equitatumque Maurorum non
sustinuit. Parebat victo fuga, sed conscientia suasit, ut amissum sua temeritate exercitum, corruptamque
fraudibus remp. morte sequeretur.
Sed jam debitum fatis par flagitante Deo, sedem bello Pompeius Epiron elegerat. Nec Caesar moratus, quippe
ordinatis a tergo omnibus, quamvis hyems media prohiberet, adversa temperstate ad bellum navigavit. Morante
ad Brundusium exercitu, ardente ventis mari, speculatorio navigio solus accersitum profectus milites, trepido
gubernatori, Quid times ait, Caesarem vehis. Contractis in unum undique copiis, Caesar conficiendae rei avidus,
ostentare aciem, obsidere castra, oppugnare Dyrrachium, diripere urbes socias, oricum, Gomphos, alias.
Pompeius adversus haec nectere moras, tergiversari simul, ut hostem interclusum undique inopia commeatuum
terreret, atque ardentissimi ducis consenesceret impetus. Sed salutare consilium, milites otium, socii moram,
principes ambitum esse increpabant, ut haud vane Caesar profecturus in Hispaniam dixerit, se ire ad exercitum
sine duce, rediturum ad ducem sine exercitu. Sic praecipitantibus fatis, praelio sumta est Thessalia. Variatum
tamen ante praeliis, sed uno longe magis Pompeianis prospero, quo graviter impulsi sunt Caesaris milites, XXX
centuriones, quatuor militum millia cecidere. Evasit tamen, quia nocte interveniente Pompeius sequi noluit,
dixitque Caesar, nec Pompeium scire vincere: et illo tantum die se potuisse superari. Tum Caesar fatalem
victoriae suae Pharsaliam petit. Pompeius plerisque suadentibus, ut in Italiam transmitteret copias, usus impetu
suo, hostem secutus est. Vix uno unquam loco tantum virium populus Romanus, tantum dignitatis sol vidit.
Pompeii acies habuit XL M peditum, equitum in sinistro cornu setem millia, in dextro D. Praeterea totius
Orientis auxillia, totamque nobilitatem, innumeros senatores, praetorios, Consulares, et qui magnorum jam
populorum victores fuissent. Caesar peditum non
197

integra XXX millia, equites mille, sed gentium fortissimarum fortissimos. Cum diu aequo marte contenderent,
Germanorum cohortes tantum in effusos Pompeii equites fecere impetum, ut illi esse pedites, hi venire in equis
viderentur. Stragem fugientis Pompeiani equitatus, levis armaturae ruina secuta est. Voces obequitantis Caesaris
exceptae, altera cruenta, Miles faciem feri; altera ad jactationem composita, Parce civibus, cum ipse
insequeretur. Caesa Pompeianorum XV M. Centuriones XXXIII. Pompeius profugiens cum duobus Lentulis
Consularibus, Sextoque filio et Favonio praetorio, aliis ut Parthos, aliis ut Africam peteret, (in qua fidelissimum
partium suarum haberet regem Jubam) suadentibus, memor beneficiorum, quae in patrem ejus Ptolemaei, qui
tum puero, quam juveni propior regnabat Alexandriae, contulerat, in Aegyptum contendere proposuit. Sed quis
in adversis beneficiorum servat memoriam? aut quis ullam deberi putat miseris gratiam? aut quando fortuna non
mutat fidem? Missi itaque ab rege, qui venientem Cn. Pompeium, consilio Theodori et Achillae obvia navi
124

