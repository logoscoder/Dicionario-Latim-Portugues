abigere pecora urbica molitos fugant. Hinc bellum, Caesare licet ignaro, (quemadmodum et ante ferunt,
Stralesundo) natum, prostratisque eruptionibus non paucis Caesarianorum, Magdeburga obsidione clauditur. Dux
Fridlandus ei praesidium imperat, grandeque urbi periculum intentatur. Sed cum mascule se tuerentur obsessi,
interventu quorundam principum, civitatumque, sopita controversia, emollitus Dux, majorumque libertas
civitatis restabilita est.
Sedet et Stralesundanis, licet atroci pestilentia exhaustis, mens pristina asserendae libertatis, a quibus Hatzfeldius
tribunus, dum oppidum, veluti enervatum, opprimere tentat, mixto virtuti dolo repulsus est, parumque tuti
Caesarianis ea in vicinia relinquitur.
Rex Suecus, densis victoriis, honorabiles sibi, utilesque cum Rege Polono Patruo inducias comparavit, in
sexennium. Anno XXVIII hujus seculi Neoburgum et Strasburgum expugnarat, inventis nuper a quodam Elia
Tripo machinis coriaceis, quae perinde, atque aeneae ignitos jaculantur globos, paululum adjutus. Quo tempore
etiam Ulricus dux, Christiani IV regis filius, maximae alacritatis, animique imperterriti documenta in castris
Suecicis dedit. Sed neoburgum Polonus receperat; Strasburgi obsidione depulsus ab Axelio Oxensterno
Cancellario, similiter Mevam ab ipso Rege coactus relinquere, nihil etiam profecit Caesaris auxiliis. Igitur
appellatus de pace Suecus, Strasburgum, Dirsaviam, Fraubergam, reddit Polono: retinet occupata Livoniae, et in
Borussis, Braunsbergam, Elbingam, memelium, et plerosque locos littorales, mariaebergam, hauptum,
Stummam, Brandenburgicus pro sequestro accipit. Si quis tertius alterutrum turbare bello conetur, ad mutua se
auxilia devinciunt Reges. Re peracta exeunte anno XXIX.
Belgae foederati Duisburgum, Rhurortam, Essenam, suae ditionis faciunt, Hispanis Velavia exactis: in novo orbe
Giamericam occupant. Anno quo haec scribimus, id est, XXX, Fernambucum Brasiliae capiunt, cum luculenta
praeda; Hispanienses ad Mulheimum profligant, vulnerato ad necem eorum duce Joanne Nassovio, qui nuper pro
Henrico, Comite Montano, otium amplexo, ad exercitum cum imperio venerat.
Dum Suecus Borussiam insidet, atque Caesariani subigendae inhaerent Stormariae, Regi Franco cum Rupellanis,
Angilisque negotium fuit. Rupellani enim religionis suae exercitio metuentes, Anglorumque subnixi fide, quod
multa prioris pacis capita eludi, nec solide impleri cernerent, obsidionem terra marique strenue sustinebant.
Ludovicus rex, misso antea in carerem Vendomio, suo ex Estraea fratre, Diguierium crearat equitum magistrum,
nuper ad Romanam versum Ecclesiam. Sed nihilominus conspiratione suorum pertitus, aliquot conjuratos
deleverat, Diguierio paulo post concedente in fata, haerede Crichio Dynasta genero. Igitur Cardinalis Richelius,
dudum maris praefectus, imperator adversus Rupellanos dictus, anno supra MDC vicesimo octavo. Condaeus in
Quitaniae oppida, ab Euangelicis habitata, plumbeas iras concepit. Ex eoque atrox bellum inter Regem et
Hugonotos flagravit; Plamieram, Brassacum, Castelnovum, Sanseverum, Caunam, aliaque oppida, promiscua
omnium incolarum caede exhauriente Condaeo: Cui Afriam occupaturo regessit Rohanius cladem.
680

Passi sunt multa, feceruntque fortia Religiosi, donec Rupella tardatas, aut disjectas a Francis Anglorum naves,
frustra respectans, extremam vim famis subiit, qua non tam domita fortissima civium pectora, quam quod nihil
superesset spei de Anglicana ope, victas porrigunt Regi manus. Aurum ingens promittunt, praesidiumque
Regium de suo alunt, quoad arcem ei suo sumptu intra moenia exaedificent. Vicissim ab Rege vitae,
fortunarumque incolumitatem, ac praesertim religionis restipulantur. Perierant fame aut gladio XV millia
obsessorum: regia castra contragium devastarat, Dux Roanius et Soubizius fratres, eadem comprehenduntur
pactione: si occupata regi restituant. Montalbanum quoque, Castra et Nemausum, intra trimestre ad officium
revertantur. Simul ea pax effloruit, affines quoque Reges Gallus et Anglus sopitis dissidiis, instaurant
concordiam, adversus communes se deinceps hostes conjuncturi.
Id quod eo facilius putant confectum, quod paulo ante bucquingamus, a Jano Feltone, viro militari, dum
cubiculum suum egrederetur, derepente invasus confossusque fuerat, autore caedem hanc Reipublicae se causa
fecisse, inaniter protestante. Bucquingamus, vir magni animi, et excitatissimi, flagrantissima regis gratia, publico
odio cruenta morte litavit. Igitur Gallicana arma arctius sociantur duci Nivernio Carolo, qui ex morte Vincentii
patruelis mantuanas ditiones, et testamento, et agnationis jure apprehenderat inconsulto Caesare, feudi Domino,
indignantibus Hispano et Sabaudo, cui cum Mantuanis ducibus antiqua super Montisferrato lis est. Sic vetera
partium inter Gallos Hipsanosque studia recrudescunt. Sabaudus Hispanis jungitur, genua interim intestinis
conspirationibus laborante, quae in autorum capita recidere. Inclinant et in Mantuani partes Veneti. Proreges,
Neapolitanus, Siculus, Mediolanensis maximo studio in bellum incumbunt, irruente et in italiam divini ira
numinis, quam horrendi in Apulia terrae motus, quibus septendecim hominum millia interiisse ferunt,
prodigiosae inundationes sanguineaeque ebullitiones fontium, securis mortalibus denunciant. Casalin,
Montisferratis marchionatus praecipuum oppidum, Mediolani produx Consalvus de Corduba pertinaci obsidio
pressit, donec plus sex millibus suorum amissis, inundante Pado, abscedere coactus est, Mantuano causam
Caesaris cognitioni submittere haud abnuente, si arma utrinque deponantur. Id cum Hispanus, haud ferens
Gallum principatu aliquo italiae frui, et Allobrox, Montisferrati pene potitus, recusarent, Nivernius Gallicanis
suffultus opiubs, jam animosius se tuetur, ut bellum e Nordalbingia nostra Alpes transvolasse, haud immerito
dixeris. Interea Grisones seu Rheti Austriacis se submittunt, Helvetiorum neglecta amicitia. Id quidem indigne
426

