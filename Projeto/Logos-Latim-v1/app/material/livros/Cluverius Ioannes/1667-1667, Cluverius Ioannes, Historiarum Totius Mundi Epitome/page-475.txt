At vero Dorstensohnius sub finem anni superioris ex Dania, relicto ibi Vrangelio in Imperium revertens, ut supra
diximus, postquam Caesareanum exercitum duce Matthia Gallassio Magdeburgum primo, ac dein in Bohemia
compulisset, obtrito fere aut dissipato omni peditatu, eo intendit, ut rursum in Silesiam, Moraviamque atque adeo
ipsam si liceret Austriam perrumperet, liberaretque imprimis Olomucium Metropolim Moraviae, quam Comes
Wallensteinius gravi obsidione jam diu premebat. Igitur Caesar cum fratre Leopoldo, ac tota aula Pragam
profectus, ut eo vicinior exercitibus esset, omnes copias in Bohemiam convenire jubet. Iisque Comitem
Melchiorem Hatzfeldium cum imperio imponit. Accessere ab Electore Bavatiae legiones aliquot sub ductu
Reuschenbergii et Verdani. Ita ergo recensito ac confirmato exercitu duci in hostem, ac praelio cum iis experiri
Caesar mandat. Jam Sueci Bohemiam per Circulum Satzensem intraverant, atque haud procul Janckovio, qui
vicus distar Tabore tribus fere passuum millibus, consistebant. Hatzfeldius relictis impedimentis partim Tabore,
partim Budovitii cum omnibus copiis jussu Caesaris obviam hosti progreditur. Neque Dorstensohnius abnuit
certamen etsi aeger ex Podagra, ita ut lectica circumferri per aciem debuerit. Mense igitur Februario acerrimo
praelio concursum est. Gotzius qui primam aciem Caesareanorum ducebat, in ipsa aggressione fortissime
dimicans cecidit.
759

Neque tamen commilitoneum animos conterruit, quo minus strenue pugnaretur. Caeterum inclinaente post
meridiem sole, cum paulo post ortum ejus praelium coepisset, ac toto die magnis animis viribusque gereretur,
tandem Caesaremos fortuna distituit. Fusi fugatique magna strage, victoriam Suedicis cessere. Hatzfeldius una
cum primoribus tribunorum et maxima parte peditatus, in potestatem victorum pervenit. Capta e gregariis fere
quaturo millia, cum tormentis viginit sex, et apparatu militari universo, Verdanus et Reuschenbergius, re
desperata, cum majore equitum parte fuga se eripuere. Et Caesar audita clade, statim Praga, itinere Ratisponensi
Viennam concessit; ut inde repararet exercitum, irruentemque ulterius hostem transitu Danubii prohiberet.
Dorstensohnius tam insigni victoria potitus, neque segniter usus, transcursa raptim Moravia Iglaviam primo, dein
Cremsium et Steinam aliaque Moraviae loca nemine jam resistente facile in potestatem redigit. Olomucium quod
Comes Wallensteinius jam diu obsederat, fama adventus sui liberat. Inde Brinnam munitissimum totius
Moraviae propugnaculum, quodque unicum iis in partibus restabat, cum toto exercitu aggreditur. Longa illic
difficilisque obsidio, atque ad extremum irrita fuit. Ac satis constat plus ibi militum, quam si justa acie
depugnatum foret, Dorstensohnio periisse. Interea Caesari spacium datum reparandi vires, colligendique et
conscribendi novum exrcitum, quem hosti opponeret.
Hanc Caesareanorum a Suecis acceptam cladem Bavarici in Gallos Vinarienses egregie vindicaverant, si tam
continuare victorias quam vincere ipsis facile fuisset. Cum enim Vinarienses ductore Tuenio Halam in Suevorum
deditione cepissent, atque inde mense Aprili in Franconiam progressi Mergentheimium, Rotlingam, aliaque ad
Tubarum loca dispersis hinc inde legionibus uno tempore simul circumsiderent, Mercius Bavaricarum copiarum
dux divisos aggredi constituit. Apud Feuchtwangam ille consistebat, quo cum omnes copias convenire jusisset,
tertia Maii motis castris summo silentio in hostem duxit; eumque apud Mergentheimium deprehensum
improvisus adoritur. Galli quamquam inopinato adventu consternati, tamen primum impetum Bavaricorum
egregie excipiunt, atque aliquantum magna virtute sustentant; adeo ut victoria ad eorum partes inclinare
videretur, pulso jam ac paulatim recedente dextro cornu Bavaricorum. At iis Joannes Verdanus, et Tribunus
Kolbius cum turmis aliquot equitum subsidio venientes aciem restituere. Tunc versa est fortuna. Vinarienses
aggredientium viribus haud amplius pares se in fugam conjiciunt. Capti primarii ordinum Praefecti Smidbergius
et Rosa qui nuper in clade Dutlingensi idem captivitatis periculum capta in tempore fuga anteverterat, praeterea
Vice Comes Motta, cum gregariis fere mille et quinquaginta, omnibusque Impedimentis, et apparatus bellico
universo. Murenius cum reliquiis profligati exercitus in Hassiam elapsus, additis ad se Coningsmarckio et
Dubadelio Hassicisque copiis brevi ad majorem Bavaris numerum exercitum refecit. Sed Coningsmarckio non
multo post in Saxoniam revocato, Dux Anguiensis cum novo e Gallia supplemento subcessit. Is occupata subito
Wimpsena, ac toto fere tractu Montano in potestatem redacto, ei coepit intendere, ut acceptam paulo ante cladem
commisso praelio Bavaricis referret. Illis quoque interea e Circulo Westphalico quatuor millia et quingenta
Comes Gelehnius auxilio adduxerat. Itaque apud pagum Allersheimium mense Julio facta pugnandi potestate,
atrox et cruentum praelium committitur, cum uterque exercitus, alter alterius dextrum cornu in fugam ageret. Sed
cum Mercius Bavaricorum Dux prima aggressione cecidisset,
760

eorum quoque acies paulatim inclinari coepit. Qua re animadversa Anguiensis cohortatus suos nova totius
exercitus aggressione, tandem in fugam impulit. Ibi Comes Gelehnius cum fortissime dimicans diutissime in acie
perstitisset, cum praecipuis tribunorum capitur. Neque incruenta Gallis victoria fuit. Dux Anguiensis duobus
vulneribus in brachio ac femore saucius, tres insuper equos quibus insederat, amisit. Reliquorum fere caesorum
numerum aequavit fortuna in utroque exercitu. Sed Mercii mors ob claritudinem facinorum et militarcem
gloriam a Bavaricis maxime deplorata est. Anguiensis interea occupata Nordlinga, dein Dinkelspula, cum
Heilbronnam quoque dies aliquot frustra tentasset, exercitum reficiendis viribus in hiberna reduxit. Ejus discessu
Bavarici Wimpsenam atque alia nonnulla loca recuperant.
475

