fefellit. Imperator enim odoratus fraudem, Deo sacrata negavit in profanos usus vertenda, ac si vellet desciscere
comes, id ei integrum fore respondit; sibi majoris Dei quam hominum gratiam esse. His dictis, importunus
precator confusus animi, veniam delicti petiit.
Otho deinde, quum in Alfatia templum, orandi causa, ingrederetur, laeto affectus est nuntio, victos esse
prostratosque perduelles prope Andernancum. Ibi enima a clerico quodam, cui jumentum ademerant, proditi
Eberhardus et Gillebertus, inopinato sunt obruti praelio a Conrado Sapiente duce Suevorum. Eberhardus gladiis
militum, Gillebertus Rheni undis periit. Moguntinus Episcopus a suis exclusus, subiit captivitatem. Henricum
Othonis germanum, soror Gilleberto nupta, non admisit in castella; qui cum nihil tuti reperiret usquam, atratus
occurrit Imperatori apud Francofurtum, sacra petenti Christi natalitia, atque ad pedes ejus provolutus veniam
impetravit, constanti imposterum fide compensatam. Fortunam, ut solet, favor aliorum Principum est comitatus.
Ludovicus Francorum Rex, non tantum a bello, cui se recipiendae causa Lotharingiae miscuerat, destitit, sed et
viduam Gilleberti, Othonis germanam duxit. Bertholdus Bajoariae dux filiam ejus nubilem viduae matri
praetulit, Conrado Luidgarda Imperatoris filia obvenit cum Lotharingia. Hermannus dux Suevorum
opulentissimus Liuthulfo Othonis filio, unicam, quam habebat, natam junxit matrimonio Idam.
Eodem tempore Romanus Lacopenus Orientis Augustus perfidiam, quam genero suo Constantino praestiterat,
recepit a filiis. Sane poenitentia tactus perjurii, pauperum exsolverat debita, largitiones multas fecerat, sed
opinatus se peccata expiare eleemosynis,
396

alienas prodegerat opes. Jamque vicesimum sextum annum cum doubus filiis (nam Christophorus decesserat)
ludificabatur Constantinum, cum vindicta, lento quidem gradu eum secuta, sed tamen assecuta est, monstro
duorum puerorum biformi tetram praemonstrante imperii combinationem, atroque simul sole ac diro cometa
scelera mortalium accusantibus.
Etenim Porphyrogennetus vias circumpsectans, quibus amissam recuperaret potestatem, Stephanum, collegam
scilicet in imperio suum et affinem, per idoneos artifices in Romanum facile excitat, dudum infensiorem filiorum
suorum vitiis.
Stephanus captata occasione, comprehendi patrem, tonsumque in Insulam deportari Protam imperat. Inde
praemonitus ab amicis Constantinus, tetriora in se consilia a Romani filiis coqui, adjutus ab uxore Helena, sorore
eorum, ambos secum prandentes conjicit in vincula, patrique exilii comites addit. Eorum quidem Stephanus
fortiter fortunam tulit, et annos XIX Lesbo in Insula degit: At Constantinus impatientior, saepe molitus fugam,
cum tandem custodum proximum interfecisset, a reliquis necatus est anno exilii altero. Ita Romanus et suam in
Constantinum generum, et filiorum in se fraudem, justo Dei judicio agnovit vindicatam.
Domitis ita rebellibus, Constantinus VII. cum filio deinde Romano, ex relegati Imperatoris filia genito,
Orientem: Otho jam Magnus occidentem disponere pergit.
Constantinus artes liberales pene emortuas refocillavit, invitatis ad eas excloendas praemio, qui ingeniis
pollerent. Segnior autem in administranda Rep. et in poenis sumendis inexorabilis, multorum et passus est
insidias, et ultus. Ungaros, qui et Turci appellantur Zonarae et Cedreno, adduxit ad Christianismum, uti et
reginam Russorum Elgam. Hugonis Italiae regis filiam Romano, potestatis jam paternae consorti, uxorem dedit,
eaque defuncta Anastasiam, vili quidem loco, sed ad miraculum usque pulcram natam. Quo tempore
Theophylactus Augustae frater, equis quam sacris aptior, laeso ex ferociore equitatione corpore, sanguinem
vomens, decessit aqua intercute, et Constantinopolitanam Ecclesiam regere coepit Polyeuctus. Hic cum Senioris
Romani necessarios accusaret avaritiae, odium incurrit Imperatricis, a qua incitatus Constantinus, pellere
Patriarcham sede instituit. Sed dum hoc agit, praevenitur a filio, habere volente, quam exspectare imperium.
Venenum, quod is dari jusserat, medicamento mixtum purganti, cum maximam partem forte effudisset
Constantinus, hausto eo quod supererat, non penitus superavit. Nam paulo post ex itinere in Olympum montem
suscepto reversus interiit, aetatis anno LIV. Dux ejus Bardas Phocas cum Orientalibus Saracenis, ductu filiorum
suorum, prospere; Gongylas navarchus cum Cretensibus infelicissime dimicavit. Imperavit Constantinus tot
annis, quot vixit; Sed puer cum patre, patruo et matre, annis XIII, pene ut pupillus cum Romano ejusque filiis
XXVI. illis submotis solus XV. In Italia Stephanus VIII Pontifex, natione Germanus, tam male multatus est a
suis civibus, ut ob inhonesta vulnera prodire in publicum erubesceret. Cupiebat quidem Rex Hugo tantam
injuriam ulcisci, sed quod Albericus, instaurata Romanis quasi ad veterem formam Rep. In potestate haberet
civitatem, cremare quae extra urbem erant potuit, urbem expugnare non potuit: Saracenis praesertim et
Berengario Juniore, qui ad Othonem perfugerat, negotium ei facessentibus. Saracenos sane adjutu Romani et
Constantini, navali devicit praelio, et Fraxinetum, eorum propugnaculum, occupavit armis: sed cum delere eos
posset, in foedus adscivit Christi perduelles, ut Berengarium, Othonis suffultum auxiliis opprimeret, consilio tam
infausto, quam impio.
397

Etenim licet intentus esset in peregrinas expeditiones Otho, tamen Berengarius, adjutus ab eo qui Adalberto
Marchione Eporegiae, et Gilla Berengarii quondam regis filia ortus, odio Hugonis amorem contraxerat
Italicorum. Is exploratis clam per Amedeum, astutissimum nobilem, animis principum, dum Saraceni Christianos
249

