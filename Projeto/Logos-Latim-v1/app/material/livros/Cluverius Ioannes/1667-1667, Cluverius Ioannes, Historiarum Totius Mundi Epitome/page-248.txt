Mortuo paulo post Guidone, partes ejus apud Maroziam, Herodiadem novam, sustinet Guidonis frater
Lambertus, donec accitus ab ea Rex Hugo incesto succederet cubili.
Hugo per Maroziam Roma potitus, cum Albericum, quem illa ex Marchione genuerat Thusciae, incautius aquam
sibi affundentem, pugno percussisset, tantum incussit audaciae in juvenem, ut concitatis ad arma civibus Regem
urbe expelleret. Rex pulsus cum indigne ferret,
394

Lambertum fratrem dici suu, captum eum luminibus privat, et Bosonem creat ducem Thusciae: Rodolphum
tradita Provincia placat, ne Italiam deinceps repetat. Arnoldum Bajoariae ducem et Carinthiae, jam Veronam
usque progressum, sternit praelio, atque in Germaniam retro agit. Sed Romam, asylum tunc improhorum,
recuperare non valuit, quantumvis Albericum, data ei in conjugem filia, demulceret. Nec Saracenorum e
Fraxineto populationes avertit, nec Africanorum irruptiones, qui Genuam eo tempore adorti, necatis pauperibus,
imbelle vulgus omne, in servitutem abripuerunt, ebullitione fontis sanguinei tristem civitati cladem
praenunciante.
Nec mirum infeliciter Hugoni multa provenisse, qui optimas animi dotes foedavit lihidinibus, et Manassi cognato
suo, primus Veronensem simul Tridentinamque et Mantuanam commendarit, seu quod verius est, in escam
dederit Ecclesias, pessimo in posteritatem exemplo. Idemque defuncto Rodolpho rege Galliarum et quondam
Italiae, viduam ejus Bertham concubinarum, quas amabat, gregi superinduxit, ejusque Berthae filiam junxit filio
suo Lothario, jam regiae potestatis consorti.
Sub haec Henricus Imperator, victis iterum Hungaris, et tributo quod petebant in pauperes distributo, pacis
studiosior quam gloriae, Italia tyrannis relicta, paralysi correptus obdormivit, anno regni XVIII. Sepultus
Quaedlinburgi Saxonum. Jam quaestui coeperat esse et ostentationi passim pietas. Defuncto apud Byzantinos
Stephano, surrogatur Tryphon monachus, sed ea lege, ut Theophylacto, Romani Imp. filio, admodum
adolescenti, post aliquantum temporis decedat Episcopatu. Tryphon nihil minus in animo habens quam fructuosa
abire dispensatione, Theophanis Caesariensis Episcopi illaqueatur dolo. Is persuadet homini, rudem eum credi
literarum, nec parum ipsi adstrui dignitatis posse, si charta pura titulum ei nominis sua scriptum manu exhibeat.
Cum id fecisset Tryphon, additur deinde a Caesarianis resignatio Episcopatus, suaque quasi manu convictus
stipulationis Patriarcha dejicitur sede, adscendit Theophylactus, et contra morem majorum sedecennis
adolescentulus potitur summo sacerdotio, equorum quam sacrorum studiosior, qui saltationes, vociferationes et
insulsas cantilenas divinis admiscuit laudibus, narrante Georgio Cedreno et adjiciente, praefuisse tunc Romanis
Johannem, ejusdem notae Pontificem, ad omnem lasciviam malitiamque propensum.
Nihil ergo mirandum, si Russi et Saraceni periculum excitarunt Byzantinis, Africani et Hungari Romanis.
Russorum enim rex Inger comperto, quod Graecorum exercitus in Saracenos essent emissi, animum adjecit ad
expugnandam Constantinopolin, adductisque aliquot navicularum millibus (XV millia Graeci ferunt fuisse) tam
securus victoriae fuit, ut Graecos non tam occidi quam capi praeciperet. Sed Johannes Curcuas et Bardas
Patricius, variis usi artibus, classem hanc dispersere, ut paucae cladium nunciae domum dilaberentur. Saracenis
quoque inter alias urbes adempta est Melitena, quae magnos Graecorum aerario reditus fudit. Qui Edessae erant
Agareni, incolumitatem effigie Christi Graecis tradita redemerunt, Curcuas pleramque Syriam ditioni restituit
Byzantinae. Meridionales Saracenos Siciliam tenentes, ac praedae habentes Italiam, donis demulsit Romanus,
quibus demonstratis, Phatlumus Africae Amiras tributi, quod a Graecis pendebatur, semissem eis ultro remisit.
Ludovicus Carolo Simplice natus, aerumnose tandem avitum recepit regnum Galliarum. Luitprandus, ut testis
oculatus, suae aetatis historiam in literas misit.
395

OTHO I. MAGNUS Occidentis. CONSTANTINUS VII. FOR PHYROGENNETUS, ROMANUS II. Junior.
NICEPHORUS II. Phocas, Orientis Augusti.
OTho ex Mathilde Saxonica Henrici filius, patri in imperio successit, ob felicem ejus per XXXVI annos
gubernationem, Magni cognomine honoratus.
Primum copressis Bohemis, grave et diuturnum adversus seditiosos bellum, exitio illorum finivit. Etenim
Tancmarus iratus fratri Othoni, quod Marchionatum Brandeburgicum in Geronem Comitem non in se
transtulisset, nactusque consilii socios, Eberhardum Comitem Palatinum, et Gislibertum Lotharingiae ducem,
Barduicum urbem diripuit. Sed mox captus Ereburgi, confoditur. Eberhardus Henricum, Othonis alterum
fratrem, quem captivum abduxerat, dimittit e custodia, et in novas armat molitiones, Boleslao Bohemorum
Principe, qui regnandi cupiditate Wenceslaum fratrem occiderat, jam ad obsequium retracto Caesaris. Accedit et
Fridericus Moguntinus, haud inefficax rebellionis instrumentum. Itaque Imperator, subjugatis Arnoldi Bavari
filiis, ab obitu patris haereditatem armis cernentibus, instaurataque in finibus Saxonum Magdeburga, et Editae
attributa Anglicanae conjugi, versus Lotharingiam movet copias. Transgressus Rhenum cum paucis, supplicando
vicit magis quam pugnando. Plerique enim hostium, incusso divinitus timore, tergum nullo insequente verterunt.
Hinc Friderici Moguntini, qui pro amico erat apud Caesarem, artibus cum multi corrumperentur, nudareturque
indies defectorum perfidia Otho, repertus est comes quidam, qui Laurishamense coenobium ab ipso peteret, nihil
a trepido Imperatore negari iis, qui remanerent, posse autumans. Sed longe sublestae fidei hominem sententia
248

