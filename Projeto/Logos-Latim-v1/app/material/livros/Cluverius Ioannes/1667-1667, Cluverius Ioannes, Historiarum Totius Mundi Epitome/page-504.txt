ignoto auctore conflagravit, scripta tamen publica, quorundam cura, servata sunt. Paulo ante Monasterii, fulminis
ictu turris, pyrii pulveris conditorium, incenditur, gravique damno tum hominum tum aedificiorum urbs afficitur,
et ulterius grassatum fuisset malum, nisi obortis imbribus, quasi divinitus extinctum fuisset. Eadem aestate
Hispani duas civitates Barcinonam, et Dunkerckam quin etiam Casallium expugnaverunt, aliaque detrimenta
Gallis intulerunt. Insuper exorta nuper hoc in reguo dissidia magis ac magis gliscebant, et ducis Aurelianensis
filia, quo magis res turbaretur, novum ordinem equestrem, Palearem dictum, instituit. Hi Principum partibus
faventes festucam stramineam, Mazariniani chartulam in pileo circum ferebant. Mense Augusto Foederatarum
Provinciarum Ordines, editis scriptis causam suam publice probarunt, injurias, et violentias, quibus ab Anglis
afficiebantur commemorantes, graviter interim afflicti, tum imminentis belli terrore, tum periculosissimi morbi,
per totum Belgium grassantis, saevitia, quo plurimi correpti, pauci tamen pro numero aegrotoram, ex tincti sunt.
Dania Suecia, Polonia, aliaeque regiones, violentius adhuc, hoc malo laborarunt. Jam cum rapinarum, et
injuriarum ab Anglis Batavis illatarum, neque finis neque modus esset, palam utrimque in bellum ruitur: varia
fortuna, variis partibus, saepius inter infestos, et recenti odio acerbiores, certatum est, et in Indiis quatuor reduces
naves, ditissimis, mercibus, ad quingenta florenorum millia aestimatis, ab Hollandis captae sunt. Tandem Mense
Augusto, in conspectu littoris Hollandiae, inter Batavorum et Anglorum classes terribili praelio pugnatum est, et
anceps diu victoria, post bidui certamen, infelici Hollandis casu, pro Anglis stetit: quippe Batavorum
Archithalassus Trompius glande plumbea pectore percussus, et extemplo exanimatus, haud leve ad victoriam
Anglis momentum praebuit, quae Hollandis novem ut volunt navigiis, Anglis haud minori, (ut quidem tradunt)
majori clade stetit: Trompius insolita pompa in patrio solo Delphis sepulturae traditur. In Scotia terrae motu et
ortis procellis, disrupto ad Dalketum scopulo, magnus territorii tractus obrutus est, quin etiam quinque anglorum
Myoparones, eadem tempestate mari haustae. Mittuntur denuo, de pace acturi, ex Batavis Londinum legati, armis
interim utrobique non quiescentibus, quae tandem inter partes post longa certamina conciliata est. Interea ducis
Lotharingiae milites, per agros Leodienses violenter insolescentes, terribili more modoque in incolarum tum
bona tum corpora saeviunt obvia quaeque diripientes. Haec vero militis insolentia, in ipso duce Lotharingiae
Carolo militum causa omnibus exoso, punita est, Jussu Archiducis Leopoldi, capto, et in arce Antverpiensi
servato, et postea Regie Hispaniarum jussu, in Hispaniam misso Res Galliarum interea magis ac magis
turbabantur, Cardinalis Retensis in carcera
808

detinebatur; et Mazarinus, mediante Regina matre, Lutetiam iterum accersitur, et ab ipso Rege ad primum
lapidem receptus, ejusdem carpento ad Regium palatium deducitur. Comes Servientius, Cardinalis intimus, rei
pecuniariae praeficitur, ringentibus incassum Principibus, At in anglia Glocestriae dux, hactenus vix civili modo
apud Parlamentum habitus, tandem ex communi confilio, nullo cum comitatu, et paupere commeatu primitus
Dunckerkam, et postea Hagam Comitis, ad Sotorem, Autantii Principis viduam mittitur, et ab ea, paupertini
fratris vicem miserante, non sine lachrimis amanter excipitur. Interea Anglicis navibus in Dania detentis, mittitur
eo a Parlamento Bradshavius Legatus, naves a rege repetiturus. Sic clam, Hollandorum metu Hafniam ingressus,
et ad regem admissus, causam Parlamenti orare cepit. A Rege responsum: mirari se Anglorum erga se
ingratitudinem, qui praecedente anno easdem naves, ab Hollandorum impressione defenderit: quin etiam
insolentiam, quippe qui se inscio et invito, tanta cum classe suae ditionis fretum ingredi, ibique tam diu haerrer,
non dubitaverint. Denique in Anglia quoque Danicas naves detineri, quas quoque dimitti par esset. Bradshavius,
objecit, Anglicas naves prius detentas, prius quoque dimittendas; sed Danis pertinaciter obnitentibus re infecta
Hamburgum versus se conferre necesse habuit. Mense Aprili oppidum Eisleben D. Martini Lutheri Patria, noctu
orto incendio, conflagravit; tauto cum stupore civium, ut dum quisque sibi et familiaribus consuleret, ignis
negligeretur, ad sexcenta aedificia hac peste consumpta. Marleburgum, antiquum in Anglia oppidulum, eodem
modo incendio correptum totum, pene paucis admodum aedificiis exceptis, consumitur. Tali infortunio Vilna
Poloniae oppidum, inter publica gaudia, quibus Joannes Princeps Radzevilius, a Comite Smolencio exciperetur,
affligitur: noctu enim, orto (haud dubie ex artificiosis ignibus, quibus Smolencius hospitem Radzevilium
honoraverat) incendio, sexaginta tam publica quam privata aedificia combusta sunt. Augusti Vindelicorum
mense Junio, comitiis conscriptis, de eligendo Romanorum Rege, agitur, et Ferdinandus ejus nominis quartus,
Hungariae et Bohemiae Rex, in Romanorum Regem Maxima pompa eligitur, at in Polonia, sanguine pluit,
tepentesque guttae, quales ex naribus stillant, hominum manibus, vestibus, quin etiam frondibus floribus que
illapsae, conspicua veritatis testimonia praebuerunt. Sicuti ante ad Angliae litora, in aere duae classes, hostili
modo inter se concurrere, atque inter eas ingens Castellum, per semi horae spatium visa, gliscentis tum inter
Anglos Hollandosque belli, et secuti praelii praesagium fuere. Mense decembri Generalis Olivarius Cromvelius,
publicis Comitiis Angliae Scotiae, et Hyberniae Rerumpublicatum, Protector salutatus est. Adeo ut infelix hoc
territorium, sex annorum spatio, ter Regiminis formam mutaverit. Hoc tempore per Borussiam pestilentia
vehementer grassabatur, adeo ut Dantisci ad sexcentos homines ea labe extinguerentur. At in quodam Hollandiae
pago Ripa dicto, sex centa ad modum aedificia incendio consumpta sant. In Sylesia, non procul a Breslavia
crudelissimus latro Melchior Hedtlof dictus, in carcerem conjectus, et morte affectus est, qui ducentos et viginti
quinque utriusque sexus homines, interfecisse convictus est, et inter haec facinora, suae ipsius filiae stuprum
504

