libidnum et inconstantiae suaepersolvit. Tyranni autem hoc ultoris metu liberati, miseras urbis reliquias caedibus
et rapinis exhaurire, pluresque octo mensium spatio in pace occidere, aut fugare, quam bellum decem annis
absumserat. Id cum displicere uni de suo grege Therameni didicissent, ipsum quoque ad terrorem omnium
cicutam bibere cogunt. Fit igitur ex urbe passim fuga omnium, vetitoque ne quis exules reciperet, Argos se
plerique aut Thebas conferunt. Inter eos erat Thrasybulus, vir strenuus et domi nobilis, qui rebus arctis et
conclamatis audendum aliquid pro patria, etiam capitis periculo ratus, collecta exulum manu, castellum Phylen
Atticorum finium occupat. Eum Ismenias Thebanus et Lysias Syracusanus orator privatis opibus liberaliter
adjutabant. Tyranni interea immemores, nihil in bello pro levi habendum, exulum conata principio aspernari:
propius accedentes, dum repellere cupiunt, vinci, suspecta deinde Atheniensium fide, extraneis militibus
tyrannidem tueri: Thrasybulum etiam donis aggredi, ut patriae amorem vanis opibus commutaret. Omnia frustra.
Thrasybulus enim affiuente undiquaque milite auctior, invadit Pyraeum; Critiam et Hippolochum, tyrannorum
saevissimos, praelio occidit; fugientes cives oratione demulcet, XXX se dominis, non patriae inferre arma
proclamat. Itaque reversus in urbem exercitus (tria civium millia conscripserant tyranni) XXX illos in ordinem
redigit, alios decem designat, mox eandem iniquitatis viam ingressos. Tyranni Eleusinem digressi
Lacedaemonios in auxilium advocant, Athenienses accusant defectionis. Mittitur e credulis Lysander, qui
Thrasybulianos in Pyraeo obsidet, reddidissetque tyrannis civitatem, nisi rex Spartanorum supervenisset
Pausanias: qui adductis ad pacem petendam Pyraeensibus, tradidit urben, exclusa tyrannorum factione, jessaque
apud Eleusinem subsitere. Hos deinde, cum copias parare rescivisset populus, in colloquium vocatos, ceu pacis
victimas jugulavit. Sic membra civitatis dissipata in unum corpus coiere rursus, et ne qua dissensio ex ante actis
nasceretur, decretum, jurata injuriarum oblivione sepeliendas in perpetuum inimicitias, quae lex <gap
desc='Greek word'/> appellata.
Dum Athenis ista fiunt, in Asia grande inter Artaxerxem et Cyrum fratres bellum exardescit. Cyrum Darius pater
Cappadociae, Ioniae, ac Lydiae praefecerat, Artaxerxi natu majori dederat imprium. Sed Cyrum matrenus amor
ad spes altiores improbius accendebat. Occulte passim amicos parantem defert ad regem Tissaphernes,
imperioque insidiari criminatur. Arcessitum ad se, atque innocentiam simulantem, aureis compedibus vincit
Artaxerxes; ne interficeretur, matris precibus datum. Dimissus igitur Cyrus, inimicior ex periculo illataque
contumelia factus, auxilia undique contrahit. Lacedaemonii memores se Atheniensi bello enixe ab eo adjutos,
suppetias decernunt: Tamos Aegyptius adducit classem. Stipendiariorum XIII millia Clearchus, Byzantio ob
tyrannidem pulsus, Chirisophus e Samo, Proxenus Thebanus, comite Xenophonte (qui expeditionem deinde
literis mandavit) aliique duces conscripsere. Pecuniam Epyanaxa, Syennesis Cilicum regis uxor praebebat.
Visusque est
80

Cyrus dignus imperio opes animosque habere, cum justitia et fortitudine ac comprimis liberalitate enitesceret,
quibus artibus effecit, ut plurimi suum caput periculis ipsius causa objectarent. Comparatis ergo centum et viginti
millibus militum, per Phrygiam, Ciliciam, Syriam, Arabiam, Babyloniam, ad Medorum usque fines duxit, ac
virtute Graecorum profligatis pene Artaxerxis copiis, quae secundum Xenophontem millies mille, secundum
Ephorum autem quadringenta millia excedebant, temeritate propria victoriae fructum amisit. Perrupta enim
cohorte regia, dum interficiendi fratris laudem, pugnaeque suo marte disceptanae cupidius quam prudentius
affectat, vulnerato Artaxerxe, sed a stipatoribus subtracto incerto ictu confoditur, princeps sane egregius, si
mortem hanc non fraternis odiis, sed patriae slauti impendisset. Interfectores ejus se professi postmodum,
reginae matris insectatione perierunt.
Tum vero Spartani more ingenii humani, quo plura habent, eo majora cupientes, totius Asiae imperium affectant;
occasione impulsi societatis, quam urbes Cyri partium in regios Satrapas expetebant. Etenim Artaxerxes
Tissapherni suam filiam omnesque Cyri provincias dederat, cujus etiam fraude evocatos, velut ad convictum,
duces Graecorum, qui Cyro militaverant, occidit omnes excepto Menone Thessalo. At milites Chirosopho et
Xenophonte ductoribus, neque armis a tanto exercitu vinci, neque dolo capi potuerunt, revertentes, inter
indomitas nationes, per immensa itineris spatia, per varios casus, perpetuaque praelia et pericula, ad Pontum se
penetrarunt, ubi cum aliquot mensibus Seuthi Thracum regulo militassen,t tandem Thymbroni Lacedaemoniorum
duci in Lydia conjuncti sunt. Praeerant tunc Lydiae Artimas, Phrygiae Artacamas, Lycaoniae et Cappadociae
Mithridates, Ciliciae Synennesis, Phaeniciae et Arabiae Dernes, Syriae et Assyriae Belesis, Babyloni Roparas,
Mediae Arbaces: Phasianis, Hesperitis et Armeniis Teribazus: Paphlagoniae Corylas, Bithynis Pharnabazus.
Charduchi, Chalybes, Chaldaei, Macrones, Colchi, Mosynaeci, Getae, et Tybareni sui erant juris singuli. Perque
has gentes universas Graeci perruperant, cum e decem millibus reliqua sex millia Thymbroni jungerentur, duce
Xenophonte. Reliqui in itinere aut caesi, aut dilapsi, aut tempestatibus enecati, aut capti venditique fuerant.Iis
subnixus auxiliis Thymbro, Pergamum, Teuthraniam, Halisarniam, aliaque oppida Tissapherni subito ademit.
Sed cum ad Larissam haereret, sociis gravis et infestus, impar ei bello est judicatus, suffectusque illi ab Ephoris
Dercyllides avenit in Asiam: qui statim ostendit, quantum inter cordatum et socordem bellatorem interesset.
Vires enim astu sibi doctus adstruere, simulata cum Tissapherne amicitia, Pharnabazum solum aggressus est,

52

