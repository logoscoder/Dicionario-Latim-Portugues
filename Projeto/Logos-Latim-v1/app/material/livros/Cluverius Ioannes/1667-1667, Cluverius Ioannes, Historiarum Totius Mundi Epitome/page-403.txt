principes Pontisicii, illorum Reformati plerique studebant. Hinc conventus Lalae Suevorum Protestantium, hinc
Herbipoli Catholicorum: hinc foedera cum exteris et conspirationes intestinae, in perniciem tandem Germaniae
erupturae. Brandeburgicus Joannes Sigismundus et Palatinus Wolfgangus Wilhelmus, re inter ipsos composita
pro tempore, scripsere militem, et pleraque ducatus oppida suae potestatis fecere, excepto Juliaco, quod
Leopoldus detinebat. Verum et illud quoque a Mauritio Nassovio, Belgicis jam praeliis soluto, et Christiano
Anhaltino obsessum, simulque auxiliaribus oppugnatum Gallorum copiis, deditione ac. cipitur post bimestre. Ac
positis utrinque armis, lis judicibus delegatis Coloniae dirimenda frustra committitur.
Per haec Henricus IV, Francorum et Navarrae Rex fortissimus, dum altam vigliantia sua pacem a multis jam
annis regno conservasset, ac nuper florentissimum exercitum, et omnibus rebus ad magnam expeditionem
instructum, ad confinia Galliae et Germaniae collocasset, spe facta Juliacensium ditionum possessoribus parati
apud se auxilii, multis metum injecit, multis male opinandi loquendique occasionem dedit. Cum haereticorum
fautorem, et morte dignum audisset praedicari Franciscus Ravaillacus, extremae homo dementiae et impietatis,
interficiendi regis sui consilium cepit. Quem nactus in rheda, Parisios obambulantem, contemplandi causa
apparatus; quo reginam pridie coronatam exciperet, praecipiti insultu, gemmo ad cor ejus illato ictu cultri necat,
regem, si simulationem ejus religionis, quam plerique in eo non fuisse confirmant, excipias, suae aetatis
maximum. Sicarius perditissimus, vix ullo idoneae poenitentiae signo edito, inter exquisitissimas poenas
nefarium spiritum exhalavit. Filius regis Ludovicus XIII, quum nonum aetatis annum nondum implesset,
administratio regni reginae matricollata est, quae et promissam Juliaci obsessoribus opem tulit.
Inquietissimae etiam tum res Barbarorum erant. Gambolatus sane Alepiensis Satrapa, fractus a Turcis, atque a
suis, Achmetis gratiam pollicitatione militandi contra Persas obtinuerat: At Persa Siasaba nihilo segnius
continuabat expeditiones; Pontificem, delato ei Christianorum suae ditionis obsequio, Caesarem, jactatione
virium ad socianda secum arma provocabat. Pontifex ea causa Religiosorum familiis injunxit, ut Hebreae
Arabicaeque linguae Professores alerent, quorum opera in conciliandis Orientalium terrarum Christianis uteretur.
Matthias jam Hungariae potitus, pacem Turcicam stabilivit. Turcae a Persis in Babylonia ingentem accepere
cladem: in mari Mediterraneo cum Florentinis et Melitensibus varia fortuna dimicarunt.
Mauri quoque reges, Fessae et Marocci, diuturnis inter se dissidiis conflictati, victique ad ultimum a Muleo
Sidane, amplissimas ei Africae ditiones reliquerant. Ejus patruus Schequus, Hispaniae regem suppetias orabat, a
quo et pecunia instructus, Alarachiam, firmissimum littoralis Africae propugnaeulum, ad columnas Herculeas,
corruptis praesidiariis, Hispanicae tradidit ditioni, tam fidei suae in Philippum pignus, quam adversus Sidanem
adjumentum. Interim Philippus e tota Hispania Mauros, veteres earum regionum incolas, malaque fide
Christianismo tinctos, pellit, quod Africanos Mauros et Turcas, in perniciem
643

Hispaniae, sollicitare dicebantur. Exuti agris fundisque miseri, aurumque et gemmas cum mercibus commutare
jussi, retento rantum viatico, navibus exportantur, capita hominum, ut narrant, ad novies centena millia, qui
diversis locis temporibusque, partim expositi in littora Africae, partim prohibiti appulsione, partim in alias gentes
sparsi, ingenti numero, fame, gladio, frigore, aut aliis periere. Unde multos cepit admiratio, quid adeo peregrinas
et longe dissitas lucrari animas nitantur Jesuitae, tantaeque multitudinis in oculis suis versantis negligentes, ad
certum eam exitium expelli sustinuerint. Neque enim dubium, inter tot millia, puerorum praesertim et mulierum,
dociles reperiri animas potuisse. Sed de eo quidem ipsi viderint, nobis quod superest historiae pertexetur.
Rex Polonus, composito cum Rackosianis dissidio, Suecos simul Russosque se acriter lacessentes, secundis
praeliis, illos in Livonia; hos in Lituania prosternebat. Compertoque, Russos quosdam adversus Suiskium, duce
novo Pseudodemetrio, rebellare, Smolenscum Lituaniae metropolin, pridem Moscorum subditam tyrannidi,
obsidione cingit, in qua expugnanda dum laborat, alia Polonorum manus ipsum Suiscium, cum duobus ejus
fratribus, praelio victum capit. Novogardia obsequium Sigisinundo, ipseque adeo Chamus Tartarorum
Astracanensium defert, annoque exeunte Demetrius impostor trucidatur. Vilnam exurunt Moschi. Smolenscum
bienni obsidio fatigatum, postremo dat Polonis manus, ubi ducenta Moschorum millia feruntur interiisse, atque
ut solens est difficilioribus ad magnas urbes praeliis, obsidentium ingens turba.
Tunc vero Belgas foederatos intestina invasit, super aliquot Chistianismi quaestionibus discordia.
Jacobus Arminius, ex Amstelodamensi Pastore Theologus Leidensis, de quibus per literas contulerat cum Fr.
Junio, dogmara pleraque a Calvini schola aliena, studiosae juventuti diligentius inculcaverat, Francisco Gomaro,
ejusdem Academiae Proefessore,acriter refragante. Lite saepius agitata, cum Magistratus ac primores coepissent
in partes secedere, qui Arminium tuebantur, Remonstrantes; qui Gomarum Contraremonstrantes dici
occoeperunt. Tandem a verbis et stylo ad factiosas molitiones, ad arma, ad pugnas, progressi dissidentes, grande
aliquod malum florentissimis Ordinum rebus minabantur, controversia neutiquam cum autore suo exstincta.
Etenim mortuo su annum MDCIX Armino, novalis de successore ejus Conrado Vorstiot tenuit, quem certatim ab
omnibus appellatum schismaticum aut haereticum, atque in divinas perfectiones injurium, nihilominus ut
insignem Doctorem Remonstrantes commendabant. Quorum studio ille adeptus functionem publicam,
praepotenti regis Britannorum adversatione, ea rursus excidit, foederis et amicitiae dissolutionem minitantis
Ordinibus, nisi corruptorem divinae veritatis desinerent fovere. Amotus vero et sepositus Goudam Vorstius, suae
403

