pene ad internecionem caesi sunt, aegre reparata tribu. Constat eo bello Benjamitarum viginti quinque millia,
Hebraeorum quadraginta M. cecidisse. Sed Israelitas nepos Aaronis Pinehas graviter increpavit, obtentaque
15

ad modicum poenitentia, mox relapsos ad profanas consuetudines Cusanrisathanus Mesopotamiae Rex bello
adortus subjugavit, immitique imperio habuit octennium; quo tempore Busiris, Neptuno natus et Lybia, in
hospites saevisse secus flumen Nilum traditur, occisus tandem ab Hercule Aegyptio.
OTHONIEL.
ISraelitae malis pressi Deo supplicant, qui Calebi fratrem virum strenuum, eui Othoniel nomen, eis excitavit
libertatis vindicem. Is coactis copiis vincit Syros, ac rebene gesta primus post Josuam judex et gubernator
deligitur, quem magistratum ad quadragesimum a morte Josuae annum gessit.
Eo tempore Amphion et Zetus, conciliatis cloquentia concentuque musico agrestibus, Thebas dicuntur occupasse
et muniisse, expulso Cadmo Agenoris filio Sisyphus in Achaia Ephyram, quae postea Corinthus dicta, condidit.
Linus Amphionis aequalis, Herculem Jovis et Alcmenae filium erudivit. Rhadamanthus in Lycia, Minos in Creta,
Acrisius apud Argivos, magnam justitiae et severitatis laudem adepti. Acrisius Amphictionas popularem
Graeciae Senatum instituit.
EHUDUS.
DEfuncto Othoniele, Hebraei iterum sine Magistratu, sine metu Numinis agentes, ab Eglone Moabitarum Rege
subacti, annua tributa pensitarunt. Eglon Hierichunte structa regia, per annos decem et octo variis illos malis
exagitavit, cum interim adolescens Ehudus, robore corporis animique fiducia praestans, in familiaritatem se
insinuavit tyranni. Cui aliquando munera ferens, arcanum fingit, nactusque solum uno ictu transfigit. Digressus,
fit autor recuperandae libertatis, occupatoque Jordanis trajectu, fortissimos Moabitarum ad decem millia occidit.
Sic barbarum jugum excutitur. Ehudus princeps creatus LXXV post Othonielem anno decedit, extremis
temporibus Samgarem socium nactus, qui Phoenicum sexcentos una sude interfecisse proditur.
Divinam horum Heroum fortitudinem quodammodo aemulati feruntur, Graecorum carminibus celebres, Perseus,
Bellerophontes, Pelops.
Perseus Jove natus et Danae, filia regis Argivorum Acrisii, Gorgonem Medusam meretricem, secundum
Pausaniam, Afrorum ad Tritonidem paludem dominam, amatores suos miris philtris dementantem, secundum
alios bellatricem strenuam, capite truncavit, celerrimaque Bellerophontis navi, cui nomen Pegasus, trajecto mari
Barbaros Asiae domuit. Bellerophontes ab Antaea (Hygino Stenobaea est) Praeti uxore, de stupro appellatus,
lascivam foeminam repulit. Ardescens repulsa mulier maritum accendit, ut datis codicillis, queis interfici
mandabatur, Bellerophontem ad Jobatem socerum in Lyciam mitteret. Jobates in ultionem mtentati criminis, ad
Solymos domandos Bellerophontem amandat, ut sub praetextu memorabilis pugnae interiret. Reducis autem
(nam et alia pericula feliciter ab eo superata cognoverat) virtutem admiratus, filiam ei cum parte regni uxorem
dedit. Porro Dardanus item Jove genitus, Teucri gener Dardaniae, ejus fllius Tros, Dardaniae a se Troadis nomen
fecit. Cujus filium Ganymedum quod Tantalus rapuisset, bello a Troe ac Paphlagone petitus, varia fortuna
restitit. Tantali autem filius Pelops curuli certamine victor, cum Hippodamia OEnomai regis filia, pulcherrima
virgine, esset potitus, deductis in Graeciam colonis, Peloponneso nomen indidit. Hujus soror Niobe fuit, quae ex
amissione liberorum stupefacta, aut imposita sepulchro eorum imagine sui lapidea, Poetis fingendi dedit
materiam. Pelops postmodum ludos Olympicos Jovi instituit, deinceps ab Atreo et Hercule instauratos, Praetum
vero et Acrisium inter se bellantes, clypeos invenisse
16

tradit Plinius. Eodem fere tractu temporis Janus in Latio Aboriginum Rex fuit, successore Staurno, quem
hospitio susceperat; Quo regnante aureum fuisse seculum ex rerum communitate, inventoque in locis occiduis
vinearum atque agrorum cultu memorant. In Palaestina ob annonae gravitatem aliqui solum vertere. Ex quibus
Naemis vidua Rutham nurum suam e Moabitide terra secum reducens, illustri eam marito elocavit, Boazo scilicet
jam seni, ex qua Obedus Davidis regis avus procreatur.
DEBORA.
INterim Israelitae ob violatas religiones iterum perpessi tyrannum Cananaeorum regem Jabinum, finitimorum
injuriis ac depraedationibus patuere. Jabini Ducem Siseram Debora Prophetis, adjuncto sibi Baraco Naphtalita
profligavit cum exexcitu, Deo grandine et imbribus in hostes pugnante. Profugus imperator muliebri manu
cecidit. Jael e Mosis affinitate prognata mulier, illectum in aedes suas sopitumque aggressa, clavis per tempora
adactis, humo affixit, et Baraco mortuum hostem ostendit. Qui armis in Jabinum regem conversis, et ipsum
excidit et regiam. Deborae divinae vati aequalis fertur prima Hexametri Carminis inventrix apud Graecos
Phaemonoe, filia Apollinis credita, quo recenti Deo plenam se gerens, oracula reddere vicinis coepit, oppido
Delphis sub Parnasso monte sito. Specus erat subterraneus, cujus orificio imposito tripodi insistens, exhalatione
voraginis temulenta futura praecinebat. Nam antea quicunque in specum oraculorum causa insilierant, e
conspectu hominum ablati disparuerant. Itaque impositus orificio tripus est ab accolis, quem ascendens mulier ad
id consecrata, statim a daemonio corripiebatur, interrogantibusque futura praecinebat. Celeberrimum multis
seculis oraculum Christo nato conticuit.
12

