posse videretur. Sed eum Ulricus Eizingerus apud regem accusatum, aula et potestate dejecit; Ladislaus Pragae
diadema suscepit Bohemum.
Ardebat adhuc inter Venetos et Sfortiam certamen, hunc Florentini, illos Alfonsus adjuvabat, terra marique
pollens. Itaque Florentini grandi stipendio conducunt Renatum Lotharingum, paulo ante Sicilia pulsum, cujus
adventu magna fortunae inclinatio facta. Sfortia Brixianis et Bergomatibus ad XL oppida, partim vi, partim
deditione cepit, Veneti loco pulsi. Sensit haec Ciliae Comes, suam Venetis opem obtulit, perosus jam terras, in
quibus e summa dignitate ad cujusque opprobrium esset devolutus.
Ad eum modum distractis Christianorum principum animis peropportuna Turcis occasio amplificandae suae rei
fuit. Post Varnensem cladem impetus in Peloponnesum, servitutem nobilissimae provinciae attulit, cujus
princeps Constantini Imp. frater, Pindum, Boeotiam et Locros, Atticam quoque, Rainerio Florentino parentem,
infestaverat. Rainerius Amurathem juvit, ut expugnatis Isthmi munitionibus, Sicyonem, Patras, aliaque oppida
diripienda daret. Peloponnesiacis antea liberis tributum imperatum. Altera expeditione Amurathes Joannem
Castriotam, qui et Alexander, seu Scanderbegus vocabatur, periit, quod is, obses olim datus Amurathi, effugisset
in patriam Epirum, eamque ad resumendam libertatem concitasset. Perpopulatus totam Albaniam Turca, et
aliquot oppidis potitus, Croiam urbem, neque armis, neque fame, perdomare valuit. Moenibus ejus adhaerentem
abstraxit generosa Huniadis audacia, qui progressus in Cosovae campos, arduo cum Turcis praelio conflixit, quo
tandem inferior, Valachorum proditione septendecim amissis millibus, quatuor Turcarum occidit. Simulata vero
in castra Amurathis irruptione, capessit fugam, captusque a Georgio despota, fancito inter filiam ejus, suumque
filium connubio, evasit. Amurathes biennio post apoplexia ictus, quam nimia vini ingurgitatione conciverat,
exspiravit, anno tyrannidis XXXII, istius seculi L. Paulo ante Joannes Palaeologus decesserat, relicto successore
filio, cui Constantinus, fatale Constantinopoli nomen, et salutare, cum Christum rite coleret, et exitiale,
555

cum suis voluptatibus indulgeret, fuit. Patrui ejus Demetrius et Thomas, spreto et sanguinis et jurisjurandi
vinculo, insanum inter se de Peloponnesi principatu bellum gerebant, auxiliante Demetrio Amurathe, ut mutua
collisione frangerentur. Filius vero Amurathis Mahumetes II, interempto ante omnia fratre parvulo, foedera cum
Graecis sanxit, itemque cum Triballis et Peloponnesiis, ut adversus Halisurium Caramannum tutius se
defenderet, quem et brevi reddere ablata, pacemque petere adegit. Canum accipitrumque curatores, ad VII millia
in militiam allegit, negans se aliturum tot homines ad rem nihili vanamque. Quanquam vero Tzanises, Persarum
rex Armeniam percursaret, omisso tamen eo, mahumetes ad Bosphorum urbem validissimam Laemacopiam,
tresque turres struxit, ut expeditum semper in Europam transitum pararet. Interjecto tempore lacessivit
Byzantinos; Peloponnesios iterum dissidentes pacaturus, Isthmum diruit. Inde omnia ad oppugnandum
Constantinopolin maximo studio comparavit, nactus praesertim tempus, quo Imperator Fridericus et reliqui
Christianorum reges nihil minus, quam de Constantinopoli defendenda cogitarent. Fridericus enim eo anno,
Ladislaum Austriacis et Hungaris tradere, armis compulsus.
Carolus VII Francorum rex, ruptis per Anglos induciis, Normanniam Aquitaniamque de Anglis tum imprimis
recipere conatus, peregit negotium multis praeliis, cum interim Henricus rex domesticis seditionibus agitaretur.
Et Scotia e Duglassii Comitis, qui in regem Jacobum II protervierat, nece conflato tumultu quassabatur. Renatus
Andegavensis, ut dictum, Mediolanensi jam Sfortiae foederatus, regna Siculum et Neapolitanum, ab Alfonso
repetebat. Ne quidem inter Electores Germanos conveniebat. Palatini cum Moguntinensi et vicinis principibus
dissidium, jam ad arma processerat. Borussi quoque a Magistro militiae vexati sine modo, Polonis se in
clientelam dabant. Nicolaus Pontifex Cardinalem Rutenum, patria Byzantinum, ad Constantinum XI miserat, qui
auxilium ei et civibus polliceretur, sed hac lege, si ad Romanam subjectionem, ut in Florentino concilio
promiserant, redire voluissent. Jamque ipse Romae cum Stephani Porcarii conjuratione conflictabatur, qui
Pontificem et Cardinales capere, libertatemque reddere civitati, conabatur. Qua oppressa, morosior tum in
omnes, tum praesertim Romanos, factus Nicolaus, neminem facile ad colloquium admittebat. Quibus dum
laborat vitiis Occidens, advolavit subito fama, Constantinopolin esse expugnatam. Etenim Mahumetes, contracto
in Europa Asiaque quadringentorum millium exercitu, terra marique urbem, cujus ambitum centum et undecim
stadiorum prodit Laonicus, obsederat. Erant ei sternendis moenibus tormenta aenea praegrandia, inter quae unum
a LXX boum jugis, viris bis mille trahebatur, globum torquens trium talentorum. Cum XL dies continuos in
muros detonuisset, promisit ei, qui primus per ruinas irrumperet, amplissimam Europae provinciam, exercitui
triduanam ditissimae urbis direptionem. Si quis segnius rem gereret, ei capitis poenam statuit. Indicto tridui
jejunio, omnes vel ad moriendum, vel vincendum paratos esse jussit. Constantino pacem petenti, centena imperat
aureorum millia annua, aut salvis opibus incolumem ex urbe discessum. Cum eae conditiones minime placerent,
renovatur oppugnatio: pellitur loco Justinianus Genuensis, qui cum trecentis armatis primum imperum
sustinebat. Constantinus ipse, et qui circa eum erant, in fugam versi sternuntur. Portae obstruuntur cadaveribus,
ne fuga pateat fugibundis. Janitores etiam abjiciunt quarundam claves, ut retentos in urbe cives redintegrare
cogant praelium. Mascula pubes pene universa occiditur, virgines et matronae
556

348

