Avaritiam tamen inopia aerarii aliqui, sed frigidius excusant, et quod male partis bene usus est. Post mortem
conjugis Caenidem libertam, aliasque pellices amavit, haud pro principe.
Contumeliis aliorum, ut erat fortissimsu, dictis jocularibus respondebat. Demetrium Cynicum impudentius
lacessentem satis habuit canem appellare: Ego, inquit, canem latrantem non occido. Portas Palatii interdiu
semper apertas, ac omni custodia vacuas habuit. Itaque annum agens vitae absque uno septuagesimum, cum
aeger intestina vitiasset, alvo usque ad defectionem soluta, stantem, ait, imper atorem mori decet.
Prima morbi accessione, ur, inquit, puto, Deus fio, ridens consecrationem antecessorum. Decessit imperii anno
decimo. Sub eo ut Judaismus defecit, ita Christianismus vires sumsit, confirmatis plurimorum animis, quod
Judaeorum
241

continui in Christianos fremitus talem sortirentur exitum, XL ante annos accurate a Christoi praedictum, et
Matthaei, Marci ac Lucae Euangeliis praescriptum disertissime. Igitur Christiani in ditionibus Agirppae, quo
confugerant, servati, quotidianis e Judaeis juxta ac Ethnicis accessionibus augescebant, Johanne et Simone
Apostolis, Lino item, Cleto, Clemente, aliisque Apostolorum discipulis strenue officium facientibus.
Communis doctrinae laudo floruerunt Plinius secundus, naturalis scriptor historiae, M. Fabius Quintilianus
Rhetor, Helvidius priscus sehator Stoicus, Asconius Paedianus historicus, et alii bonas artes seape malis moribus
corrumpentes.
TITUS VESPASIAUS.
TItus vocabulo patris etiam Vespasianus dictus, matre liberta, Domitella nomine genitus, imperavit solus annos
duos et menses duos, diesque viginti. Nam superstire adhuc patre participem utoremque imperii egit, in septem
consulatibus collegam. A puero praeclaris studiis, probitatis, militiae, literarum, instantissime deditus, patrem,
clementia, liberalitate, honorificentia, ac pecuniae contemptu anteivit. Quae eo amplius grata fuere, quod a
nonnullis a privato adhuc patratis, asperior, luxuriaeque et avaritiae amans credebatur fore. Namque
praefecturam paretorianam, nunquam ad id tempus, nisi ab Equite Romano administratam susceperat, et
qliquanto incivilius violentiusque gesserat. Siquidem suspectissimum quemque sibi, submissis, qui per theatra et
castra, quasi consensu ad poenam deposcerent, velut criminis convictum oppressit. In quibus A. Caecinam
consularem, adhibitum coenae, vixdum triclinio egressum, ob suspicionem stupratae berenices, uxoris suae,
jugular i jussit, cum etiam chriographum ejus praeparatae apud milites conjurationis deprehendisset. Suspectus et
luxuriae erat, quod ad mediam noctem comessationes, cum profusissimo quoque familiarium extenderet: Nec
minus libidinis, propter spadonum greges, et insignem reginae Berenices amorem. Suspecta et rapacitas, quod
constabat in concionibus patriis nundinari praemiarique solitum. Denique propalam alium Neronem et
opinabantur, et praedicabant. Sed haec in melius conversa, adeo ei immortalem gloriam contulere, ut deliciae
atque amor humani generis appellaretur. Nam ut subiit pondus regium, Berenicen justas sperantem nuptias,
regredi domum, et enervatorum turbas abire praecepit. Quo facto quasi signum protulit mutatae intemperantiae.
Convivia instituit jucunda magis, quam profusa. Amicos elegit, quibus et post cum principes, ut et sibi et Reip.
necessariis, acquieverunt. Nulli civium quidquam ademit: Abstinuit alieno, ut si quis unquam: ac ne concessas
quidem ac solitas collationes recepit. Et tamen nemine ante se munificentia minor. Cum enim ex instituto Tiberii,
omnes dehinc Caesares beneficia a superioribus concessa principibus, aliter rata non haberent, quam si eadem
issdem et ipsi dedissent, primus omnia praeterita uno confirmavit edicto, nec a se peti passus est. In caeteris vero
desideriis animum hominum obstinatissime tenuit, ne quem sine spe dimitteret, negans oportere quenquam a
sermone principis tristem discedere. Atque etiam recordatus quondam super coenam, quod nihil cuiquam toto die
praestitisset, memorabilem illam meritoque laudatam vocem edidit: Amici, diem perdidi. Clementiam usque eo
produxit, ut amplissimi ordinis duo, cum adversus eum conjurassent, neque abnuere cogitatum scelus quirent,
monuerit primo: post deductos in spectaculum sacum, utrinque assidere jusserit; petitoque ex industria
Mirmillonum, quorum pugnae visebantur, gladio, quasi ad explorandam aciem, uni atque alteri commiserit,
quibus perculsis, et constantiam mirantibus diceret, Videtisne potestates
242

fato dari, frustraque tentari facinus potiundi spe, vel amittendi metu? Fratrem quoque Domitianum parantem
insidias, flens saepius obtestatus est, ne parricidio assequi cuperet, quod et se volente esset obventurum ei, et jam
haberet, ut particeps potestatis. Hujus tempore mons Vesuvius in Campania ardere coepit, incentiumque Romae,
sine nocturna requie, per triduum fuit. Luex quoque quante vix unquam antea. Quibus malis cunctis remediorum
generibus subvenit. Bona oppressorum incendio et cineribus (nam duae urbes Herculanum et Pompeii penitus
obruebantur, Plinius etiam senior novae rei spectator improvidus) quorum haeredes non exstabant, restitutioni
afflictarum civitatum attribuit. Delatores partium vaenire imperavit, partim in asperrima insularum avehi.
Dio tantum cineris jactatum in aere narrat, ut pervenerit in Africam, Syriam et Aegyptum, introierique Romam,
et solem obscuraverit, gigantium imaginibus in aere velut confligenibus, ut dixeris laetatos Daemones, quod
tantum nuper hominum ad inferos Judaico bello rapuissent, ac mox Tito defuncto Domitianus plurimas esset
Tartaro inferias missurus. Inter haec enim morte praeventus est Titus, majore hominum damno quam suo, anno
aetatis altero et quadragesimo. Hujus mors adeo provinciis luctui fuit, ur orbem velut parente orbatum deflerent.
152

