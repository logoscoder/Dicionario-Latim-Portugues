liberalis, diligentiae minoris, quam Principem decebat, tributorum, quatenus ferri posset, oppressor, civilis in
cunctos, gloriae avidissimus, ac per eam animi plerumque immodici.
Lustratis Nicomediae, terrae motu nuper foedatae, ruinis, Antiochiam venit, Orientis pulcrum apicem, ubi
illustrioribus aliquot interfectis, interque eos Artemio duce Aegypti, cognovit animatos nece Artemii
Alexandrinos, Georgium Episcompum, a quo vipereis saepe morsibus erant appetiti, quique Mithrae sacra prolat
is interfectorum ibi craniis illuserat, trucidasse, cumque eo Dracontium, monetae praepositum, et Diodorum
comitem. Georgius enim Arianus, Episcopalis professionis oblitus, quae nihil nisi justum suadet et lene, ad
delatorum latronumque ausa feralia desciverat. Julianus poenas expetiturus a noxiis ultimas, mitigatus est
lenientibus proximis, acribusque saltem minis Alexandrinum populum
306

perstrinxit. Inter haec expeditionem parans in Persas, quod gens asperrima per IX ferme annos inussisset Orienti
caedium, et direptionum monumenta saevissima, hostiarum sanguine plurimo aras persundebat, oscinumque et
auguriorum, et omnium fidem crebritate nimia quaeritabat vanissime. Daphnaeus Apollo responsum negabat, ob
mortuos quosdam vicinis in locis postos. Id percunctatus, dictum de corporibus martyrum, ad quorum coemiteria
conventus agebantur Christianis, et Antiocheni nuper vigilias addiderant, invito Episcopo Leontio: mandat
removeri mortuorum exuvias. Factum extemplo non sine acerba irrisione idololatriae Principis; cantante per vias
populo vetus illud Davidicum: Confundantur qui adorant sculptilia. Quae coactus dissimulare pro tempore, ira
sufflabatur interna, anxius praesertim prodigio, quod amplissimum Daphnaei Apollinis fanum, et simulacrum in
eo Olympiaci Jovis, subita flammarum vi deflagraverat. Quare ut Christianis aegre faceret, Templum
Jerosolymitanum instaurare sumtibus aggreditur immodicis, addito Judaeis Alypio, Britanniae quondam
praefecto, et ipso provinciae rectore. Qui cum fortiter rei instarent, metuendi globi flammarum prope fundamenta
crebris assultibus erumpentes, fecere locum, exustis aliquoties operibus, inaccessum: hocque modo DEO ipso
destinata Juliani repellente, cessavit tam ipsius, quam Judaeorum ardens exspectatio, ac veritatis Christianae lux
limpidius multo effulsit. Mox etiam Romae Palatini Apollinis templum exustum, Cumaeis carminibus vix
concursantium multiplici auxilio conservatis. Julianus contractas undique vires in Parthos trahens, Christianorum
sanguinem Diis suis vovit, si victoriam potuisset adipisci.
Cum Circesium Euphrate et Abora fl. circumfluum pervenisset, Sapores in utero materno ante XXIV annos Rex
creatus ad Magorum divinationes, jam in fines irruerat imperii, et late praedas age bat. Julianus nunciata
Persaarum irruptione, sexaginta quinque militum millia habens secum, aliquot oppida et castella, inter quae
Bersabora munitissimum, vi, vel deditione cepit; habens inter magistros equitum quoque Hormisdam, regium e
Parthis juvenem; qui interrogatus olim a Constantio, Romanam magnificentiam stupente, quid de urbe Roma
sentiret, responderat: Id tantum sibi Romae placuisse, quod didicisset, ibi quoque homines mori. Itaque Assyriam
populatus, et transgressus Tigrim flumen, dum exustis stolide navibus procedit Victor, a transfuga quodam in
insidias deductus, urgentibus hinc inde et fame et Parthis, incerti hostis ictu percussus periit, expressa, ut aiunt,
victoriae confessione, licet blasphema; Vicisti Galilaee; quo nomine Christum iratus miser mortalis incessebat.
Sic misericors DEUS impia consilia, impii morte dissolvit, cum Imperii summam solus anno uno et octo
mensibus tenuisset, vitam annis XXXI.
Uxor ei fuerat Helena, Constantini M. filia, veneno, ut scribit Ammianus, corrupta Eusebiae reginae, ut
quotiescunque concepisset, immaturum abjiceret partum. Ergo de maligno semine ejus nemo, qui imperium
capesseret, superfuit, cum ipse post amissam conjugem, egregia castitatis laude venereum nihil attingeret,
juvante parsimonia, ciborum et somni, quibus domi forisque tenacius utebatur.
Eo regnante secularium literarum dispendia Apollinaris et Gregorius Nazianzenus Poetae Christiani, melioris
argumenti carminibus correxere. Maris Chalcedonensis Episcopus, oculis captus, irridente eum Juliano, quod a
Christo suo nec oculorum quidem usum haberet; Gratias, inquit, Christo ago, quod te tantam mundi pestem
intueri non compellor.
Ecebolius Sophista, religionem cumregibus mutans, Constantio Christianum, Juliano Ethnicum, Valentiniano
iterum Christianum se exhibuit, impudentissimae
307

levitatis exemplum. Athanasio, post ne catum Georgium, sedi suae restituto perbrevis obtigit quies. Nam ad
calumnias hostium comprehendi jussus, divinaque elapsus protectione, latuit Alexandriae, cum diceret:
Secedamus ad tempus amici. Nubecula est cito evanitura. Is tunc symbolum suum videtur condidisse, quo rectam
de sanctissima Trinitate fidem complexus est. Eam enim fidem tomo scriptorum Athanasii secundo excipit
Joviani epistola, qua recipere ei Ecclesiam suam permittit.
JOVIANUS.
POst Julianum consensu exercitus elegitur Jovianus vel Jovinianus, domesticorum Juliani rector, Varroniano
genitus, notissimo Comite, Pannoniae incola, ejusque meritis commendabilior apud milites quam suis. Fuit
insignis corpore, laetus ingenio, literarum ac legis Christianae studiosus, liberalis admodum. A Persis lacessitus
praelio, non sine clade utriusque partis, ad Tigrim remeavit. Fluvium istum quingenti e Gallis Germanisque
transnatarunt, conculcatis Persis, quos ripas servare dispositos, securitas placido vinxerat somno. Sed cum
193

