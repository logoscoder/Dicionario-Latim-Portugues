habito, virtute Atheniensium superatur, seque Memphiticis tueri muris cogitur. Interim e Persis supplementum
adducunt ingens Artabazus et Megabyzus, qui militem suum exercitatione ad laborem
68

et fortitudinem duraverant. Igitur statim obsidionem dissolvunt Inari, aversoque fluvio, in quo stabat classis
Atheniensium, in sicco eam destituunt. Eam mox ipsi classiarii cremant, ne usui fiat Persis. Qua clade fracti
Aegyptii se dedunt, Inarus proditione captus in crucem agitur, Atheniensibus ad pugnam paratis datur venia, ne
eorum audacia cladem victoribus concieat. Sic e multis pauci incolumes in patriam reversi sunt, victis tum
Corinthiis et Epidauriis, Aeginetarum etiam deditione triumphantem. Roma per id tempus e pestilentia aegre
eluctata, intestinis vexabatur dissidiis, Tribunis plebis patricios novis rogationibus, mox utrosque Appio
Hordonio infestante, qui armatis clientum 4000 capitolium insederat. Inde gravi cum caede tandem dejectus est,
Valerio Cos. in praelio occumbente, qui plebi perferendarum de communi jure legum spem ingentem fecerat.
Judaeorum tunc resp. ab Optimatibus regebatur, suberatque imperio Persico, vectigalibus tributisque variis
obnoxia. Nam Zorobabele defuncto Praesides eam exhauriebant: et sacerdotes ac primores populi, patriarum
legum incuriosi, cum profanis gentibus commixti, mores earum ac linguam imitari coeperant. At ineunte septimo
anno Artaxerxis, nova lux populo Hebraeorum affulsit, totaque politia eorum priscam integritatem recuperavit,
prout jam sequenti libro dicetur. Nam huic finem in tribulationis Judaicae sine constituere placuit, ubi hoc saltem
admonuero, viguisse hoc tempore historiarum conditores Herodotum Halicarnassaeum et Hellanicum,
Philosophos, Democritum et Anaxagoram, item Protagoram, quod de diis dubitasset, ab Atheniensibus
damnatum. Viguisse et Poetas, Chaerilum, et Phryniscum, Sophoclem et Euripidem Tragicos, Platonem et
Cratinum Comicos. Pictores quoque Zeuxin, Timantem Parrhasium, Polycletum et Phidiam statuarios.
LIBER VII. A reparata Iudaeorum Republica et urbe, usque ad regnum Messiae, Periodus annorum CCCCXC.
POstquam septimum imperii inivit annum Artaxerxes, Longimanus a dexterae prominentia appellatus, ablegavit
in Judaeam Esram sacerdotem, rei divinae peritissimum, scribarum et legisperitorum magistrum, quem
diplomatis instruxit, quibus Hebraeis omnibus facultas in patriam revertendi dabatur, suisque utendi legibus. Et
quod praecipuum libertatis fundamentum, potestas fiebat Esrae Hebraeos judices praesiciendi popularibus,
totamque Judaeorum Rempublicam ex divinarum praescripto legum instaurandi. Mandatis munificentiam
adjunxit Artaxerxes plane regiam, donato Sacerdote sexcentis et L talentis argenti, C auri, vasisque insuper
aureis et argenteis, jussitque Praesides provinciarum conata ejus adjuvare omnibus opibus et copiis. Eam
felicitatem Daniel antea ab Angelo cognoverat, atque ex hoc tempore usque ad restitutionem mundi, per
Christum procurandam, 490 annos definierat.
Esrae legationem decimo-quarto post anno excepit Nehemias, Pincerna Artaxerxis, qui praefecturam Judaeae
consecutus est, et potestatem muniendi Jerosolymam; a qua re Persarum Reges hactenus abhorruerant, priscam
Judaeorum potentiam ac Jerosolymae rebellionem animis reputantes. At Nehemias, exemplar principum, tanta
pietate et vigilantia rempubl. Judaeorum erexit,
69

tanta celeritate, animique magnitudine urbis muros absolvit, ut novus patriae pater et Jerosolymae conditor
appellari mereatur.
Ei fidus aderat collega Malachias, prophetarum Hebraeorum ultimus, qui sacerdotes et populum ad prisca Dei
statuta reformavit, Christumque ipsum, et ei praemittendum legatum exspectare praecepit. Tunc conditum
Synedrium, cui praesiderent e stirpe Davidis Judices, et posteri Aaronis summi sacerdotes, memores legis Mosis
et oraculorum, quae divini vates scriptis consignaverant. Qui status Reipubl. mansit, donec summus legislator
coelo descendens, aeternum terris lumen intulit.
Dum ita civitas Dei instauratur, et Artaxerxes mansuetudine ac munificentia summa regit Asiam, gentium
Europaearum Respublicae magnis concussae motibus, inter malos mores, vix bonas leges repererunt.
Romanis pervicacissimi et cotidiani fere hostes Aequi et Volsci erant, Tribunis interim jugibus litigiis aequiores
plebi leges exposcentibus.
Et Volscos quidem cum alii duces, tum praecipue L Quintius Cincinnatus domuit. Dictator ab aratro, qui
obsessa, ac poene jam capta Minucii Cos. castra, egregia virtute servavit, victosque hostes more pecudum sub
jugum misit. Expeditione intra XV dies finita, rediit ad boves rursus, triumphalis agricola. At Tribuni quotannis
fatigato senatu et consulibus, urgente bello impetrant, ut decem Tribuni fiant annui, ut plebs Aventinum collem
sibi habeat, ut singulis magistratibus fas sit suae potestatis violatores multare, id quod solis Coss. licuerat.
Tandem anno urbis trecentesimo, Olympiade LXXXII perficiunt, ut legati Athenas eant, aequissimas Solonis
leges descripturi. Mittuntur P. Posthumius, S. Sulpitius, A. Manlius, exhauriente interim peste civitatem, quam
nulli Romanorum Dii quomodocunque culti propulsare poterant. Reversi post biennium, in decemvirorum
adsciscuntur collegium, qui antiquitatis Romae omnibus magistratibus, principes Reip. constituendae, sine
provocatione facti sunt. Hi duodecim tabulas confecere, fontem publici privatique juris, et cum primo anno bene
egissent, secundo corruperunt Rempublicam. Tertio protracta sine autoritate senatus et populi potestate, omnium
a se bonorum animos alienarunt. Nec patribus consilium, nec plebi libertas erat reliqua, melior senatus pars urbe
excedebat, quidam factioni resistentes, inter quos L. Siccius dentatus, vir fortissimus, decemvirorum scelere
45

