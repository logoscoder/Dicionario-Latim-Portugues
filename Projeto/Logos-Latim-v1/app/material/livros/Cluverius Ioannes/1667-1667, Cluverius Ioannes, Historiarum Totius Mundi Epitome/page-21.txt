praedixit Elias, posteritatem eradicandam funditus. Rex temporaria poenitentia distulit supplicium, non abstulit.
Poenis maturo Josaphatus se associat, atque una in Syros militatum proficiscitur, Micha Vate cladem eis,
exitiumque Achabo praecinente. Id quidem Josaphatus in praelio pro Achabo se gerens, cum in manu fere
hostium esset, implorata Dei ope effugit, Achabus autem, etsi strenue pugnans, pertulit, sagitta casu missa
transfixus, defluentemque e curru sanguinem canes sorbillarunt. Qui tyrannum servaverat, civemque occiderat,
tali morte occubuit. Occiso successit Ochozias, similis patri filius. Ejus societatem initio recusavit Josaphatus,
solusque Ammonitas, Idumaeos, Syrosque devicit, fretus Dei auxilio, quem jejunio et precibus adjutorem sibi
conciliaverat. Mirum dictu, quomodo vicerit. Nam dum praecedentes exercitum tubicines cantoresque, consuetas
Dei laudes personant, diversarum nationum acies conversis in sese mucronibus inardescunt, Idumaei in
Ammonitas, socii in socios, Hebraeis incruentam ac sine pulvere victoriam tradunt. Hebraei omnes incolumes
ditatique spoliis, cum tripudio et gaudiis Jerosolymam redeunt ovantes, Deique sui laudes concinunt. Mox
majoribus Ochoziae precibus evictus Rex Josaphatus, classem conjunctis cum eo sumtibus instruxit, adverso
plane Numine, atque impium simul regem, Josaphatumque ejus socium peroso. Itaque classis tempestatibus
disjecta, Ochozias paulo post e fenestra prolapsus modicas vitae spes ex Beelzebubi Accaronitarum Dei oraculo
firmare speravit. Cumque ad Eliam, durioris fati praenuncium, milites bis quinquagenos mitteret, invitum Dei
virum in aulam pertracturos,
30

ille superba agmina igni coelitus devocato exstinxit, cum jam Jerosolymae Joramus Josaphato patri collega esset.
Sic mortuum Ochoziam in regno sequutus Joramus frater, novo Jerosolymae regi, ut sanguine, sic moribus
nomineque similis; hoc tantum parentibus melior, qnod, tot experimentis edoctus, Sidonios sprevit Deos,
aureisque tantum in vitulis Israelis Deum Jeroboameo ritu colere instituit.
Interim Elias Propheta, siccato in transitum Jordane fluvio, turbine rapitur, quadrigisque igneis sublimis in
coelum evolat, spectante Elisaeo, quem ab aratro in spiritualem sapientiae sementem faciendam evocarat.
Elisaeus ilico arefacto iterum percussu Eliani pallii Jordane, redit in Judaeam. Hierichuntis aquas sanat, inque
pueros sibi maledicentes e sylva ursos verbo extrahit. Unde statim cognitum, Spiritum Eliae Elisaeo incubuisse,
cujus vis Moabitico mox bello, ingenti cum fama per omnes nationes enituit. Erant in desertis reges cum
exercitu, Josaphatus, Joramus et Idumaeus, perfidam Moabitarum defectionem bello castigaturi. Longius
procedentes aqua deficit, nec regredi erat integrum. Ibi accersitus Elisaeus, tribus exercitibus aquarum
immensam copiam solis precibus impetrat; mox etiam ex hostibus victoriam facillimam. Nam Moabitae gnari
siccam eremum esse, ubi castra Reges fixerant, ut rubentem a solis radiis aquam procul intuentur, sanguinem
esse hostium statuunt; attritos intestinis cladibus, ut putabant, adoriuntur, repulsi fortissime fugiunt, fugientes
caeduntur, tota eorum regio corrumpitur. Rex in desperationem actus filii primogeniti cruore crudeles placat
Deos, quem ob id detestati Hebraei, ne tantae indignitatis auctores viderentur, in propria remeant. Elisaeus indies
seipso major, doctrina et miraculis totum late Orientem illustrat. Viduae cuidam honestae aere alieno oppressae
ex una Lecytho tantum olei elicuit, quo divendito, et creditori satisfaceret, et se cum duobus filiis honeste aleret.
Hospitae sterili filium a Deo impetravit, mortuumque revocavit in vitam precibus. Discipulis lethales cibos
salubres effecit; fame urgente centum viros panibus exsaturavit, Naemanum Syrorum ducem cum lepra
purgasset, eandem avaro et mendaci famulo, ceu permutatione facta inflixit. Ferrum e fundo Jordanis ascendit
ipso imperante. Syrorum occultas machinationes, tanquam consilio interisset, referebat suis. Ob id armatis copiis
circumsessus, caecitate percussos hostes in mediam deduxit Samariam, cum Syri se Damascum suam ire
arbitrarentur. Iisdem hospitaliter habitis, Damascumque remissis effecit, ut diffisi consiliis Syri irruptionibus
abstinerent imposterum. Nec tantis tamen mitigatus est beneficiis Benhadadus, quin manifeste iterum vi
Samariam adoriretur: qui urbem pervicaciter obsidendo, ad tantam omnium rerum adegit penuriam, ut infelices
matrum ventres filiorum carnibus pascerentur, caputque asini octoginta veniret argenteis. Tantas rerum tenebras
faustum Elisaei sidus iterum subito discussit. Syri enim panicis consternati pavoribus, tanquam ingentes
adventarent copiae, soluta obsidione aufugere, commeatu omni derelicto, quo direpto ab obsessis ex arctissima
annona, intra viginti quatuor horas, maxima vilitas exorta est. Inter quae rerum miracula Josaphatus, Dei cultor
eximius, mortalitatem explevit, anno regni quinto et vicesimo, fame tunc quoque urgente terram Palaestinam,
quam Elisaeus et praedixerat aliis, et ipse effugerat. Isque Damasci interim Benhadado mortem, Hasaeli regnum
vaticinatur, cum Latinis praeesset Agrippa Sylvius, filius Tyberini, qui ex praelio in Albulam amnem
praecipitatus nomen a se aquis imposuit. Eodemque temporis tractu Assyriis Orphratanem, Aegyptiis
Amenophin et Osochoren, reges assignat Eusebius. Apud Lacedaemonios Archelaus et Charillus Argivorum
agros igne ferroque
31

populabantur, et ambigui Apollinis auctoritatem secuti Tegeatas subigere frustra appetebant. Archelai filius et
successor Teleclus, Amyclas aliaque oppida finitima, Lacedaemoniis bello capta evertit, occisus tandem in
templo Dianae a Messeniis.
Ebraeis certiora tum oracula Iddo, Jebasiel, jehus, Michas, aliique Prophetae edebant, praesertim Elisaeus,
Sapientum ea tempestate caput et magister celeberrimus.
21

