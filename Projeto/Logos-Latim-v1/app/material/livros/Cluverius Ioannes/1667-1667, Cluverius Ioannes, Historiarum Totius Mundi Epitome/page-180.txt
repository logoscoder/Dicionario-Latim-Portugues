deceptum vanis promissionibus regem, excoriatus periit, refutatus ab Archelao, Episcopo Mesopotamiae. At
Christi Ecclesia passim in immensum se dffundebat, praefecturas etiam provincialium, et honores militares
consequentibus Christianis, ut Dorotheo, Gorgonio, et similibus, narrante Eusebio, qui vixit his temporibus, Nec
sufficiebant amplius priscarum domorum spacia conventibus agendis, sed laxiora aedificia e fundamentis
struebantur, succrescente interim cum rebus secundis ambitione et discordia, fictaque specie sanctitatis, quae
multorum fastum et malitiam obtegebat.
M. AUR ELIUS CARUS. NUMERIANUS et CARINUS.
CArus, seu Romae, seu Narbonae, seu in Illyrico genitus (nihil enim certi constat) militibus charus, a Probo
praefectus praetorii factus; eo interfecto, Augustum habitum sumsit. Carinum Numerianumque filios Caesares
appellavit. Destinato ad Gallias tuendas Cairno, fluxis pravisque moribus juvene, Numerianum, lectissimum
disertissimumque adolescentem, secum in Persicum bellum, quod Probus apparaverat, duxit. Antea tamen
Sarmatas, Probi morte praeferoces, inter bella patiendo ita contudit, ut paucis diebus Pannonias securitate
donaret, occisis Sarmatarum sedecim millibus, captis diversi sexus viginti millibus. Hinc ingenti apparatu contra
Persas profectus, nullo sibi occurrente, Mesopotamiam capit,, quod ea Persarum quasi solenni bello subest, et
Ctesiphontem usque, inclytam urbem Parthiae, progreditur. Occupatisque persis domestica seditione, Imperatoris
Persici nomen meruit. Verum dum gloriae inconsulte avidior, fines transit Imperii a fatis decretos, aegritudine
correptus fulmine conflagravit. Tanta enim erat tamque immanis tempestas et coruscatio, ut multi terrore
dicantur exanimati. Cum igitur aeger in tentorio jaceret, post ingens tonitruum subito conclamatum est a
cubiculariis, Imperatorem mortuum.
Numerianus contracta e fletu oculorum aegritudine, alias sibi familiari, dum lectica portaretur, factione Arrii
Apri soceri sui, imperio inhiantis, occisus est. Sed cum plurimos dies de Imperatoris salute quaereretur a milite,
concionareturque Aper, idcirco illum videri non posse, quod oculos invalidos a vento ac sole subtraheret; foetore
cadaveris res est prodita, ducumque consilio ac tribunorum, Valerius Diocletianus, domesticos regens, Imperator
appellatus. Hic cum tribunal conscendisset, et quaereretur, quemadmodum Numerianus esset occisus, educto
gladio, Aprum praefectum praetorii ostentans, percussit; addens verbis suis; Hic est autor necis Numeriani. Sic
Aper dignum moribus suis exitum, Diocletianus aditum dedit. A Druide enim Gallicana quondam audierat,
Imperator eris, cum Aprum occideris. Carinus occidenti praepositus a patre, adulter, corruptor juventutis, mimis
atque lenonibus palatium implens, uxores ducendo ac rejiciendo, plerasque praegnantes, contaminatissimum se
vitiis omnibus, ac proinde detestabilem bonis fecerat, clamante ipso Caro, non est meus: Certior eorum quae
acciderant, tanquam liber a frenis domesticae pietatis, majora scelera edidit. Nec deerat tamen ad vindicandum
sibimet imperium vigor mentis. Nam Julianum apud Venetos involantem purpuram, pulsa ejus acie, obtruncavit:
Et contra Diocletianum multis praeliis stetit. Ultima pugna juxta Murgum congressus, dum victos avide
premeret, suorum ictu interiit, quod libidine impatiens, militarium nuptas affectabat: quarum infestiores viri,
iram doloremque in eventum belli distulerant. Quo prosperius cedente, metu, ne hujusmodi ingenium magis
magisque victoria insolesceret, sese ulti sunt. Is finis Caro liberisque, post imperii biennium, fuit.
286

Numerianus cum Olympio Nemesiano et Aurelio Apollinare Poetis de palma contendit editisque suis
carminibnus, eos veluti radio Solis obtexit, referente Fl. Vopisco, scriptore horum temporum.
VALERIUS DIOCLETIANUS, AURELIUS et MAXIMIANUS.
SIc Diocles Dalmata, obscurissime natus, Anulini senatoris Libertinus, matre pariter atque oppido Dioclea, orbis
Romani potentiam cepit, Graiumque nomen in Romanum morem convertens, Diocletianum se dixit, mox etiam
victis Persis et Aegyptiis, Jovium. Vir callidus, amans Reipublicae, amans suorum, et ad omnia, quae tempus
quaesierat, paratus, consilii semper alti, nonnunquam tamen effrontis, sed prudentis, nimia pervicacia motus
inquieti pectoris comprimens. Parcus idern et largitionum theatralium contemptor, false ridens eum, qui Carum
causa ludorum laudatum assereret, Ergo, inquit, bene risus est imperio suo Carus. Hic nihil esse difficilius fassus
est, quam bene imper are, praesertim quod Aulicis, quatuor vel quinque inter se conspirantibus, saepissime
vendatur bonus, cautus, optimus Imperator.
Ubi comperit Carini discessu, Aelianum Amandumque per Galliam coacta manu agrestium ac latronum, quos
Bagaudas incolae vocabant, populatis late agris, plerasque urbium tentare; statim Aurel. Maximianum, fidum
amicitia, quanquam semiagrestem, militiae tamen atque ingenio bonum, Imperatorem consortio adscivit. Cui
postea Herculii accessit cognomen, ut Valerio Jovium. Maximianus in Galliam profectus, fusis hostibus aut
deditis, quieta omnia brevi patravit. Eo bello Corausius, Menapiae civis, factis promptioribus enituit; ideoque
illum, simul quia gubernandi (quo officio adolescentiam mercede exercuerat) gnarus habebatur, parandae classi
ac propulsandis Germanis, Francis et Saxonibus, maria infestantibus, praefecere. Hoc elatior, cum parum multos
opprimeret, neque praedae omnia in aerarium referret, Herculei metu, a quo se caedi jussum compererat,
Britanniam hausto imperio capessivit.
Eodemque tempore Orientem Persae, Africam Julianus, ac nationes Quinquegentanae graviter quatiebant. Adhuc
apud Aegypti Alexandriam, Achilleus nomine, dominationis insignia induerat.

180

