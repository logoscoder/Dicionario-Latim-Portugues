insignitam tolli de pavimento jussisset, ne pedibus conculcaretur, desossa invenit multa auri talenta. Advenit et
senex ex Italia, immensas Narsetis opes suae commendatas fidei indicans, quibus e terra eruits, clarius Tiberii in
pauperes munificentia eluxit. Ita abrumpens peccata eleemosynis, Deumque propitians precibus fidei, nihil
mirum, si feliciter hostiles repulit incursiones. Misso enim in Persas, Armeniam ingressos, exercitu, Justiniano
duce, potentissime eos devicit, praeclara ex hostibus praeda capta, recuperatisque omnibus, quae sub Justiniano
et Justino erant amissa; Cosrhoes rei male gestae perculsus dolore, senex admodum decessit, scripta lege, ne quis
rex Persarum deinceps Romanis bellum faceret. Tiberius Mauritium Cappadocem, cujus fortitudo et fides
enituerat Persico bello, generum sibi cooptavit. Quin et captivis impertiendam ratus benignitatem, egregie
ornatos domum remisit gratis. Fame etiam laborantibus Romanis eaque urgente, ad Longobardos magno
deficientibus numero, ab Aegyptio ingentem frumenti submisit copiam, depulsaque inopia obsidionem elusit
barbarorum. Pelagius II. Papa Gregorium Diaconum ablegavit ad Tiberium, consecrationem inscio Imperatore in
urbe obsessa factam purgaturum. Ea legatione et Commentarios in Jobum orsus est Gregorius, et Eutychium
Constantinopolitanum de corporum resurrectione, Origenica sectantem deliria, saniorem ad sententiam reduxit.
Caeterum Tiberius, ante acceptum Imperium, a Justino adversus Avares missus, qui a Vicinis Turcis exagitati, e
Scythia superiori erant transgressi Caucasum, et ripas Istri occupaverant, Sirmioque jam urbi imminebant, poene
captus fuisset, non ferentibus Barbarorum vim Romanis militibus, nisi miranda DEI benignitate evasisset.
Composita cum iis pace, Caganus rex Avarum petiit fabros a Tiberio Imperatore, qui balneas ei Romano ritu
construerent, sed missos in Danubio facere pontem coegit, quo transito Romanas ipse provincias securius
popularetur. Sub haec Tiberius, contracta e praecocium mororum esu tabe, decessit, cum per se solum, annos IV,
cum Justino treinnium et menses XI, imperium tenuisset. Mauritium publice egregiis ad bene imperandum
monitis instruxit, cum sceptrum non immoderatae potestatis, sed splendidae potius servitutis habendum insigne
diceret.
MAURITIUS.
SUccessit Mauritius, vir strenuus, gravis, calumniarum contemptor, temperans, ingeniosus, qui Constantinam
Tiberii filiam habebat in matrimonio, et Persico bello Almundarum Saracenum ceperat, quem in Siciliam
relegavit.
340

Maxima illi cum Persis et Avaribus bella fuere.
Caganus Avarum Rex, subacto Sirmio, insigni Pannoniae urbe, et annuo a Romanis stipendio elatus, patientia
Mauritii abutebatur, nec saturari se passus indulgentissimo ejus obsequio, tandem Sclavinos ad populationes
Romanorum finium excitabat, qui ad longum usque murum progressi, ductu Commentioli, quem Mauritius
copiis instruxerat, cesserunt captivis praedaque omni Romanis recuperata. Inde Mauritius Philippicum, desponsa
ei sorore, in Persas misit, quorum rex Hormisda legem patris aspernatus, bellum in Romanos nequaquam
deponebat. Augebant ei animos Romani exercitus, qui Prisco duce ob insolentiam rejecto, Germanum sibi
privata autoritate invitum praeferebant. Quo acie superante Persas, multis tandem precibus obtinuit, magnaque
eloquentia Episcopus Gregorius, ut Mauritio parerent legiones, ac Philippicum susciperent ducem. itaque
Philippicus validis in Mediam Persiamque expeditionibus rem Romanam feliciter gessit, nisi quod prodita Persis
Martyropoli a Sitta Decurione, successor missus est Philippico Commentiolus, qui fugatis ad Martyropolin
Persis ingentium calamitatum occasionem praebuit. Cum enim Hormisda ducem suum Baram, post expugnatos
Turcas, stipendiarios sibi factos, in Lazicam et Colchidem ablegasset, eumque ibi Romanus, Mauritii praetor,
gravi affecisset clade, vestem Barae muliebris ludibrii causa misit, eumque ducatu privavit. Batas non ferens
contumeliam, componit literas velut ad omnes exercitus scriptas, quibus Hormisda eis mollitiem exprobrabat,
stipendioque militum sueto non parum detrahebat. Quibus velut ab Rege profectis injuriis irritati Persae in Barae
verba jurant, ac Bynodoes illustrium unus, quem Hormisda in vinculis habebat, a Basta fratre liberatus, catenas
injicit regi, collectoque Persarum senatu, ob crudelitatem, ob mota temere bella, alique scelera, indignum regno
pronunciat. Ergo interfectis ejus uxore et filio, quem successorem destinaverat, Consrhoem patri invisum
constituunt Regem: Hormisdam privatum luminibus carceri includunt. Cosrhoes aliquantisper benignissime
habito patre, quum perpetuis ejus maledictis laceraretur, tandem fustibus eum curavit occidi, eoque facinore sibi
totius gentis odium peperit. Quamobrem desertus a suis, ad Baram declinantibus, admisso equo quam celerrime
in Romanorum se castra recepit. Receptus est a Probo Patricio, ac commendatur Mauritio Caes. jubente ipso per
Narseten ducem debellatur Baras, Consrhoes in regnum reductus est. Ceciderunt multa Persarum millia, sex
millia capit, quos omnes Consrhoes occidit, demptis Turcis qui Byzantium ad Imperatorem sunt missi. Horum
supercilia in crucis formam composita, atramentoque fuisse illita narrant, quod eo insigni, ex Christiani
cujusdam persuasione suscepto, famem diram effugissent. Sed posito tandem bello, profunda Orientem pax
occupavit, anno Mauritii octavo. Cosrhoes restitutionem suam Sergio Martyri acceptam retulit, opinionibus
Christianorum parum sanis Antiochiae delibutus. At cum Cagano Avarum rege continuum fere bellum Mauritio
fuit, ancipiti utrinque fortuna gestum, crebrisque interpellatum induciis, sed quae ob Sclavinorum depraedationes
facile dissolvebantur. Decimo imperii sui anno stratagemate eum depulit Thracia Mauritius. Fictis enim ad
Priscum Praetorem literis, ut Zurulum constanter tueretur, quoniam in ditiones Avarum classis esset ab se missa,
214

