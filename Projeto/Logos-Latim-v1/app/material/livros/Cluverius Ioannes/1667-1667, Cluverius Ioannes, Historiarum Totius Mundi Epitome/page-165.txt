Post haec bellum intulit Parthis, qui, Severo civilibus armis occupato, securi Mesopotamiam ceperant, Laeto
Nisibin fortiter interim tuente. Illis Seleuciam et Babylonem desertas ademit, Ctesiphontem cum centum millibus
hominum cepit, sed inopia commeatus excedere ea coactus, Atra urbem Mesopotamiae irrito conatu oppugnavit.
Ibi Julius Crispus, praetorianorum tribunus, cecinit Virgilii illud:
Scilicet ut Turno contingat regia conjux.
Nos animae viles, inhumata infletaque turba
Sternamur campis.
Et ob id interfectus est, pauloque post Laetus, quod carior esset militibus, quam Severus suis rationibus
conducere putabat. Multos inter haec causis, vel veris vel simulatis, sustulit. Damnabantur cur jocati essent, alii
cur tacuissent, alii cur pleraque figurata dixissent, ut quod esset Imperator vere nominis sui, vere Pertinax, vere
Severus.
Plautianus tunc omnia poterat, nihil Severo minor, secretorum ipsius omnium conscius, omnium praedo,
castrator civium Romanorum; Imperatoris ipsius Imperator. In eo itinere Palaestinis plurima jura fundavit.
Judaeos fieri sub gravi poena vetuit; Idem etiam de Christianis sanxit; arcanos Aegyptiorum libros fere ex
omnibus adytis sustulit. Christianos, velut delendarum factionum cupidus, horribiliter coepit vastare, unde
praesertim in Aegypto et Thebaide, et ubique pene gentium praeclara martyrii et memoranda certamina
conficiebantur, testantibus Deo fidelibus amorem suum, et principem hujus mundi coelestis expectatione gloriae
superantibus. Inter eos nobiles sunt Leonides, pater Origenis, Alexandrinus, Philippus praefectus Aegypti,
Irenaeus Lugdunensis Episcopus; et Apologia tunc pro Christianis ad Romanos magistratus scripta a Tertulliano.
Hic Severum ipsum a Proculo Christiano per oleum aliquando curatum narrat, quem proinde requisitum in
palatio habuerit, usque ad mortem ejus. Addit: Sed et clarissimos viros, et clarissimas foeminas Severus, sciens
hujus sectae esse, non modo non laesit, verum et testimonio ornavit, et populo furenti in os palam restitit. Addit
Sulp. Severus, interjectis deinde annis XXX et VIII pacem fuisse Chrsitianis, nisi quod medio tempore
Maximinus nonnullarum Ecclesiarum clericos vexavit. Aiunt Plautianum Christianis fuisse infensissimum, qui
certe ultionis divinae conspicuum omnibus est documentum factus. Nam socer Antonini jam, et ex recenti odio
major amicus Severi, quam antea, adeo ut exilio punirentur, qui Severo ipsi consenserant, in detrahendis statuis
Plautiani, eodem anno peremptus est, quo juraverat Severus, nullum ab se malum Plautiano accidere posse.
Dederat tantum Plautillae filiae suae Plautianus, quantum L reginis sat esset, nuptiae ejus apparatu plusquam
regio erant peractae, ob omnibus colebatur, jurabatur per fortunam ejus, qui ipse interim metu futurorum
tremeret ac palleret. Tandem Geta, frater Severi, moriens Plautiania acta enarrat, Antonius uxori ob impudentiam
infensus, soceri increpationes ulcisci parat. Ita insimulatus conjurationis Plautianus subito interficitur, Plautilla
relegatur, quam postea quoque Antoninus cum filio Plautiani necavit. Ita omnium rerum semper naturali quasi
lege mutatio est, nilque infirmius, quam potentia sine virtute, alieno favore subnixa. Amici quoque Plautiani
familiariores universi periere. Antoninus et Geta, hoc quasi paedagogo libreati, deinceps pro libidine agere,
violare matronas
262

et pueros, pecunias praedari, imitari se invicem, et tamen odisse: qui mores Getaae primum, deinde et Bassiano
exitio fuere. Severus indies crudelior habitus, implacabilis in delictis, ad eligendos tamen industrios quosque
judicii singularis, latronum ubique hostis, quorum unus Bulas, homo callidissimus, elusis saepe ducibus Severi,
tandem amicae suae indicio proditus, bestiarum esca fuit. Postrema Severi expeditio in Britannos suscepta, magis
ne segnescerent legiones, quam necessitate urgente. Ibi amisit insidiis Caledoniorum et aquarum insalubritate ad
L millia, coegitque ad foedus faciendum, et arma tradenda. Quod dum facit, pene a filio pone equitante est
occisus, sed clamore stipatorum conversus vultu eum deterruit, increpatumque deinde, praesentibus Papiniano et
Castore, nihil laesit amplius. Mox denuo in Britannos, qui defecerant, vertit impetum, licet doloribus excruciatus
podagricis, lectica portaretur. Verum sic quoque militari vexatus seditione, qua filium Augustum creabant,
animadverti jussit in omnes auctores facti, praeter filium, sedensque pro tribunali, Sentitisne, inquit, tanden,
caput imperare, non pedes.
Denique ducto pr transversam Britanniam muro CXXX millium passuum, quem auxit Bassianus, periit Eboraci
atroci morbo. Extrema ejus feruntur verba: Rempublicam ubique turbatam accepi, pacatam etiam Britannos
relinquo: firmum imperium Antoninis meis, si boni erunt, imbecillum, si mali. Ad filios: Locupletate milites,
caeteros omnes contemnite. In moechos asper foris, domi tenuit Juliam, adulteriis famosam. Parum boni
Principis habuit. Senatus eum aut nasci non debuisse judicavit, propter crudelitatem, aut non mori, propter
sucessorum ignaviam. Explevit pene annum XLVI vitae, imperii XVIII. Juliani nomen et ejus scripta aboleri
voluit, quod unum effici nequivit. Tantum enim (Aurelii Victoris verba sunt) gratia doctarum valet artium, ut
scriptoribus ne saevi mores quidem, ad memoriam officiant.
Ergo sub Severo, Principe literato, sacris literis eruditis claruerunt T. Flavius Clemens Alexandrinus, Septimius
Florens, Tertullianus Afer, Minutius Felix, quorum adhuc nomen in praeclarissimis, quae reliquerunt, ingenii
monumentis vivit. Viguit et Judas, qui Antichristi adventum in propinquo esse scripsit. Symmachus, post
Aquilam et Theodotionem, sacri codicis tertiam versionem Graecam dedit, cum pietatis et simplicitatis
165

