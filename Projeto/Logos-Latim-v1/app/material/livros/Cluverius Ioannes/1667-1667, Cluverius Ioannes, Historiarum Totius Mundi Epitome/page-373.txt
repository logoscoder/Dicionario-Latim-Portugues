matrimonium cum fratria, ut illegitimum, coepit adversari. Scrupulum ei seu auxit, seu injecit Thomas Volsaeus,
quem vili ortum loco, Eboracensem Archiepiscopum fecerat. Is enim cum spe decidisset, quam ei Caesar de
consequendo Pontificatu excitarat, Francorum regis sororem Henrico, odio Caesaris, destinabat. Sed audito,
regem Annae Boleniae amoribus imbutum, tepidior factus in stabiliendo divortio, excidit gratia, metuque
supplicii anxius, abrupit vitam. Thomas Morus, doctrina spectabilis, ei subrogatur, cui et improbatio repudii
capite stetit. Clemens, qui diu nutaverat, praetulit tandem Caesaris gratiam, secundum Catharinam judicat.
Henricus contra Boleniam geniali locat toro, factum tuetur Academiarum, et in his Parisiensis, suffragio. Mox
sub initium anni MDXXXIV, omnem Pontificis obedientiam detrectat, suisque omnibus edicit, ut neque Romam
pecuniam deferant, neque divi Petri denarios quotannis colligi solitos, cuivis quaestori dependant. Tum ordinum
Angliae decreto, seipsum Ecclesiae Anglicanae caput a Christo proximum professus, nihil praeterea in religione
mutat, aeque Pontificiis ac Prorestantibus invisus. Bolenia, multis animi corporisque praestans virtutibus, enixa
filiam Elisabetam, haud diu in gratia Henrici floruit, ex adulterii insimulatione securi percussa. Rex Janam duxit
Semeram, quae in partu periit, Eduardo procreato. Catharina dolorem non ferens, jam vivis excesserat. Henricus
Cliviam deinde quartam conjugem, vix ductam repudiavit. Ita res, quae lucrum importare maximum Romano
fisco solita matrimoniorum puta regalium dispensatio, grande ei detrimentum peperit.
In Helvetia, quum Tigurinorum ac Basiliensium exempla secuti Bernates, Pontisicatum reprobassent, quinque
pagici a Ferdinando et Clemente stimulati, contumeliosis verbis contentionem de doctrina exacerbaverant.
Tentata nequicquam a Gallis compositione, ad arma ventum, commissaque angusto loco pugna, victi Tigurini.
Ipse Zwinglius in primis ordinibus pugnans cecidit, cadaver flammis absumptum. Ex interitu amici saucius supra
modum animo Joannes OEcolampadius, cessit vita. Nec fractiores tamen Tigurini iterum praelii aleam subeunt,
aequataque fere clade succumbunt. Unde pertaesi utrinque caedium paciscuntur, ut positis foederibus externis,
durante licet religionis dissidio, ab intestinis bellis quiescant.
Atrocius bellum in Westphalia, Anabaptistis autoribus exortum. Venerat Monasterium Joannes Leidensis sartor,
Muntzeri infectus delirio, qui infantium baptismum cavillando, jactandoque revelationes spiritus, Bernardum
quoque romanum Ecclesiae ibidem doctorem, traduxerat in partes. Tantaque vis erroris erat, Ut praecipuam
civitatis partem subito pervaderet. Apud eum cum disputando nihil efficerent, Glandorpius, Buschius, alii,
discedunt ab urbe; Anabaptistae peregrinos advocant suae factionis, pulsoque Senatu novum eligunt. Lacessiti ob
id armis ab Episeopo, increbrescente insania, novos Apostolos,
595

reges, judices, carnifices somniant, Jerosolymam novam dicunt urbem suam, omine sinistro. Nam adjutus
imperii Germanici viribus Praesul, Hierosolymitanam induxit famem obsessis, intus nullo non calamitatis genere
per fanaticos vexatis. Decimo sexto demum mense capta ex insidiis urbs, puberes trucidari, Joannes rex,
Knipperdollingus et Bernh. Krechtingus Pastor, ignitis lancinati forcipibus, et ad turrim suspensi, documentum
sunt posteris, ne quis inhonestas cupiditates religionis glaucomate obtegat.
Interea Clemens, cum novum Capucinorum ordinem confirmasset, promissamque Synodum miris extraxisset
ludificationibus, onus successori Alexandro Farnesio, qui Pauli III nomen sumsit, morte praeventus imposuit.
Paulus sobrietate, vultus gravitate, doctrina, 2c postremo corpusculi adfectata imbecillitate profundam
ambitionem diu celaverat, quam mox adepta dignitate manifestam omnibus fecit. Cum enim concilii et
reformationis cupientissimum se simularet, mox Cardinalcs creando, quos e liberis nothis habebat nepotes, adhuc
pene ephebos, summi senatus porro deformandi studium, detexit. Neque candidior indicendo concilio, si idre,
locoque liberum esset, Mantuam primum, dein Vicentiam nominavit, ubi ipse, licet alteram litis partem
sustinens, sententiam velut e tripode dictaret. Unde e Protestantibus xv principes, et XXX civitates, Legato ejus
Vergerio per suos Smalcaldiae ostendunt, Concilium non solius Pontificis, sed omnium Ecclesiae ordinum esse
tribunal: tyrannidem sapere, si Papalis autoritas toti Ecclesiae praeferatur. Nec tolerandum, quod execratus
pridem Lutheri dogmata Pontifex, nunc in praecipitis sententiae suffragium adigere Synodum concupiscat.
Lutherus Smalcaldiae articulos contexuit, qui a Theologis subscripti, Mantuano concilio exhiberentur.
Dum haec aguntur, Reipublicae Christianae utilitatem aliquam Caesar attulit expeditione Africana. Cum enim
Solimannus Hariadenum Barbarossam, piratam Mitylenaeum, copiis instruxisset, quibus ille Coronam, aliaque
Peloponnesi oppida ab Andrea Doria occupata receperat, et Muleassen Tunetanum dejecerat regno: Carolus
occasionem speculatus, quod Turca jam in interiore Persia cum Thoma Isinaelis Fi. conflictaretur, profugum ad
se Maurum reduxit, victo securitate sui Barbarossa, exstructaque Guleta arce, navigationem Christianis
securiorem reddidit. Solimannus interim exciso Taurisio, expugnataque Seleucia, faustam principio militiam
varia clade corrupit. Exercitum enim populante fame atque inedia, tumultuario in reditu, invaditur a quodam
Thomae satrapa, multisque suorum occisis, laceras atque egentes copias aegre Constantinopolin perducit.
Reversus ex Africa in Italiam Caesar, vacantem ex obitu Francisci Sfortiae ducatum Mediolanensem, sibi ut
feudi domino adjudicat. Rex Francus contra eum ad se pertinere haereditario jure demonstrat, renitentemque
Sabaudum pleraque cis Alpes ditione multat. Caesarem tanta ex eo indignatio incessit, ut durius Romae in Gallos
concionaretur, quam Pontifex ipse ferre posset, autoreque Antonio Leva, in Galliam Narbonensem irrumperet,
sed irrito conatu. Paulo post Turcarum metus, qui Cliassam Dalmatiae expugnaverant, Corcyram Venetis
373

