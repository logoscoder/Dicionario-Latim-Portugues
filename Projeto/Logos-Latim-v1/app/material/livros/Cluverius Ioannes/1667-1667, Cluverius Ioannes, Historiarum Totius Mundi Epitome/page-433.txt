Magdeburgum ex quo munitum, exornatumque metropolitana dignitate est ab Ottone I Magno, septingentos
circiter annos stetit. In ea nos refervati tempora sumus, ut ipsos sibi oculos mater Germania effodiat. Resipiscite
ad exemplum sorores: Nisi conver timini, omnes similiter peribitis. Neque o dira Babylon sanctorum ebria
sanguine, calicem tuum devitabis.
691

Numquid enim victor diu insultavit exstinctae urbis cineribus? Imo eadem die Caesariani, praemetuentes, ne Rex
Suecus Dessaviensem transmearet pon. tem, et ipsum, et munimentum ei adstructum, incendio cremarunt. Cujus
facti, cognito urbis casu, sera subiit poenitentia.
At Regem Magdeburgicae rei anxium, tractatus distinebant cum duobus Septemviris, quos in societatem
trahendos formidolosissimi belli judicabat. Jamque Cronsnam Silesiae tenebant ejus agmina, et circa Glogoviam
pabulabantur. Castrorum Magister Gustavus Hornus novos per Marchiam habebat delectus, tyronum,
supplementa in Silesiam ducturus. Igitur denuo Spandavia deposcitur Regi: Custrinumque in ejus obsequia
adigitur. In sumptus bellicos XXX Talerorum millia imperantur Marchiae menstrua.
Adolescente Junio, quum Stetinum reversus, de Gryphis-Waldia subigenda cogitaret, eam sibi devictam subito
rescivit. Id ita accidisse accepimus.
Obequitabant Sueci equites urbem, quasi pabulandi causa. Ad displosiones sclopetorum excurrit Perusius, aurei
velleris torquatus, praefectus oppidi, longiusque per temeritatem profectus, cingitur ab insidiatoribus regiis,
globoque transfixus concidit. Nec mora obsidioni. Circumdatur a Suecicis Gryphis-Waldia, postulatur deditio a
praesidiariis et civibus. Milites, Duce licet orbati, eruptione tamen viriliter tentata, rediguntur in urbem,
desperant de subsidiis, suae consulendum incolumitati decernunt, cedendum victoribus. Ergo traditur oppidum
apprime munitum, et a re tormentaria instructissimum regiis, Caesariani exinde universa Pomerania exiguntur.
Cum igitur nihil isthic hostile superesset, maximis viribus in Marchiam itum est. Ibi Baudis, et Comes
Ortenburgicus Werbenam occupant, locum castris metandis conquirendisque alimentis accommodum. Caesariani
per Cotzum Chiliarchum, Cotbus oppidum invadunt noctu, expletaque in muliebri sexu nefaria libidine sua,
vastant civitatem et diripiunt. Tillianus exercitus Mansfeldiam insidet, vicinamque Thuringiam praedae habet,
indignante Comite ad Electoris Saxonis molitiones, qui acto Lipsiae conventu utriusque Saxoniae, Marchiae,
Hassiae, Franconiae, Sueviae Principum, Ordinumque, consultandum proposuerat, quomodo libertas Germanica,
jam in extremum adducta periculum, conservaretur.
Aderant ibidem legati Ducum Megapolensium, Adolfi Friderici, et Joannis Alberti, quos avitis possessionibus
exutos a Ferdinando Imperatore diximus. Hi conscriptis militibus, adjurique a Rege Gustavo, recuperare nituntur
sedes suas. Gustroviam Joannes Albertus, Suerinum Adolfus Fridericus, pulsis Caesarianis, subigit. Butzovium,
ubi Episcopi Suerinensis aula esse consuevit, desertum a Wallensteinianis, quique exierant, praeda, quam
Rostochium pervehere conabantur, spoliati sunt, Rex ipse Duces consanguineos solenni pompa Gustroviam
comitatus, applaudente populo, paternas in sedes restituit.
Ea re peracta, Magdeburgum versus promovet copias, Tangermundam in itinere intercipit, prope Werbenam figit
castra, circumfusa quasi Albis et Haveli amnium trigono. Havelbergam per duces sibi vinci curat, ulcisci
Magdeburgicos cineres, omnibus opibus atque copiis destinat. Interim Regina maria Eleonora appellit
Wolgastum, cum supplemento tyronum e Suecia. Marchio Hamilthonus, et Alexander Leslaeus octo millia
Britannorum et Scotorum perduxerunt in Pomeraniam. Undecunque belli majoris seges apparebat.
Jam enim et Lipsiae erat decretum, Caesarianis exercitibus, qui totam Germaniam praedae haberent ac ludibrio,
non ultra aperire portas urbium,
692

castellorum, arcium, neque cedere territoriis Ecclesiasticis, quae semel in Euangelicorum ditionem pervenissent,
cum eas vi atque armis potius, quam jure ac justitia repetere Pontificii viderentur, lisque illa non ab solo Caesare,
sed ab omnibus Imperii ordinibus, plenis comitiis, decidenda foret. Igitur Guilelmus Hassiae Landgravius,
defensandis suis finibus militem scribit, Bernhardum Vinariensem Ducem, mente manuque strenuum sibi
adjungit, brevi haud spernendas copias contrahit. Quibus infringendis conatibus, Joannes Tzerclasius Erfordiam
festinat, urbem paavefactam portas sibi aperire jubet, finibus Cattorum fremebundus propinquat, dissipaturus
utique Hassiacas cohortes, nisi Comes Pappenheimius, eversae custos Magdeburgae, alio convertere impetum
postulasset. Etenim Rex Sueciae, peragrata veteri Marchia, inque ea Stendaliae, Garlebiae, Soltquellae potitus,
jam Wolmerstadium pervenerat, Magdeburgicas munitiones haud dubie invasurus, nisi vi majore arceretur.
In hunc totis castris insurgendum videns Tillius Comes, partem equitatus praemittit, subsequitur ipse cum
firmissimo exercitu. Rex, explorato ejus adventu, strategemate praever tendum istis viribus censuit, quibus pares
opponere non haberet. Misso igitur Rheingravio et aliis equitum Magistris, tria Caesarianorum agmina feliciter
aggressus est. Montecuculii agmen Borgstallis pago, Bernsteinianum Rheindorsi, Holcianum Angriae fudit,
fugavitque; opima spolia victoribus parta.
Sed Carolus Ludovicus Palatinus, qui Regi militabat, glande prostratus aenea, funere suo victoriae laetitiam
diminuit. Tillius restauraturus cladem, propinquavit sane castris Suecicis: sed Regem ad pugnam elicere non
potuit. Fulminatione machinarum, ac velitationibus acerrimis extracto triduo, recessit Tillius nova subinde clade
433

