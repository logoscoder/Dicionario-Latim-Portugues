vero circumgredi illum jubet. ibi acris initio pugna committitur. Sed pervicit virtus militum. Pagani rejecti,
quique iis auxilio ex urbe venerant sese omnes in fugam conjiciunt. Qui a circumgressis pagum equitibus
excepti, magna strage funduntur, ac si omnis equitatus adfuisset, pauci sane ad urbem incolumes revertissent.
Cecidere in univ ersum fere quadringenti, atque inter caeteros Consul ipse, Qui relicto equo dum in ipsius Pagi
angustiis, et occultiore aditu salutem quaerit, a militibus deprehensus interimitur. Apud hunc reperta est Clavis
Argentea, insigne Consulatus, bono utique omnie victorum, potituros brevi etiam urbe, cujus clavem jam
praecepissent. Jupilia dein caesis inquilinis etiam incensaest. Post hanc cladem reliqui pagi depositis armis
sponte ad obedientiam rediere. Memorabile fuit hoc infortunium Leodiensium. Quia in pervigilium Divi laurentii
incidit, quo die ante annum Principem suum cum insigni contumelia aditu urbis prohibuerant. Ac Jupilienses in
eo praeterea peccaverant, quod eodem die primi omnium pulsu cmapanarum, socios pagos ad sumenda arma, et
resistendum Principi concitaverant. Interim Comes Itelius de Merode, et Baro Lindanus jussu Principis ex
obsequentibus Pagis, et Condrosiis manum Provincialium adduxere; ii fere erant tria millia. Et opportune
admodum adveniebant, quia Sparrius propter paucitatem suorum, qui in varia praesidia distrahebantur ad
summam rei nihil adhuc efficere poterat. Ipse tamen duodecima Augusti motis jupilia castris urbem versius ad
Caenobium Carthusianorum contendit; ac emissis quadringentis peditibus Suburbium Amercour ad ipsa usque
portas incendio devastat. Eo die Timpanista oppidanus literas a Magistratu ad Tribunum Schrotzium in eastra
attulit; quarum haec erat sententia: Mirari se satis non posse cur ipse Patriam suam manifesto bello adortus sit,
cui bello neque ipsi, neque ulli mortalium causa a se data sit. itaque petere ut hujus instituti sui rationes edere
non gravetur, quo super iis cum vicinis Regibus ac Principibus conferre atque eos hujus controversiae arbitros
postulare ac constituere possint. Deinde rogabant, ut Consulem quem captum esse existimabant in libertatem
restitueret. Ad ea Sparrius interjectis paucis diebus sie respondit: vidisse se literas quas ad Schrotzium dederint,
et quoniam ipse caput expeditionis sit, hoc iis tribuni nomine respondere; Causam illati belli esse irreverentiam
781

ipsorum, et inexcusabiles contumelias quas Principi suo intulerint. Inter quas vel ea maxima fit quod illum anno
proxime superiore, die s. Laurentii sacro, pacato, et modico comitatu venientem ingressu urbis armati
prohibuerint. In qua inobedientia et rebellione ita progrediuntur, ut nulla hactenus clementia, aut aequis
rationibus ad officium revocari potuerint. itaque sibi negotium datum esse, quoniam nullum amplius remedium
supersit, vi atque armis cos ad debitum obsequium compellere, atque ejus rei initium fecisse se occupatis duobus
pagis Fleronio et Jupilia; iisque, quia oblatam Principis sui veniam praefracte recusaverant, incendio deletis. In
qua re, vindicante haud dubie justo Numine, aequam causam triumphasse, et alterum ex Consulibus ipsorum
interfectum esse. Quoniam vero Princepsa, qua est insigni erga suos clementia, gratiam vi atque armis praeferat,
ideo rogare se atque hortari eos, ut quam primum ad officium redeant. Quod si facere detrectent, contestari se
Deum, atque omnes mortales, quae deinceps mala atque incommoda sint eventura non sibi sed ipsis imputanda
esse.
Post haec Sparrius quomodo urbi magis magisque appropinquaret omni conatu intendit. Itaque relicto apud
Caenobium Carthusianum Tribuno Schrotzio et Barono Lindano, cum reliquis copiis apud Viserum Mosam
transgreditur, ut ab ea etiam parte vim ostentaret. Tria ibi erant suburbia S. Leonardi, S. Walburgis et
Aurotanum, quae ut in potestatem redigeret Sparrius laborabat. Interim legati ex civitate ad Coadjutorem
Maximilianum Principem venere, quorum antesignanus erat Jardinus, unus ex iis qui ante annum in Galliam
missi fuerant. Qui expositis postulatis suis apud Baronem Grosbechium Archidiaconum Condrosii et
Cancellarium Leodiensem, etsi apparebat iis Principem assentiri non posse, tamen publice auditisunt. Eratque
eorum haec summa, Ut ab actionibus utrinque cessaretur, utque miles leuca Bannali excederet. Deinde ut de
arbitris, Fidejussoribus et de legatis, deque loco ubi pro communi civitatis et patriae salute transigendum esset,
conveniretur. Ad ea Princeps Maximilianus responderi jussit; arma adversus rebelles necessario sumpta, et
cessatura quamprimum ii ad officium redierint. Si in contumacia perseveretur nihil de vi remittiposse: Principis
Clementiam, ejusque ad aequas transactiones pronam voluntatem superiorum temporum acta testari. Cujus
verba, et manus, et sigilla pro cautione fidejussoria sufficere debuerint. At quia tam projecta fuerit Magistratui
Principis sui authoritas, ut venienti portas occluserint, non aliam sibi relictam transig endi potestatem, quam ut in
reparationem injuriae illius porta ad S. Walburgem tradatur, quae esset oportuna tractatui, et ne facile vis inferri
posset, securitatem praestaret. Cum vero instarent Delegati ut saltem tridui induciae concederentur, (Neque enim
cum ejusmodi responso apud feroces suorum animos vitam revertentium in tuto fore) ostensae sunt iis: literae
quibus ab externis enixe auxilium efflagitabant, quae quoniam non viderentur eorum esse, qui in gratiam recipi
desiderarent, cum hac properatione ad suos dimissisunt. Interim Sparrius, occupato Caenobio S. Aegidii in
monte sito, crebro urbem atque aditus illius fulminantibus machinis infestabat. Atque inde rusticorum fossorum
indefessa opera adjutus aggeribus urbi appropinquat ad partem usque Aurotani Suburbii, ubi deinde et Caenobio
Wilhelmitarum potitus est. Denique et Caenobio S. laurentii vis admota. Quod cum oppidani magno animo
defenderent; tamen ad extremum virturi militum cesserunt. Porro Magistratus ac potiores civium cum viderent
rem serio
782

488

