profugum, Anglis tradebant, abolitum ibant. Quin et Montisrosani ossa, ignominiose sepulta, ex terra eruta,
solemni comitatu, honorifice digniori loco condiderunt. At Londini, inter periscelidis Ordinis, quo varii proceres
honorabantur, solemnia, legatus ex Portugallia missus, de matrimonio inter Angliae Regem, et Portugalliae Regis
filiam, quin etiam de auxilio, adversus Hispanos terrestri, et contra Batavos maritimo, serio agebatur, vehementer
Hispanorum legato obnitente. Hagae Comitis, eorundem Regum Legati, alter pacem impetrare, alter Ordines in
Lusitanos instigare satagebant; nullo hactenus alterutrius successu Germania, jam belli imminentis indicia, satis
clara et manifesta apprehendebat, qua propter diversi Principes, Imperatori auxiliares copias conscribere, et
variis locis delectum habere incepere. At Monasterii Episcopus, cui ex voto fluebat, quod Hollandiae Ordines,
manum de tabula, quippe quorum mediatio a Monasteriensibus rejecta erat, jam acrius instare et usque adeo,
desertos jam cives fatigare, ut mense Aprili deditionem facere adigerentur; victoris misericordiae tantum
confidentes, nulla alia sub conditione. Septem aut octo exceptis, caeteris venia data est, ea lege ut mille
quingentos Episcopi milites in urbem reciperent, Matrimonium, inter Britanniae Regem et Portugalliae Regis
filiam, cum octo millionum, duarumque in Africae ora Tangerii et Margajaniurbium dote, hoc tempore
contrahitur; largius Lusitanorum Rege, per Legatum suum Melonium promittente, quia nunquam, aut sero
promissa persolvere, Lusitano certum
850

erat, et auxiliis ab Anglorum Rege impetrandis, Portugalliae res summopere indigebant. De Religionis usu
parum laborabatur, quia, in proximo minitans periculum hasce curas facile excutiebat. Hoc matrimonium a Rege
et Angliae Cancellario, Parliamento recens scripto indicatum, omnium applausu, cunctis ad nova novi Regis
officia propensis, excipiebatur. Sequitur extemplo Regis coronatio, quae insolita pompa peracta est. Polonia jam
nonnihil respirare videbatur, cum Generalis ejus Carnetzius, quinquaginta vexilla, cum ipso Russorum Generali,
aliisque praecipuis Ducibus, parta ingenti victoria, ab hostibus retulerit. Hunc triumphum excipiebant hactenus
dilata comitia. Ubi de aequandis belli sumptibus, oneribusque subditis impositis; de persolvendis stipendiis; de
continuando cum Cosaccis foedere; de Uktaniae praesidio; de pace cum Russis sancienda; de legatis in aliorum
Principum aulas delegandis; de pecuniis quaerendis, Brandeburgensi Electori numerandis; de sumptibus ad
Borussiae munimina restauranda, providendis; de circa Livoniam gravaminibus; de Donis Tartaris mittendis; de
Coronae nominibus solvendis; de muniendis adversus Transilvaniam finibus; de suffragiis Regni supplendis;
deque Regis successore, si forte nulla relicta melioris sexus prole, extremum clauderet diem, agebatur. Volaviae
in Silesia hoc tempore supremo supplicio affectus est, cum uxore, et filio, eodem crimine involutis, horrendus
Latro, qui praeter multa alia scelera, plures quam viginti tres homines interfecisse confitebatur. Bellum interea,
in Transylvania gliscens, indies majora et majora discrimina Romano Imperio minabatur. Certe varia fortuna,
saepius iis partibus conflictum est; at Aly Bassa, magnas copias ducens, et Berethonium amnem ponte jungens,
Imperatori, Imperii rebus propiores curas intendendi, necessitatem imposuit. Hic dejectis urbis Viennae
pomaetiis, Imperatoriam sedem, quantum valuit, munire aggressus est. Sed continuae cadentes pluviae Turcarum
progressum impediebant. Transylvani interea oppidorum praecipua, Caesaris protectioni flagitabant, dum Kimen
Janos Archatium Berckzaeum, ejusque fratrem Andream, cum Turcis intelligentes, securi percuti jusserit. Suecia
sub hoc tempus, turgentibus fluviis, haud levia damna, in molatrinis patiebatur. Et Dortmundae, ingentis
altitudines turris, nulla orta procella, sereno Caelo, quasi sponte, collapsa est, Templumque subjectum magno
detrimento affecit. Unus tantum homo, excubias agens ruina oppressus est. Gliscentia inter Christianos Principes
dissidia, Barbaris piratis animum augebant, adeo ut Tripoli, Tuneto, Algerio, tanto numero, in vicina maria
excursionem facerent, ut intra paucas septimanas, plures quam quinquaginta naves interciperent, et octo
admodum hominum millibus catenas injicerent. Hoc tempore ex Indiis Orientalibus Anglica navis Livornam
appulit, referens, Classis Meleraei Marchionis, aliquot naves, rubrum mare versus, in Persas piraticam factum
missas, orta subito tempestate, ad bonae spei promontorium mari maximam partem haustas. Ab Hollandis
denique castrum ad Indi fluminis ostium situm, Lusitanis ademptum esse, urbemque Diu, haud procul a Goa,
Lusitanorum, in iis partibus Metropoli, ne ab Hollandis invaderetur, in summo stare metu. Lusitanos denique ab
iisdem Hollandis Dereniae Regi junctis in fugam conjectos, multa loca ab iisdem intercepta. Denique Bengalac
Imperatorem duos filios, post se in Regni spem reliquisse, corumque seniorem, fratrem bello adortum, eundem
vicisse, et capto laqueo gulam fregisse; Bengalaeque ad triginta librarum millia salis nitri incendisse. Mense
Junio Parliamenti decreto, pactum inter Regem, Angliaeque et Scotiae Regna, quod ab iis Convenantium
inscribitur, antea multis elogiis celebratum,
851

certe Regnorum Regisque stabilimentum et Ecclesiae columen habitum, diversis publicis locis, per carnificem, ut
detestandum et Antichristicum quid, comburitur, in omnibus publicis scriptis aboletur, atque adeo omnibus
modis averruncatur. Octo diebus post, acta, quibus Parliamenti decreto, judices ad Caroli primi causam
cognoscendam delegebantur, eodem modo, in ignem conjicitur. Sic quoque acta de praeservanda inter Dominum
Protectorem, et populum pace, de renunciando Caroli Stuarti titulo, deque subscribendo implicatorio
(Engagement dicitur) deque Anglia in Reipublicae forma, atque adeo in libertate conservanda. In rebus
Ecclesiasticis, haud minor mutatio instituitur. Pleno Episcoporum, et Theologiae Doctorum conventu, de
530

