abstinens, alter quasi Numa Pompilius. Pius a Senatu cognominatus, nihil temporibus suis asperum fecit, nisi
quod communi errore Principum minus Christianis aequus fuit; donec Justini et aliorum Apologiis placaretur. De
uxore ejus Faustina multa dicta sunt, ob nimiam libertatem, et vivendi facilitatem, quae iste cum animi dolore
compressit. provinciae sub eo cunctae floruerunt, quadruplatores exstincti sunt: Tanta enim diligentia subjectos
sibi populos rexit, ut omnia et omnes quasi sua essent, curaret. Unus tantum senator sub eo proscriptus, Atilius
Trajanus, affectatae tyrannidis reus, senatu puniente: a quo conscios requiri vetuit, filio ejus in omnibus semper
adjuto. Salaria multis subtraxit quos otiosos videbat accipere, dicens; Nihil esse sordidius, imo crudelius, quam
si remp. is arroderet, qui nihil in eam suo labore conferret. Unde etiam Mesomedi lyrico salarium imminuit.
Rhetoribus autem et Philosophis per omnes provincias et honores et stipendia detulit. Intra urbes sepeliri mortuos
vetuit. Nec ullas obiit expeditiones, nisi quod ad agros suos profectus est in Campaniam, dicens: Gravem esse
provincialibus comitatum Principis, etiam nimis parci; Et tamen ingenti autoritate apud omnes gentes fuit. Cum
in urbe propterea sederet, ut undique nuncios (medius utpote) citius posset accipere, parens seu patronus magis,
quam Dominus Imperatorve putabatur.
Ad eum Indi quoque et Bactri, et Hircani legatos misere, de controversiis inter se judicem poscentes.
Seditiones ubicunque factas, non crudelitate, sed modestia et gravitate compressit.
Pacorum regem Lazis dedit. parthorum regem ab Armeniorum expugnatione solis literis repulit. Abgraum ex
Orientis partibus sola authoritate deduxit: solusque omnium prope Principum prorsus sine civili sanguine et
hostili, quantum ad se ipsum pertinet, vixit, cum Scipionis sententiam frequentaret:
252

Malle se unum civem servare, quam mille hostes occidere. Britannos per Lollium legatum urbicum submovit, et
Mauros ad pacem postulandam coegit: Germanos quoque, et Dacos, atque Judaeos rebellantes contudit, per
praesides ac legatos.
Successorem viventi bono judici nullum dedit, nisi Orphito praefecto Urbi, id petenti. Vini, olei, et tritici
penuriam, per aerarii sui damna, emendo, et gratis populo dando sedavit Inter alia etiam hoc civilitatis ejus
argumentum est, quod, cum domum Valerii Omuli visens, miransque columnas prophyreticas, cum requisisset,
unde eas haberet, atque Omulus ei dixisset: Cum in domum alienam veneris, et mutus, et surdus esto, patienter
tulit.
Periit febri anno septuagesimo, Imperii XXIII: sed quasi adolescens desideratus est, commendata genero Marco
Aurelio Antonino Republica, quam divitem etiam de suo egens ipse reddiderat. Collapa terrae motu Rhodiorum
Asiaeque oppida, Cyzicum praesertim, mirifice instauraverat.
Eo imperante visus est in Arabia jubatus anguis, major solitis, qui se a cauda medium comedit. Hordeum in
Moesia in culminibus arborum natum. Quatuor praeterea Leones mansueti sponte se capiendos in Arabia
praebuerunt. Signum puto mausuetudinis inusitate, quam imperatores ejus temporis praestitere, sicut frumen tum
in arboribus secutae vilitatis cum pestilentia, quae inutiles reddidit fruges.
Foecunda etiam aetas eruditorum fuit, invitante studia liberalitate principum.
Polycarpus Smyrnensis Episcopus, Justinus e Philosopho Christianorum doctor, hegesippus historiographus,
bene de ecclesia scriptis merebantur: Hyginus Romanorum Episcopus etiam sanguine pro veritate fuso. Cui
successit Pius, a quo sancita Paschati dies dominica et mox Anicetus, undecimus Romanorum Praesul, quo
sedente, Polycarpus Romam Romam venit, et Marcionem, Cerdonis discipulum, sibi ccurrentem, Satanae
primogenitum appellavit. Is enim audebat asserere alium immitem DEUM legis et prophetarum auctorem, alium
patrem JESU CHRISTI. Prodibat et Valentinus haeresiarcha, mira Deorum portenta et ceremonias nefandas
commentus.
Naturalis sapientiae laude excellebant Galenus medicus Pergamenus, Maximus Tyrius, Apollonius Chalcidicus,
Taurus Berytius Philosophi, Pausanias Caesariensis, descriptor Graeciae, Aelianus variae Animaliumque
historiae auctor.
M. ANTONINUS PHILOSOPHUS.
MArco Antonino pater Annius Verus fuit, qui in praetura decessit. Ipse, ob maximas ingenii dotes, datus ab
Adriano est Antonino Pio adoptandus, cum Lucio Vero Aelii silio, quem ne capesseret imperium, mors abstulit
luxu diffluentem. Lucius Verus a M. Antonino statim in socierarem assumptus, aequale cum eo gessit im perium.
Atque hi primi duo Augusti appellati sunt, sed moribus diversissimis. In marco tantum Philosophiae studium
fuit, ut adscitus jam in imperatoriam dignitatem, tamen ad domum Apollonii et Hermogenis Rhetoris discendi
causa veniret. Audivit et Sextum Chaeronensem, Plutarchi Nepoten, Herodem Atticum, Junium Rusticum,
Claudium Maximum, et Cinnam Catullum, praesertim Stoicos. Itaque serius et gravis fuit, sine tristitia, frugi sine
contumacia, verecundus sine ignavia. At Lucius parum ingeniosus ad literas, delitiarum et luxuriae erroribus
quatiebatur, nisi quatenus se, pro consensu imperii, ad Marci mores egit. Marci filiam duxit Lucius Lucillam,
Marcus Anniam Faustinam, consobrinam suam. Adepti imperium ita civiliter se ambo gesserunt, ut lenitatem Pii
nemo desideraret. Mala ex inundatione Tiberis
253

159

