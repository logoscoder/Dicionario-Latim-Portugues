et ejuraret. Sed Fridericus Suevus, sorore genitus Henrici, omnia, Rheno fintima, ubi maxima vis imperii erat,
mascule subegit. Non quiescebant interim paterni odii haeredes Saxones, Censuras Ecclesiasticas rebellioni
praetexere docti. Illos anno ejus seculi XV apud Guelfonis Sylvam aggressi Caesariani, magistro militiae Hoiero
Mansfeldio, acri praelio conflixere. Contrarias ante partes tutatus erat Hoierus: Nunc inferior acie cecidit;
Adelgotus Magdeburgicus, Reinerus Halberstatensis, praesules, Luderus, qui et Lotharius, Saxonum dux,
profligarunt Henrici copias. Quare omissis Saxonibus, haereditatem occuptaturus Mathildis, in Italiam reflectir
iter, anno illo tristissimo (erat ejus aevi XVII) quo terrae motus concussit orbem, terrae hiatibus urbes, castella,
villae, homines absorpti sunt, Leodii non pauci in ipsa sanctorum veneratione fulmine deflagrarunt, sicssi
montes, siccata, imo librata in aere flumina, visa coeli ostenta: denique ea facta sunt, quae mundo aut extremum,
aut extremo proximum pronunciarent exitium. Paschalis in Apuliam secessit, Henrico Romam contendente, quo
cum rediret jam armatus a Normannis Papa, mox exstinctus, Joanni Caietano, qui et Gelasius II, fecit locum. Eo
tempore et Balduinus, ex felici in Aegyptum expeditione aegrotus, obiit Jerosolymae, successore Balduino II,
quondam apud barbaros captivo, affine suo. Similiter Alexius Comnenus, multiplicibus et continuis pene
appetitus eluctatusque insidiis, cum mediocrem Imperatorem praestitisset (ut nulli non Principi maxime ad
perfectam laudem plurinum deest, prout recte hic, historiam finiens, judicat Zonaras) difficillima absumptus est
morte, anno XXXVII, inhumaniter extremo in periculo a suis pene omnibus desertus.
Caeterum novus Papa Gelasius, cum minime absolveret injustis execrationibus Henricum, pulsus Roma, Caietae
delituit, donec a Guilelmo Apulorum duce, et Roberto Campano instrueretur copiis. Caesar ob id indignatus,
Mauritium Baccarensem Archiepiscopum, creat Antipapam, eumque Fregepanum familiae, quae dudum in
vincula misisset Gelasium, commendat. Inde motis castris abit Italia. Gelasius, quod Romae ei esse haud liceret.
Cluniacum in Galliam profugit, ibique Pontificatus anno primo, die quinto obiit. Eodem tempore Templarii
milites, prope sepulcrum Domini degentes, id muneris in se receperunt, ut peregrinos, ad sacra Palaestinae loca
euntes, indemnes praestarent a maleficiis. Rogerius Antiochiae Princeps a Turcis caesus, ultorem habuit
Balduinum Regem, qui affectis strage Turcis, Antiochiam Jerosolymitano regno adjecit.
Caeterum exstinco Gelasio, a Cardinalibus, qui tum Cluniaci aderant, sufficitur Guido Viennensis, qui rara huic
generi modestia Pontificio abstinuit habitu, quoad constaret, Romanos electioni suae consensisse. Continuata
deinde cum Caesare discordia, Burdinum Antipapam expugnat Sutrii, cameloque impsotium in triumpho Romam
ducit, omnique notatum ignonimia, Cavensi includit monasterio. Majus cum ipsomet Henrico negotium erat,
quem Saxonicis denuo oppugnare armis instituerat. Sed Principes regni tantarum pertaesi cladium, persuadent
Imperatori, jam quoque Gallis ob Papae studium infesto, ut cedat obstinationi Pontificiae, investitura, quam
vocabant, per annulum et virgam in aliam Augustae propiorem commutata. Quare sinis certamini impositus is
fuit, ut deinceps electioni renunciaret Sacerdotum Caesar, ac per sceptrum concederet regalia designatis: sin
dissiderent votis suffragatores, sua autoritate melioribus robur adderet. Itae Callistus ille III, bellisime rem gessit
Pontificiam, Caesaream diminuit, anno seculi duodecimi secundo et vicesimo. Idem Rogerium, Siciliae
Principem, frustra dehortabatur ab invasione Apuliae
435

et Calabriae, indignum ratus spoliari Principatu Guilelmum, quum nuptiarum causa abesset, Comnenam
ducturus, Johannis Graecorum regis sororem. Sed Rogerius oppressa vi illa parte Italiae, ad imperium sibi struere
aditum nitebatur. Callistus Venetorum Ducem Dominicum Michaelem excivit, ut Balduino a Saracenis capto, res
lapsas Christianorum in Palaestina erigeret. Veneti instructa classe Joppen, a Turcis Babyloniis obsessam
liberant, Tyrum, celeberrimam Phoenicum metropolin, terra marique mensibus quatuor oppugnatam capiunt,
pacti prius cum Wilhelmo Palaestinae prorege, ut maritimarum urbium tertia ipsi parte fruerentur. Paulo post
moritur Papa, quem morte secutus Trajecti Imperator, anno regni XIX, quum Balduinus II, multo se auro Turcica
captivitate exemisset. Henrico et majoribus, jucunda cujusdam Poetae ruditas Spire Epicedion, divisim tumbis
applicatum, condidit: Filius hic, pater hic, avus hic, proavus jacet isthic.
Orientis imperium tunc moderabatur Joannes Comnenus Alexii primogenitus, spirante adhuc patre potitus rerum,
sed dissimulante injuriam, quod Irene mater generi Nicephori Bryennii justo studiosior erat. Ac sororis quidem
victus sagacitate periisset Joannes, ni socordior Bryennius tarditate sua occasionem corrupisset, Joannes
clementia et moderatione flexit in poenitentiam sceleris matrem et cognatos, firmatisque domi rebus, Sultanum
Persidis, spreto foedere vastantem urbes ad Maeandrum fl. sitas bello agressus est. Cepit Laodicaeam, cinxitque
moenibus.
Sozopolin, Pamphiliae munitissimum oppidum, strategemare occupavit. Jusso enim equitum tribuno aliquoties
adequitare ad munitiones, conjectisque sagittis sylvas petere, effecit, ut Turcae aliquanto longius abstracti a
vallis, nudatam fere urbem Graecis invadendam exponerent. Ejus oppidi fortunam alia ejus tractus secuta.
Quinto imperii anno Johannes Scythas Hamaxobios, qui et Pazinacae, innumera multitudine transgressos Istrum,
donariis vanam in spem pacis impulit, atque hoc modo versos in ignaviam, albescente coelo, adhuc stertentes aut
semisommes acri praelio devicit. Plurimi eorum capti, pagos deinde ad Istrum accepere, plerique pro mancipiis
venditi, aliqui et cohortibus adscripti. Eadem felicitate foedifragos Triballos (aliis Servios dictos) domuit, captiva
eorum turba in Bithyniam translata.
273

