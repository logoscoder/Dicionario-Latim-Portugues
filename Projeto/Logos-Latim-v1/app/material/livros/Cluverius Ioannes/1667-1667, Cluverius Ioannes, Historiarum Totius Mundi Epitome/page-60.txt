cubantem adortus, intentata nece jurare compulit se patris ejus accusandi causa consilium plebis nunquam
habiturum. Mox rusticae pietati successit superstitiosa. Marcus Curtius in voraginem, medio foro apertam, cum
equo se immisit armatus, ut Romanos juvenum virtute et audacia maxime pollere ostenderet. Prudentius idem T.
Manlius bello docuit Gallico. Nam quum procero Corpore provocatorem duello aggressus prostravisset, ablato
jacentis torque aureo, Torquati sibi nomen peperit et posteris.
Crebra exinde Romanis cum Gallis, Tiburtibus, Hernicis et Privernatibus praelia, et prospera pleraque
memorantur. Quae dum fiunt, C. Petilius legem de ambitu fraenandae ambitioni, Duelllius
92

et Menenius aliam de foenore, reprimendae avaritiae tulerunt. Licinius Stolo suapte lege damnatus est, quod
agrorum mille jugera possideret. Hinc quadringentesimo anno, quam urbs Romana erat condita, quinto et
tricesimo, quam a Gallis recepta, ablato post nonum annum a plebe consulatu (cum paulo ante C. Martius
Rutilius, primus dictator de plebe fuisset) ambo patricii Cos. Sulpitius et Valerius magistratum iniere, fremente
nequicquam nescio libertate uti populo.
Dum ita Graeci inter se de jure Amphictyonum, Romani de communicandis ex lege Licinia honoribus
contendunt, Artaxerxes Ochus Phoenices et Aegyptios, qui pridem defecerant, ad obedientiam sceptri Persici
statuit reducere. Nectanebus enim Aegyptius, defuncto parente Tacho, regnum iterum tenebat, missasque ab
Ocho copias, ductu Diophanti Atheniensis et Lamiae Spartani, profligarat strenue, coeperantque in contemptu
esse apud Aegyptios, Phoenices et Cyprios, opes Prsarum, quod mollitie ac voluptatibus diffluerent. Quare
excitus velut e somno Ochus, non jam per duces alios, sed per seipsum decreverat bellare, collectisque peditum
trecentis, equitum trigintamillibus, triremibus trecentis, quingentis onerariis, primum in Phoenices vertit
impetum. Sidon urbs opulentissima, a Tenni rege, et Mentore mercenariorum duce prodita, in potestatem Ochi
venit: cives desperata salute, quod supplices Ochus jaculis confixisset, cum liberis, et uxoribus semetipsos,
admotis aedibus flammis, incendunt, quorum numerus excrevisse ad XLM scribitur. Locum incendiis vastatum,
ob spem praedae, Rex multis talentis vendidit, reliqua Phoenicia deditionem facere coacta. Eam cladem
prophetae Aeterni Numinis multo ante praedixerant, sicut et Judaeis ipsis, in Aegyptum profugis vastitatem et
gladium, quorum reliquias Ochus, subacta etiam Aegypto, in Mediam fertur transtulisse. Nam recepta per
Evagoram et Phocionem duces Cypro, in Aegyptum movens, per Lacratem Thebanum expugnavit Pelusium,
Bubastum Mentoris opera ad deditionem perpulit. Rex Nectanebus deserta Mephi refugit Aethiopiam. Quo pacto
potitus universa Aegypto Ochus, insigniorum urbium muros dejecit, in Deos aedesque sacras similiter, ut
quondam Cambyses, saeviit, occidit Apin, direptisque fanorum opibus immensam auri et argenti vim corrasit,
Ablatae sunt tabulae etiam antiquissimae, rerum gestarum indices, quas Sacerdotes Aegyptii a Bagoa
postmodum ingenti pecunia redemere. Hic enim, juncto cum Mentore arctissimae amicitiae foedere, omnia
deinceps imperii munia, praeter nomen regium, suam in potestatem redegit: Judaeorum quoquegenti, ob
fratricidium a Johanne summo sacerdote admissum, quotidianum 50 drachmarum tributum irrigavit per integrum
septennium, templumque ipsum confidenter ingressus, mundiorem se asseruit cruento sacerdote, cui ista paterent
adyta.
Cum ergo in Aegypto esset et Palaestina debellatum, Philippus Micybernam et Toronem in Hellesponto, et
Olynthum in Thracia, auro an ferro expugnatas capit, frustra obnitente Demosthenis eloquentia. Proditores enim
nec ratio, nec oratio in officio continebat. Mare interim infestum habebant Tyrannis Siciliae, et Phocenses cum
iis exules: Eorum aliquos ad Tiberis ostia applicuisse narrat Livius, et cum terrestribus (hi Galli erant) maritimos
conflixisse praedones, marte ambiguo. In illos Romani, a Latinis tunc deserti sociis, ex urbana simul et agresti
juventute decem legiones scribunt, quaternum millium et ducentorum peditum, equitumque trecentorum
singulas. Tantam jam tum vim mireris in illa fuisse Republica. Octo harum legionum L. Furius Camillus Cos. in
Gallos ducit, et populationibus eos probibet. Oppositis sibi invicem castris, M. Valerius Gallum Romanos
provocantem,
93

auxilio advolantis corvi, duello sternit, et Corvini hinc nomen adipiscitur: Camillus Gallos in fugam agit,
Graecosque littoribus arcet. Qua Romanorum fortitudine moti Carthaginenses, qui ab Hannonis se insidiis
nuperrime vindicaverant, per Legatos foedus cum eis amicitiamque jungunt, haud dubie sperantes, adversus
Graecos Sicilienses Quiritum societatem profuturam. Dionysius enim Syracusanus iterum pulsus ab Iceta
principe, in arce jam obsidebatur, non sine Carthaginensium auxiliis. In hos ergo petitus Siculis Timoleon
Imperator, depulsa patriae tyrannide inclytus, qui advestus Corintho incredibili felicitate tres simul hostes
devicit. Delusis enim obtentu pacis Afris, ac mox per auxilia Corinthiorum Catanaeorumque deterritis, Acradina
Icetam, arce expulit dionysium, potentissimumque ante tyrannum ad Corinthios ablegavit, ludibrium fortunae
Graecis popularibus suis ostensurum. Inde ob commeatus inopiam illatus in fines ditionis Punicae, offendit
Carthaginenses, eorumque maximas copias (LXX peditum et equitum millia prodit Diodorus) attraxit in
Siciliam. Sed et has pari successu apud Crinissum fl. vincit, x millia occidit, capit XXV M. Carthaginis in Sicilia
imperium angustis Lyci fl. finibus circumscribit, Graecisque ibi omnibus libertati, qua tot annis caruerant,
restitutis, immortali gloria floruit. Syracusae colonorum XL M. e Graecia, aliae urbes similiter novorum
60

