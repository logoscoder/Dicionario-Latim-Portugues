intentus commodis, servientem sibi populum dimittere recusabat, miraculis Mosis arte Jannis et Jambris
Magorum Aegyptiacorum, aliquandiu elusis. Sed brevi patuit, quantumvis divina diabolorum fraudes excederet.
Nam post ingentem horribilium malorum experientiam, Deus una nocte omne universae Aegypti primogentium
occidit, solis Israelitis, qui agni mactati sanguine postes ex divino oraculo consperserant, communi clade
exceptis. Itaque Aegyptii majoris mali metu, ne una omnes nocte interirent, pervicerunt regem obstinate
stolidum, ut Israelitas Aegypto excedere compelleret. Quos deinde, ut mox dicetur, stolidius insecutus, cum
omnibus copiis rubro mari absorptus est. C. Tacitus memorat, regnante Aegyptiis Iside, exundantem ibi
Hebraeorum multitudinem in proximas terras exoneratam, plurimis tamen authoribus, Bocchoris regi nomen
fuisse. Sed is, teste Eusebio, successit Cenchri, qui mari submersus interierat. Ante eum Inachus antea Apis
dictus (ut Epiphanius memorat) cujus filia fuit ea, quae et Isis et Atthis, unde Attica dicta, Memphin eximiam
Aegypti urbem condiderat. Sed quam incerta sint Aegyptiaca, ante Psammetichum et Necon ejus filium, tum
dissonantia scriptorum a divinis monumentis, tum Josephus lib. 1. contra appionem refutans Manethonem,
Chaeremonem et Lysimachum, tum ipsa veterum dissidia, satis superque coarguunt: Theophilus ad Autolicum
12

ex Manethone Aegyptio nomen regi submerso ponit Thetmosin. Lysimachus certe a Josepho citatus, veriorem
secutus calculum videtur, qui Bocchorin regem Judaeos Aegypto emisisse scripsit, a quo Josephus ad sua
tempora mille septingentos annos numerat. Tunc Cecrops Atheniensium rex vixisse traditur, post quem omnia
Graecorum mirabilia historiis fabulisque jactata contigere, ceu Phaethontis incendium; Deucalionis diluvium;
nativitas Erichthonii, raptus Proserpinae; Cereris mysteria; Eleusiniorum constitutio; Triptolemi satio; apollinis
partus; Cadmi ad Thebas adventus; et iis similia alia, fabulis quam historiae affiniora, quae satis est a nobis, vera
tradituris, velut in transcursu dici.
LIBER IV. Ab Exitu Israelitarum tabernaculoque Dei constituto, usque ad templum Salomonis. Epocha annorum
CCCC LXXX.
MOSES.
CUm Cecrops in Graecia primus Jovi aram, et Areopagi judicium constitueret, Mercurius vero Atlantis nepos,
Deorum colloquia fingeret, opportunum Deo vero visum est, nomen suum per omnes terras propagare. Quare
Hebraeorum querelis imploratus, non tantum Aegyptum, terrarum nobilissimam, miraculis replevit, ut regi
necessitatem faceret dimittendi devotum sibi populum; sed deinceps etiam in mari rubro, et desertis Arabiae
fulgentissima aeternaque divinitatis suae documenta dedit. Primum libertatis, quam invitus Hebraeis concesserat,
poenitens Aegyptius, cum delectis copiis eos insequitur, montibus marique circum clusos aut fame conficere, aut
ferro certus, ni propere sub excussum antea jugum redirent. Illis metu trepidis, et coelum suspectantibus, Moses
a Deo monitus, percussos virga maris fluctus subito in montes statuminat. viamque Hebraeis per fundum Oceani
aperit. Rei novitate attoniti paulum Aegyptii, ut incolumes illos terram attingere perspiciunt, insequi cedentes,
qua patebat mare, ausi sunt, ignari idipsum malis exitio vertere, quod piis saluti esse consuevit. Mox vero
redeunte in alveos mari, omnes obruuntur, ventis etiam eodem illud impellentibus, nec ulla earum rerum
cessante, quae ab irato Deo ad perniciem immitti solent mortalibus. Moses incolumitate suorum, exitio hostium,
virtuteque Dei exultans, canticum servatori cecinit, populumque armis atque opibus Aegyptiorum instructum,
quo vocabatur, ducere instituit. Ingressus eremum, confecto aliquot dierum itinere, omnium rerum penuria
invadit. Aegypti servitium cum saturitate ventris desideratur: aegre ab duce cohibentur manus contumaces. At
Deus columna nubis interdiu, ignis noctu praecedens, fluentis amaris dulcedinem intulit, conturnicum ingentem
vim castris circumfudit, panem coelitus deplutum toto deserto spargit, e petris largissimam aquam prolicit,
clarislima ubique potentissimi favoris praebet argumenta. Sic promotum agmen, in itinere ab Amalecitis
infensatur. Moses suis in praelium eductis Jesum praeficit, ipse precibus incumbens, promtam a Deo victoriam
consequitur. Exin ad Sinai montem perventum. Huic ubi Deus instirit, validis tubarum clangoribus aer quatitur,
crassaeque nubes crebris cum fulminibus advolvuntur. Inter haec Dei vox longe lateque personat, cujus haec
sententia: Solus Israelis Deus pro Deo
13

habendus. Simulacris is non repraesentandus. Nomine ejus sancte urendum. Feriaeipsi solennes agendae.
Parentes honorandi. Vitae proximi cujusque parcendum. Honestas corporis libidinibus haud incestanda. Nemini
opes fortunaeque corrumpendae. Nemo mendacio laedendus. Possessiones alterius non appetendae. Denique nec
minima cupiditate aut cogitatione quisquam violandus. His a Deo dictis, cum tubae circumstreperent, lampades
inardescerent, montem fumus obtegeret, populus intolerans terroris, mediatorem postulavit, quo intercedente
pleniorem propitiandi Dei modum addisceret. Itaque promissus est alius, suo tempore ex Israelitico sanguine
proventurus, quem facile omnes fustinerent. Is Messias designabatur, qui ut Dei filius jam tum populum ducebat,
ac cum Mose in monte collocutus, religionis ac morum viam tum edocebat. Sed immorante diutius Mose, quippe
qui jejunus XL dies apud Dominum duceret, flammis consumtum ducem suspicati Hebraei, per Aaronem vituli
signum conflatilis erexere, Deum sibi hoc pacto propitiare cogitantes. Regressus Moses cum duas ex lapide
tabulas manu Dei scriptas detulisset, populumque luxui et sacrilegio deditum conspicatus, confregit tabulas,
indignam esse gentem testatus, cui lex Domini traderetur. Separatoque tabernaculo quadraginta dierum spatio
10

