nec melior postea aut moderatior Tiberius extitit, sed tristiora solus, quam antea cum Seiano, supplicia exercuit,
ut versus jactarentur.
Fastidit vinum, quia jam sitit iste crurem.
Tam bibit hunc avide, quam bibit ante merum.
Longumque sit et acerbum sigillatim ejus crudeliter facta exsequi. Gallo Asinio poenae maturitatem precanti
respondit, nondum tecum in gratiam redii, adeo ut mors jam leve supplicium putaretur. Quod nisi eum et mors
praevenisset, et Thrasyllus Astrologus consulto, ut aiunt, differre quaedam, spe longioris
220

vitae compulisset, plures aliquando necaturus, ac ne reliquis quidem nepotibus parsurus, creditur, cum et Caium
suspectum haberet, et tiberium, ut ex adulterio conceptum aspernaretur. Nec abhorret a vero. Namque identidem
felicem Priamum vocabat, quod superstes omnium suorum vixisset. Postremo semet ipse pertaesus, Quid
seribam vobis, inquit, Patres conscripti, dii me deaeque pejus perdant, quam quotidie perire sentio, si scio. Itaque
tonitrua praeter modum expavescebat; et turbatiore caelo nunquam non coronam lauream capite gestavit, quod
sulmine afflari negaretur id genus frondis. Sic obiit octavo et septuagesimo aetatis anno, tertio et vicesimo
imperii, Christi XXXVII. Sunt qui puntent venenum ei a Caio (qui successit) datum, lentum et tabisicum. Alii
cibum desideranti negatum, nonnulli pulvinum injectum, non sine Macronis opera, dudum jam Caio dediti, adeo
ut Tiberius id odoratus aliquando diceret: Bene tu, qui sole occidente relicto, adorientem respicis. Audita ejus
morte, pars Tiberium in Tiberim clamitarunt; pars orarunt Deos Manes, ne mortuo sedem ullam nisi inter impios
darent: Corpus a Miseno Romam deportatum est per milites, crematumque publico funere.
Tunc Valer. Maximus, Velleius Paterculus L. Fenestella historiarum scriptores: Pomponius Mela Geographus, L.
Junius Columella rei rusticae commentator, aliaque non comemnenda ingenia floruere.
LIBER VIII. Continens Ecclesiae parturientis seculum, quo Satanas in gentibus adversus Christum tumultuatus
est, usque ad Constantinum Magnum annos, CCXXXIV.
POstquam ergo septem istis annis, quibus Dominus noster per se Apostolosque suos Judaeis pactum stabiliit, tota
Palaestina illustrata esset Euangelio caelesti: Saulus, qui et Paulus, recens designatus Apostolus, ex Arabia
Damascum revertitur, confutatisque per Synagogas Judaeis, demonstrat, JESUM NAZARENUM esse Christum,
a Mose et prophetis promissum. Illi virum conspicati verbis insuperabilem, apud Ethnarcham regis Aretae
perficiunt, ut ferro eum tollat, sed frustra. Paulus enim nocturna fuga per murum evadit, sporta demissus a
discipulis, tertioque apostolatus sui anno Hierosolymam redit. Ibi a Collegis receptus, dum in templo orat,
jubetur a Domino ad gentes proficisci, et mox in Ciliciam deducitur a Barnaba, ejusdem animi ac spiritus viro:
cum jam Cajaphas Pontifex et Pilatus procurator Judaeae, ambo hostes veritatis Christianae, per L. Vitellium
consularem, Syriae praefectum, dignitate essent moti, quorum hic sibi ipsi mortem conscivit, ille Jonathae,
sacerdotium male gestum, tradidit, Atque ex hoc tempore jussus etiam Petrus gentes adire, Cornelium
Centurionem Caesareae, omnesque ejus familiares Christo adjunxit: quodque stupori erat omnibus, idem spiritus,
qui ante quadriennium Apostolos afflaverat, alienigenis etiam linguas igneas, similemque rerum caelestium
notitiam pari miraculo aspiravit. Igitur ex hoc parturiit Christianismus inter omnes nationes, variasque inter
tribulationes et pericula eo usque enixus est, ut annis trecentis ipsi Caesares Romani et reges gentium Christo
colla subderent, crucemque ejus sibi salutarem profiterentur.
Verum ea res generi humano salutifera incredibili Satanae studio impediebatur,
221

plane ad cum modum, quem Johannes, inter Apostolos Christi eximius, visione repraesentavit, quum draconem
cribit decicornem et septicipitem mulieri, id est, Ecclesiae Christo plenae, eumque in dominium nationum
parturienti obsistere, rictuque immani devorationem ejus meditari. Quamobrem dum is mundi status durat, id est,
dum mundi imperia Christi in gentes dominio adversantur, decurret hic liber octavus, parum bonos descripturus
principes, eos praesertim, qui rem Romanam gubernarunt: maximas contra virtutes narraturus hominum, sincera
Christo fide adhaerentium.
C. CAESAR CALIGULA.
IS Romanorum principum quartus, at inter eos qui Christo jam gentibus innotescenti repuguarunt, primus extitit.
Nam Tiberium honorifice de Christo sensisse, et Christianorum accusatoribus periculum esse comminatum,
proditur. At Caius in eo templo, quod DEO erat vero exstructum Jerosolymis, suam dedicari efsigiem praecepit,
atque improbantes impietatem Judaeos ferro excindere paravit. Erat Germanico Drusi filio, et Agrippina Augusti
nepte genitus, Caligulae cognomen a castrensi calceamento, quo puer inter milites utebatur, adeptus. Patentibus
suis fratribusque Tiberii malignitate exstinctis omnibus insidiis tentatus ad suorum casus lamentandos,
dissimulanter eos transmisit, tanti in avum Tiberium obsequii ut non immerito a Passieno sit dictum; nec servum
meliorem ullum, nec deteriorem dominum fuisse. Cum pulvillo injecto, ut aiunt, Tiberium suffocasset, summo
populi favore imperavit, natusque in exercitu legionibus carus acceptusque habebatur. Nec defuit initio famae,
sed incendit eam omni genere popularitatis. Damnatos relegatosque restituit, gratiam secit criminum, delatam
conjurationem rejecit, prosessus eam non convenire in se, cujus vita nulli oneri aut incommodo fuisset.
magistratibus liberam jurisdictionem, et sine sui appellatione concessit. Multis incendiorum damna supplevit,
139

