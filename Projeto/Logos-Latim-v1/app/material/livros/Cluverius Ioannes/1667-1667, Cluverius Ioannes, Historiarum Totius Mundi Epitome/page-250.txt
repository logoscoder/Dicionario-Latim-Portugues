in Alpibus depraedantur, perrepfit in munitionem Formicariam, suaque vafricie omnes ad se primates pellexit
Italiae. Hugo abjecta spe tuendae Italiae, collegit gazam, atque in Provinciam digressus, Lotharium filium
Berengarii fidei tradidit, ovem lupo: mox ipse explevit mortalitatem. Berengarius obviis omnium exceptus
animis, ingens in capita, etiam lactentium, imperavit tributum, quo Hungaros Italia dimoveret. Expletis facile
decem modiis nummorum, quantum et olim Hugo pependerat, reliquum in suam rem convertit, uxore ejus Willa
interim domi presbyterum, filiarum praeceptorem, deamante. Sub haec Otho, adscito in consortium regni
Luithulpo, liberat Ludovicum regem Galliae, qui, quod Heribertum patris sui inimicum suspendisset, et
Wilhelmum Normannum trucidasset ex insidiis, Hugonis in Parisiensis custodia detinebatur. Cui regis affinis
contumeliae vindicandae, Otho cum XXXII legionibus aggressus Galliam, libertati restituit Ludovicum,
Luitprando interim Ticini Imperatoris admirante magnificentiam, cui et Otho Imp. suum legatum adjunxerat.
Paulo post Danicum exoritur cum Haraldo rege bellum. Ejus pater Gormo templum Sclesvigae ab Henr. Imp.
conditum everterat, Haraldus Marchionen ibidem constitutum trucidarat. Quamobrem Otho, nactus Jutiam, regio
ductu vacuam (Haraldus enim in Hollandia erat, memorem damnorum iram adversus invisam Erici, Sueonum
regis, dominationem distringens) ad Lymicum usque sinum penetravit, cujus objectu in Wandaliam excurrere
prohibitus, conjecta in undas lancea, iter ad Eydoram fl. reflexit. Interim pro Marchionatu slesvigae excitat
Cathedram, itemque Oldenburgi Episcopalem, et Danis Christianismum imperat. Haraldus rebus cum Imperatore
compositis, consortium Christianae religionis amplexus, divinam humanamque pacem egno suo concilavit, cum
mater ejus Thyra, Edeldrado Anglorum genita rege, quantum a Sclesvico ad occidentalem Oceanum patet, vallo
fossaque proscindere aggressa est, deinde opus Waldemaro regi reliquit absolvendum. Nam Haraldus superbius
subditis usus, Suenonis filii sui armis explusus regno est; Sueno totam religionis stirpem ab radice convulsit,
ingenti ob id favore sublatus Danorum, qui ter a Julinensibus piratis captum, impenso etiam mundo muliebri,
redimere non abnuerunt.
Mox Lothario, filio Hugonis, phrenesi extincto in Italia, novis exarsit motibus Imperium Occidentis.
Berengarius, qui tutelam quasi egerat regni pro Lothario, viduam ejus Adelheidem, Italiae haeredem (erat enim
Rudolpho nata rege) canusiana in arce obsedit. Regina indigne habita, implorat auxilium Othonis, accedente et
Agapeti II Pontificis voto. Mittit Otho filium Luithulphum; cumque is socordius rem gereret, ipse conscriptis
majoribus copiis in Italiam vadit, deturbatisque statim e regno Berengario et Alberto, Adelheiden e carcere
eductam Augusto jungit toro Papiae, Berengarii filias in Germaniam servandas ablegat. Inde Conradus, gener
Othonis, praeficitur Italiae, qui captum Berengarium cum filio deduxit in Germaniam, cum jam filius Caesaris
Ludolphus, ob novas patris nuptias, alieniori ab genitore animo esset. Nec Conradus satis gratum reperit officum
suum, Othone vix in conspectum admittente Berengarium. Quare gener et filius conspirant in Othonem;
Berengarius jurata Imperatori fide, remittitur in Italiam; sed Aquileia et Veroua
398

Henrico Imperatoris fratri assignantur. Intestinum id dissidium multo Germanis sanguine stetit. Conradus, dedita
Othoni Moguntia, rediit in gratiam cum socero. Ludolphus pertinacior, cum occupasset Bavariam, Ratisbonae
inclusus, et fame domitus tandem, assumto habitu miserabili veniam obtinuit, non sine Henrici patrui
objurgatione, impietatem ei in eos exprobrantis. Neque sic finis erat turbarum. Rebelles isti Hungaros antea
exciverant in Germaniam, molestiam creaturos partibus Othonianis. Hungari, composito inter Othonem
filiumque dissidio, cum atrox movere certamen pergerent, grandi praelio sunt victi apud Augustam. Centum
enim Barbaris militum millia, octo Othoni legiones erant. Sed Hungari occidione occisi sunt. Conradus bellator
acerrimus eorum gladiis in praelio cecidit, quos malarum auxiliatores molitionum adsciverat. Eademque
tempestate et Sclavi, qui erectis per infortunia Germanorum animis arma moverant, fusi domitique. Hermannus
Bilingus, conspicuae vir severitatis, Lunaeburgensem ab Imperatore ducatum accepit, finesque ditionis sibi
attributae egregie tutatus, stemma principum de se longa serie progagavit.
Eo tempore vetus Roma a Johanne XIII Papa; nova, id est, Constantinopolis, a Romano, Constantini VII filio,
quem puerum, a moribus magis, quam ab aetate appellant, pessimis corrumpebantur exemplis. Romanus enim
Imperator puerilibus vacabat lasciviis. Percunctatus Nicephorum Phocam, qui fieret, quod adeo res Romana
pessum iret, magnae libertatis accepit responsum: Ideo fieri, quod ipse imperaret, atque ipsius Nicephori pater
exercitui praesset. Nam tu, inquit, imperium male geris, et ille studet pecuniis. At si tu volueris, et animi
Romanorum et Respublica sat brevi mutabuntur, nec tamen subiro. His dictis, jussus suo arbitratu rem disponere
militarem Nicephorus, disciplinae ante omnia attendit animum, legiones priscas reformavit, conscripsit novas,
bellicis utrasque studiis exercuit. Queis artibus Cretenses Agareni succubuerunt, pleraeque urbes receptae,
interque eas Candace metropolis, unde Insulae nomen Candia. Curupas Cretensium Amiras, et Anemas secundus
ab illo dignitate, vivi in potestatem redacti Nicephori. Leo Phocas, frater Nicephori, pari animo Halepi Dominum
devicit praelio, quo tantam Saracenorum multitudinem prostravit, tantam cepit, ut illos desiderarent agri, his
implerentur affatim. Cumque Chabdanus Amiras instaurasset bellum, fugatus a Nicephoro iterum; Beroea Syriae
expugnata est. Romanus triennio in potenstate acto, exhaustoque voluptatibus corpore obiit, relicta Anastasia
(quae Theophano dicebatur) uxore cum filiis duobus. Sorores, urgente conjuge, ex aula remotas, monasterio
incluserat invitas.
250

