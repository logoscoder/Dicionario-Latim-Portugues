Conradus Imp. et Ludovicus novis domi turbis excepti. Ludovicus e Sicilia revectus in Galliam, ante omnia
diremit matrimonium cum Eleonora, obtentu consanguinitatis usus, ne difficiliore adulterii probatione laboraret.
Illa mox Henrico Andegavensi nupsit, materno jure Anglorum regi, et duci Normannorum; paterno, Comiti
Andium, Turonum, Coenomannorum; uxorio, jam Comiti Pictonum et duci Aquitaniae. Quae delicatissime apud
novum habita maritum, feralium bellorum facem inter Anglos Gallosque praetulit: Constantia, Adelfonsi
Gallaecorum regis filia, toro Franci sociata. Romanis Episcopis, per hosce annos, vix vitam in urbe, aut mortem
pacatam civitas sua concessit. Indignatus enim populus, Tiburtinis favere antistites, ad priscum morem
reformavit Remp. Pontifices sacra curare, et e decimis atque oblationibus alere semet jussit. nec segnius reliquae
Italiae civitates intestinis inter sebellis concertabant. Eugenius tamen III, Bernhardi quondam discipulus, cui illos
egregios de consideratione libros dicavit, Tiburtinorum auxilio coercuit populum Romanum, pacemque, sed
infidam, eo tenore dedit, ut abdicato Patriciatu, Senatores de sua autoritate urbem gubernarent. Idem Viterbii
Armeniorum legatos, de ceremoniis quibusdam consulentes, Romano ritu imbuit, edoctus ab iis, Joannem
extremi Orientis regem (quem Presbyterum aliqui nominant) potentissimum, Ecbatana nuper expugnasse, et
cruentissima acie Medorum ac Persarum reges eo prostravisse nomine, ut iter sibi Jerosolymann versus
patefaceret: qui tamen conatus irritus exstiterit. Legationi interfuit Otho Frisingensis Episcopus, Conradi Imp.
frater uterinus, historiographus, quem vitae jam tum taedebat, foeculentam ausus dicere tumultuosissimi
Imperatoris improbitatem. Coaetanei fuere Petrus Cluniacensis: Dodechinus presbyter, Guilelmus
Malmesburiensis, Richardus de S. Victore, petrus Lombardus, quem magistrum vocant sententiarum, Petrus
Comestor historiae autor Scholasticae, Malachias Hybernorum Episcopus, atque ejus generis alii, pro sui seculi
genio sapientes.
Caeterum Conradi ad Germanos reditum praeverterat Guelfo, infirmitatis causa in Siciliam delatus, ad veterem
belli tubam Rogerium. A quo iterum incitatus, civilia per Germaniam dissidia coepit renovare: Sed Friderici, qui
Conrado successit, prudentia repositus in gratiam patrui, conquievit tandem. Conradus, dum Italiam pacare
cogitat, Bambergae moritur, imperii anno XV, non sine suspicione veneni Italici, per Rogerii medicos dati.
Eo tempore, Petrus Abelardus et Gisilbertus Pictaviensis Episcopus, sinistre de Trinitate visi ab Eugenio
Pontifice damnati sunt.
Alius stolide dictus Eum, cum stolidius sibi divinum honorem arrogaret, in carcere exstinctus est.
FRIDERICUS I, AENOBARBUS, Vulgo BARBAROSSA, Imperator Romanus. MANUEL COMNENUS,
ALEXIUS II, COMNENUS PORPHYROGENNETUS, ANDRONICUS COMNENUS, ISAACIUS
ANGELUS, Graecorum Augusti.
COnrado Caesari suffectus est, tam ipsius commendatione, quam principuum suffragio Fridericus, a capillo et
barba dictus Barbarossa, fratre genitus Conradi Friderico, et Henrici superbi Noricorum ducis filia; in quo duce
Teutonum nobilissimae conspirarunt familiae, cum pater esset e stirpe Gueiblinga Henricorum Caesarum, mater
de sanguine Guelforum Altorfensium. Simul consecratus est Aquisgrani, Trajectinis
443

datum ab Conrado Imp. Eipscopum Hermannum confirmavit. Reos majestatis judicaverat Trajectinos Conradus,
quod a summi Principis sententia ad Papam provocassent; Fridericus pecuniis eos multavit.
Actis deinde Mersburgi Comitiis, Canutum Magni, regis quondam Danorum, filium, et Suenonem nuper
defuncto Erico procreatum, de regno controvertentes, ita reconciliare tentavit, ut Imperatoris Sueno, Suenonis
vero Canutus beneficio potiretur Dania; Valdemarus, nefarie quondam a Magno interempti Canuti filius,
vadimonio se obstringeret utrisque. Sed reversus in regnum Sueno, deque aemulo comitem nactus, remissis e
vestigio literis, in eas se conditiones fallaciter adductum affirmavit, in quas Danicorum adhuc regum nemo
concesserit. Novas inde cum Canuto pactiones iniit, motisque in Suenonem Suecum armis, ob filii ejus injurias:
Finnos et Verendiam subegit. At hyemis rigore subactus ipse, ut retro ferret pedem, domi turbata omnia
factionibus reperit; atque a Sclavis insuper vexatus, ad Henrici Saxonis speciosam magis, quam utilem confugit
opem.
Erat ille Henrico superbo natus, fratre Guelfonis, ac post multam Friderici diligentiam, avitum Bajoariae
ducatum receperat. Henricus Caesaris patruus, ex Marchione Austriae Dux creatus, in compensationem damni,
exemptus fuerat Bajoariae dominio, cujus principem antea ut superiorem reverebatur. Guelfoni avunculo suo,
attribuit, Caesar Thusciam, Spoletum, Sardiniam, et Mathildis principatum. Conradum fratrem Palatinum Rheni
fecit, Guichmannum Antistitem Magdeburgicum, obnitentibus frustra Eugenio, ac post eum Anastasio
Pontificibus. Pacata sic quomodocumque Germania, firmataque autoritate, tertio imperii anno expeditionem
suscepit Italicam, ab exulibus Appulis, Laudensibus item et Ticinensibus, quos Mediolanensis infestabat civitas,
multis precibus exoratus. Cum de more in campis Roncaliensibus ad Padum fl. aliquandiu stativa habuisset, ut
ibi civitatum causas cognosceret, progressus, aliquot Mediolanensium munitiones destruxit: Evertit Terdonam,
pertinacius rebellantem, ac Ticini sueto in palatio Corona Longobardica redimitus, iter Romam flexit. Viterbii
exceptus est ab Adriano IV, qui nuper e sedis Romanae legato, cum Nidrosiensem in Norvegia Archiepiscopen
instituisset, ac Lundano Danorum Antistiti primatum concessisset in Suecos, cathedram illam adeptus, invito
populo, fuerat. Romani ab Arnoldo Brixiensi, Doctore suo persuasi, velut Petri Abeilardi discipulo, non
278

