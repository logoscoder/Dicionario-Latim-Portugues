custodiae mancipatur. Ita nequissime ab iis exuitur regno, qui vitam ipsi regnumque post Deum debebant. Ac
tanta rei indignitas visa est subditis, ut haud diuturnam ingratis esse contumaciam sinerent. E quibus Varinus et
Bernhardus comites, collecta manu valida, per Legatos denunciarunt Lothario, ut aut patrem redderet libertati,
aut armis secum divinum experiretur judicium. Qui conjecta in Episcopos culpa, patrem Dionysiano in
monasterio reliquit, ipse in Burgundiam deflectens, stativa ibi coepit habere. Ludovicus consilio et ope suorum
facile recuperata dignitate, tanta recreatus laetitia est, ut ipsum coelum, ex nubilo turbidoque inopinanter
serenum per plures dies, congratulari communi felicitati videretur. Mox Lotharius, expugnato licet incensoque
Cabilone castro victor, desertus tamen a fratribus Ludovico et Pipino, supplex ad partrem venit, verbisque pro
tempore castigatus, dicto patri sacramento, remeavit in Italiam. Ludovicus aditus obstruxit Italiae, ne quis se
invito in Germaniam transiret. Ebbo Danorum ille Euangelista, et Theodulphus Floriacensis, multique
Episcoporum alii, quod fidem Imperatori fregissent, ordinibus moti verterunt solum. Theodulphus tamen cantato
Caesari carmine, non veniam solum, sed et Aurelianensem Episcopen deinde est consecutus. Reliqui consultores
Lotharii divinam non effugere manum, intra IX septimanas dira omnes peste absumpti, nequaquam insultante
hostium morti Ludovico, sed alto cum gemitu Deum illis propitium comprecante. quinto post receptam
potestatem anno, Pipinus patri poenas pependit, praecoci leto mersus, praecedente ejus mortem minaci Cometae
signo. Cometam conspicatus Imperator, accivit eum, qui annales, a nobis ad marginem laudatos concinnavit,
quidque hoc Sidus portendat, percunctatur. Cum ille propheticum illud produceret, A signis coeli nolite timere,
quae pavent gentes. Bene, inquit Ludovicus, illum timemus solum, qui nos et ista creat. Sed et clementiam ejus
veneremur, qui nostram inertiam talibus admonere dignatur judiciis. Itaque mane largissime distributis
eleemosynis, omnes anlicos precibus jussit divinum placare Numen. Hinc instigatu Judithae, divisit inter filios
regiones, quorum Lotharius imperium cum Italia accepit, partemque regni Francici Australem, ad Mosam usque
fluvium; Carolo Judithae filio Francia; Ludovico
375

Bajoaria obvenit. Sed Ludovicus sua nequaquam contentus portione, quicquid trans Rhenum erat, sibi asserendo,
novis Germaniam concussit motibus. Ad quos compescendos, festinante Augusto, deliquium solis maximum, ut
stelae tanquam nocturnis e tenebris promicarent, lumen aliquod mundi mox ei subtrahendum praenunciavit.
Itaque eodem mense II Kal. Julii, Caesar curis confectus et apostemate intraneo, spiritum Deo reddidit prope
Moguntiam, anno vitae LXIV, Imperii XXVIII, Christi DCCCXI. Drogo frater ejus, Episcopus Metensis, funus
Caesareum maximo honore Metis sepeliendum curavit.
In haec tempora locantur Oecumenius, Suidas, Graeci: Haymo Halberstadensis Episcopus, Rabanus ex Abbate
Fuldensi, Episcopus Moguntinus, Aimoinus et Freculphus Historiographi. Tunc etiam Ansgarius Hamburgo
Episcopus datus, Holsatorum Euangelista, Brama ad Visurgin munita, Stada portus ad Albin, intercludendis
Danorum irruptionibus objecta. Georgius presbyter Venetus Organum coepit fabricari Aquisgrani. Paschasius
Ratbertus Abbas Corbejensis contra Betramum asseruit, Corpus et sanguinem Domini vere sumi in S. S. coena.
Jonas Aurelianensis ita defendit adversus Claudium Taurinensem imagines, ut nullum eis cultum deberi
pateretur, peregrinationem tamen ad loca sancta propugnaret.
LOTHARIUS I. OCCIDENTIS, MICHAEL III. ET THEODORA ORIENTIS AUGUSTI.
LOtharius Imperator susceptam Caroli fratris tutelam mala fide gessit. Cum enim ipsi et Ludovico Germaniae
regi, non ut fratribus consulere, sed ut Imperator dominaricuperet, nec arbitris decerni litem pateretur, ad vim
conversus, intestinum commovit bellum, quo Francicae conciderunt opes. Ludovicus et Carolus Fratres absentis
Lotharii copias magno superant praelio, centena ex utraque acie virorum millia cadunt. Ita flos regni Francorum
decussus, Lotharius regerere avidus cladem, pellitur denuo Germania, Ludovicus Carolusque Galliam et
Germaniam dividunt protempore: Placati tamen deinde fratris legationibus ex aequo partiuntur regiones, et
Lothario media inter illos provincia obvenit, cui ex eo lotharingiae superest nomen, Pipino juniori, regum nepoti,
ex fratre, relinquitur Aquitania. Hanc dum deinde Carolus affectat, proprii damnum pertulit exercitus, nec semel
caesus, tandem Pipinum Lothariumque captos a suis, regno Aquitaniae exuit, et pro monachis in coenobia
detrusit. Nec mitior in Bernhardum, matris quondam suae, ut habebatur, amasium, inopinato illum obruit leto.
Ludovicus Germaniae rector Abotritos defectionem molientes, interempto eorum rege, bello perdomuit,
terramque illorum per duces administrandam ordinavit. XIV Bohemorum duces, Christianismi candidatos, sacro
curavit fonte ablui. Nihilominus Bohemos paulo post rebellionem agitantes, instructo terruit exercitu, ut imperata
se promitterent facturos. Sed cum de pace cum iis agit Thachulphus, Sorabici limitis dux, primates alii indignati,
velut ad ipsum inclinaret Respublica, irruunt in Bohemos, et grandi sternuntur clade, coacti obsides dare iis, a
quibus accipere noluerant. Additque Annalium scriptor Fuldensium, eo tempore spiritum nequam ex arreptitio
quodam professum, suo instinctu ac sociorum, disco rdiam fastumque inspiratum belli ducibus, ut tanta clades
acciperetur, quemadmodum solens est satanae, quandoque vera maligno animo profari.
Lothario regnante, Mauri Arabes primam in Campaniae littora exscensionem facere ausi, Beneventum
occuparunt,
376

236

