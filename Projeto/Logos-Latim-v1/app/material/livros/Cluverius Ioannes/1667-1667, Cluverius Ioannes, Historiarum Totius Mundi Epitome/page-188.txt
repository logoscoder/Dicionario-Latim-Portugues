Ecclesiarum tenerent, ea accepto pretio redderent. Ut cuique fas esset, honesto testamento haeredes instituere. Ut
orbis et virginibus cognati haeredes essent; Nam virginitatem sancte colentes in honore habebat, frequentabatque
sermone illud: Cunctos mortales summo regi omnium rationem reddituros: Sacra disserentes stans audiebat,
indecorum dicens, institutis de Deo sermonibus negligentes aures praebere.
Tricesimo Imperii anno Constantem filiorum minimum Caesarem fecit: sicut Constantium vicesimo,
Constantinum decimo adsciverat. Tunc Hierosolymae ingentem Episcoporum conventum egit, Tyro avocatum,
quo Athanasii causa venerant. Qua non finita, Eusebius
298

Caesariensis, vix satis aequus Athanasio, cum reliquis Constantinopolim ivit, et in Constantini laudes perotavit.
Secutae sunt Constantii nuptiae, et Indorum legationes, qui fidem nuper Christi per Frumentium Alexandrinum
renovatam acceperant, sicut et Iberes, orta occasione et narratis ancillae regiae; qui populi a Constantino
confirmati, testimonium Christi Majestati perhibuere. Ac patuit omnibus, Principem Christianum ab ultimo
Occidente, usque ad extrema Orientis timeri. Nam ut Britanni initia Constantini, sic suprema ejus tempora Indi
coluere. Ultimo imperii anno fratris filium, cui ex patre Dalmatio nomen fuit, Caesarem jussit, assentientibus
valide militaribus. Ita anno dominationis tricesimo secundo, cum totum orbem solus annos tredecim tenuisset,
ultra sexaginta tres natus, in Persas tendens, et summa cum laetitia baptizatus in suburbio Nicomediae, pie
placideque migravit ad superos, cum obitum ejus tetrum sidus regnis, quod crinitum vocant, portendisset. Funus
relatum in urbem sui nominis, et in Martyrio Apostolorum quod ipse magnificentissime exstruxerat, sepultum.
Quod sane P. R. aegerrime tulit: quippe cujus armis, legibus, clementi Imperio, quasi novatam urbem Romanam
arbitraretur. Pons per Danubium ductus, aemulatione Trajani, quem ob adspersos passim titulos herbam
parietariam vocabat, laudis ipse cupidissimus. Castra castellaque pluribus locis commode posita. Fiscales
molestiae severius pressae, cunctaque (ait Aurelius) divino ritui paria viderentur, ni parum dignis ad publica
aditum concessisset. Quod ille haud dubie de Christianis locutus est sicut et Zosimus, laudibus Constantini,
perinde ut Christi, infensissimus, atque ob id fidei apud Christianos tunc merito exiguae aut nullius. Nec
meliores illi, qui posterioribus hisce seculis donatum a Constantino Imperium, urbemque Romam Romano
Episcopo fabulantur, quo figmento nihil est ab omni historiae veritate alienius, nisi forte pupillum quis velit
Constantinum novissimis annis credere. Per ea tempora Lactanius Crispum Caesarem, Constantini filium,
erudivit, vir ingenio dives, non opibus. Juvencus item poeta Christianus, Eusebius Episcopus, pluresque alii
viguere. Coepit tunc vita solitaria per Paulum Eremitam, et Antonium, qui tyrannorum et mundi detestatione,
deserta petierant, eaque sanctis studiis excolebant, Meletius Episcopus, qui tempore persecutionis in
Alexandrinam dioecesin irruperat, multosque praeter legem Ecclesiis praefecerat, cum factione sua multatus
presbyterio, varias orthodoxis turbas dedit, ac tandem Arianorum auxit numerum.
Titus Calpurnius Poeta, et Nazarius, Rhetor sub haec tempora floruerunt.
FL. CONSTANTIUS, Et Fratres ejus CONSTANTINUS Et CONSTANS.
COnstantinus successores filios tres reliquit, quibus imperium ipse distribuerat, atque unum fratris filium: verum
Dalmatius Caesar prosperrima indole, neque patruo absimilis, haud multo post oppressus est factione militari, et
Constantio patruele suo sinente potius, quam jubente. Ita ad tres orbis Romani dominatio redacta, qui singulis
suas partes regendas habuerunt. Constantinus cuncta trans Alpes, avitam ditionem: Constantius a freto
Propontidis Asiam atque Orientem: Constans Illyricum, Italiamque et Africam, Dalmatiam, Thraciam,
Macedoniamque et Achaiam: Annibalianus Imperatorum consanguineus, Armeniam nationesque circum socias
tenebat. Interim ob Italiae Africaeque jus dissentire statim Constantinus et Constans coeperunt. Constantinus
restituto, ut decretum a patre ejus fuerat, Athanasio: dum
299

latrocinii specie incautus foedeque temulentus in aliena irruit, ut ignotus obtruncatur prope Aquileiam, et in
fluvium, cui nomen Alsa, projicitur, acto triennio Imperii. Ita respublica ad duos Augustos devoluta est,
Constantis Imperium strenuum aliquandiu et justum fuit: Francos Galliam populantes devicit, Synodi Nicaenae
propugnatores, interque eos Athanasium, nullis non Arianorum fraudibus agitatum, defendit: sed per aetatem
cautus parum, atque animi vehemens, adhuc ministrorum pravitate praeceps in avaritiam, despectumque
militarium, nec libidinum infamia caruit.
Quare dum venandi cupidine per sylvas saltusque erraret, conspiravere aliquanti militares in ejus necem,
auctoribus Chrestio et Marcellino, simulque Magnentio Gallo; queis ubi patrandi negotii dies placuit,
Marcellinus natalem filii simulans, plerosque ad coenam rogat. In multam noctem convivio celebrato,
Magnentius quasi ad ventris secreta secedens, habitum veterabilem capit. Ea re cognita, Constans fugere conatus
apud Helenam oppidum, Pyrenaeo proximum a Gaisone cum lectissimis misso interficitur, anno tertio decimo
Augustae dominationis (nam Caesar vivo patre ad triennium fuerat) aevi septimo vicesimoque, rebus plurimis
strenue in militia gestis, exercituique per omne vitae tempus sine gravi crudelitate terribilis.
Hujus morte cognita Vetranio, magister militum per Illyrios et Pannoniam, literarum prorsus expers, idcircoque
agresti vecordia pessimus, dominationem apud Mursiam improbe corripuit. Eum Constantius cis mensem
decimum, facundiae vi dejectum imperio, in privatum otium removit: quae gloria post natum imperium, ei soli
188

