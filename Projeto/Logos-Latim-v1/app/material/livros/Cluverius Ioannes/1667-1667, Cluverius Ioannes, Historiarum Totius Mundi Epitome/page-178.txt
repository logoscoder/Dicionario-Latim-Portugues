Aegyptum statim recepit. Atque ut erat ferox animi, cogitatione multis vehementer irascens, quod adhuc Tetricus
Gallias obtineret, Occidentem petiit: atque ipso Tetrico exercitum suum prodente, quod ejus scelera ferre non
posset, deditas sibi legiones partim prostravit, partim in fidem recepit. Princeps igitur totius orbis Aurelianus,
pacatis Oriente et Occidente, de Zenobia et Tetrico speciosissimum Romanis triumphum exhibuit.
Tetricus Corrector Lucaniae postea fuit, filius ejus in senatu permansit. Zenobia posteros Romae diu durantes
reliquit, mulier venusta, casta, dentibus margaritarum candore praeditis.
282

Aureliano imperante, etiam Monetarii in urbe rebellarunt, vitiatis pecuniis, quum poenae metu bellum facerent
usque eo grave, uti per Coelium montem congressi, septem fere millia armatorum confecerint. Eos Aurelianus
victos ultima crudelitate compescuit, plurimos nobiles capite damnavit, saevus et sanguinarius, ac necessarius
magis in quibusdam, quam in ullo amabilis Imperator. Provinciam Daciam retineri posse desperans, omisit,
abductosque Romanos ex urbibus et agris Daciae, in media Moesia collocavit. Annonam urbis auxit, habuitque
in animo vinum gratuitum dare, cum diceret, populo Romano saturo nihil quidquam esse laetius.
Delevit fiscales et quadruplatorum calumnias, consumptis igni tabulis, monumentisque hujusmodi negotiorum,
decretaque ad Atheniensium morem injuriarum abolitione. Fures provinciales, repetundarum ac peculatus reos,
ultra militarem modum est persecutus, ut eos ingentibus suppliciis cruciatibusque puniret. In templo Solis
multum auri gemmarumque constituit. Incitatus adversum Christianos, dum subscribere cruento edicto parat,
enervatis subitobrachiorum commissuris repressus est, patefactumque coelesti indicio, nihil facultatis esse
Principibus mundi, contra Ecclesias Christi, nisi quantum Deus permittat.
Tandem indicto Persis bello, Cum iter faceret inter heracleam et Byzantium, malitia notarii sui et manu
Mucaporis interemptus est, filioque aut filiae sororis, et aliis multis, quos levi aut nulla de causa occiderat,
poenas exsolvit, anno imperii sexto.
Mnesteus enim notarius, minas ejus timens, praedae delictique conscientia, ad quosdam militares, amicos ipsius,
nomina pertulit annotata, falso manum Principis imitatus, tanquam Aurelianus ipsos pararet occidere; Illique eo
metu accensi facinus patravere. Re prodita, templum occiso delatum, Mnesteus bestiis objectus est. Aureliano
imperante, Dionysius et Felix romani, Firmilianus Cappadociae, Gregorius Thaumaturgus Ponti Episcopi
viguerunt. Plotinus senex Philosophus decessit, ejusque discipulus Porphyrius e Christiano, hostis
Christianorum, maledicis eos laceravit scriptis, reprehensoresque suos reprehendens, a Methodio Tyri Episcopo,
et ab Eusebio, postmodum Caesariensi et aliis, digna suis conviciis responsa tulit.
CLAUDIUS TACITUS Et frater ejus FLORIANUS.
INterfecto Aureliano, pudore ac modestia, si non metu certabatur inter milites et Senatum, neutris Principem sua
sententia creare audentibus. Tandem Senatus, sexto circiter mense post Aureliani interitum, Tacitum e
consularibus, mitem sane virum, Imperatorem dicit, cunctis fere laetioribus, quod fracta militari ferocia legendi
jus Principis proceres recepissent. Quae tamen laetitia brevis, neque exitu tolerabili fuit. Namque Tacito
confestim a ducentesima regni luce Thyanae mortuo, aut, ut plerique aiunt, factionibus oppresso; cum tamen
prius Scythas, Maeotidem et Phasin transgressos, repulisset, et auctores Aureliani necis excruciavisset: Florianus
ejus frater, imperium quasi haereditarium, nullo Senatus aut militum consulto invasit. Qui uno mense aut altero
vix retenta dominatione, victus a Probo apud Tharsum, ab suis interficitur. Tacitus vero recusaverat imperium.
Florianus illud appetiverat. Idem Tacitus capitale esse snxit, cum bonorum proscriptione, si quis argento publice
privatimque aes miscuisset, si quis auro argentum, si quis aeri plumbum. Patrimonium suum publicavit, quod
habuit in reditibus sestertium bis millies octingenties. Pecuniam quam domi collegerat, in stipendium militum
vertit. Togis
283

et tunicis iisdem est usus, quibus privatus. Cornelium Tacitum, scriptorem historiae Augustae, quod parentem
suum cundem diceret, in omnibus bibliothecis collocari jussit. Holosericam vestem viris omnibus interdixit. Ipse
vitae parcissimae, ut sextarium vini tota die nunquam potaret, pranderetque uno gallinaceo et ovis, in senectute
validior minutulas literas legit ad stuporem, nec unquam noctem intermisit, qua non aliquid vel scriberet vel
legeret. Uxorem gemmis uti non est passus. Tamen constat moderatissimum Principem militari improbitate
eorum, qui cognatum ejus quendam occiderant, et vindictam metuebant, oppressum, mente atque animo
defecisse.
AURELIUS PROBUS.
PRobus patre agresti, sed tamen ordinum ductore ortus, civitate Sirmiensi, adolescentiam sic egit ut prope
imberbis, Valeriani judicio, Tribunatum acciperet. Nec enim facile quisquam ad virtutum summam maturescit,
nisi qui puer seminario virtutum generosiore concretus, aliquid inclytum designavit. Tacito absumpto fataliter,
cum Tribuni manipulatim milites alloquerentur, dicentes, requirendum esse Principem aliquem fortem, sanctum,
verecundum, clementem, probum; quasi divino nutu undique ab omnibus acclamatum est, Probe Auguste, Dii te
servent. Oneratus igitur Imperio, invitus et retrectans, et saepe dicens; Non vobis expedit milites, non mecum
bene agitis, Ego enim vobis blandiri non possum: Cum tamen deponere rem invidiosissimam, ut ipse dicebat,
non liceret, egit personam a milite impositam. In Aureliani et Taciti insidiatores animadvertit. Floriani sociis
178

