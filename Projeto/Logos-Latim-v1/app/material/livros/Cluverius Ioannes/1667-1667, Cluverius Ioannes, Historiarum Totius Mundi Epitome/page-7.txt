iniquitatem indignatus, longe lateque verum Dei cultum propagavit. Et quanquam in Oriente ultra Euphratem a
patribus accepta religio nutabat, populis ad idololatriam propendentibus; tamen eodein tempore reges adhuc alibi
sacerdotio Dei altissimi fungebantur. Inter quos Melchisedecus in Palaestina, inter impios Chami posteros
degens, excelluit, vir plane admirabilis: cui non absimiles alii per Aegyptum, Geraris, vicinisque in locis extitere.
Hisce temporibus Tuisconem Germanorum regem ac parentem, ejusque filios Mannum, Ingaevonem,
Marsumque reges floruisse; Tuisconis comitem fuisse Danum, Danorum conditorem, Aventinus et Annius
viterbiensis ex supposititio Beroso memorant. Atque fuisse quidem illos gentium harum conditores,
antiquissimis Germanorum carminibus decantari, memorat Cornelius Tacitus; quod autem hisce temporibus
fuerint, haud scio an ullis e veterum monumentis ulli sit exploratum.
7

LIBER III. A Vocatione Abrahae, usque ad exitum Israelis ex Aegypto, annos 430 continens.
ABRAHAMUS.
NOndum abierat e mortalibus Semus, sed aetatis annos expleverat quingentos viginti quinque, quum Abramus
aliquot annos Chariis Mesopotamiae cum patre totaque cognatione moratus, parente mortuo in Palaestinam iter
dirigere jussus est. In consiliis enim erat Deo, nominis sui praedicationem per omnes Orientis regiones
circumferre, et ad ipsos impii Chami posteros virum pietate et sapientia excellentem mittere, qui intermorientem
apud illos sui cognitionem resuscitaret, et Messiae, mundi servatoris, adventum clarius distinctiusque
praenunciaret. Quare diserte ei promisit, fore ut semen, e quo omnibus populis salus oriretur, ex ipsius lumbis
proveniret suo tempore. Hoc ille oraculo fretus in Palaestinam pergit, ibidemque prope Sichemum novo firmatur
numinis alloquio de totius Palaestinae possessione suis posteris donanda. Sed fame exorta in Aegyptum migrat,
cujus reges Pharaones appellabantur. Qui tunc ibidem regnabat, pulchritudine illectus conjugis Abrami (Sara ei
nomen erat) sibi associare mulierem cogitavit. Mox vero repentinis percussus malis. marito eam honorifice
restituit intactam: Sic in Aegypto Deus ab Abramo praedicatus innotuit. Sic Aegyptus Arithmeticam et
Astronomiam, Abramo doctore accepit: quas disciplinas ab Aegyptiis multis post seculis edocti Pythagoras,
Thales, Democritus, et Graecorum alii, in varias terras propagarunt. Ex Aegypto rediens Abramus amicus Dei
mire collocupletatus, Lothum fratris filium, universae peregrinationis socium, a se dimisit. Quae prophetarum
Dei separatio, paulo post ad ingentem Divinitatis gloriam redundavit. Res autem ita gesta est. Late eo tempore
Assyrii dominabantur in Oriente, prout superiori libro annotatum est. Ninus Junior (qui Bacchus senior
Graecorum nonnullis creditus) distributo inter Satrapas regno, voluptatibus suis serviebat, ideoque duces illi
praefecturarum suarum Reges sunt appellati. Itaque Amraphel Babyloniae, Ariochus Elassari, hoc est, Ponti,
Kedor Laomor Elymaeorum, Thideal Pamphyliorum reges erant, qui societate inter se inita, rebelles Sodomae,
vicinarumque regionum rectores, ad obedientiam Assyriorum armis revocare instituebant. Initio eis feliciter
cessit expeditio: Nam Arabiam omniaque Jordani finitima victricibus armis pervagati, magnam Gigantum (erant
illi Chamo progeniti) stragem ediderunt, insuper quinque earum regionum regulos, acie devictos, in captivitatem
secum rapientes, interque eorum subditos etiam Lothum, recentem sodomis advenam factum. Ibi Abramus fama
cladis excitatus, agnati calamitatem non tulit, sed Deo fldens, qui omnes ipsius adversarios diris se suppliciis
persecuturum promiserat, victorem exercitum exigua manu aggressus fudit fugavitque, captivis omnibus
receptis. Sic cunctis populis patuit, quantum Dei veri virtus fictitia numina antecelleret. Quare Melchizedecus
Solymorum rex, Abramo a secundo praelio redeunti cum bened ctionibus et commeatu occurrit, ac vicissim ab
eo in gratitudinis et reverentiae testimonium decimas omnium bonorum consequitur. Caeterum Abramus tantis
Dei immortalis beneficiis auctus orbitatem tamen suam moerebat, quod nullam e sterili conjuge sobolem
susciperet, jam octogenario major. Ergo ratus aliam complendis oraculis Uxorem destinari, suadente Sara, ex
Agare Aegyptia, Ismaelem genuit, cujus posteri deinde
8

Arabiam ab Assyriis evastatam occuparunt, ac hodiernum retinent. Verum Abramus hoc consilio lapsus est,
semen a Deo promissum incredibili mentis ardore expetens. Quare Deus virum sibi deditum hospitis instar
invisens, ex ipsa Sara ei prolem est pollicitus eodem tempore, quo Sodomorum terram, Abrami antea fide
servatam, ob nova scelera coelesti incendio consumpsit. Lacus Asphaltites irae Numinis aeternum monumentum
factus est. Nihilominus patruelem ejus Lothum cum filiabus, Abrami preces diro supplicio exemere. Uxorem
Lothi, quod contra educentis angeli praeceptum ad urbem sceleratam respexisset, propria stultitia perdidit. Filiae
ejus mortalium genus interiisse arbitratae, patrem vino sopitum ad incestos complexus solicitant. Ex nefaria
commixtione Moabus et Ammon, potentium populorum conditores prodiere eodem anno, quo Abramo (quem
Deus Abrahamum ob incrementum sobolis dixerat) jam centenario, e conjuge effoeta et sterili filius obvenit, die
partus octavo secundum oraculum circumcisus, qui ex rei novae et admirandae risu Isaaci nomen obtinuit. Inde
Judaeis vicinisque populis mos circumcidendi parvulos inolevit, certum posteritati documentum, singulare semen
ex illo populo proventurum, e quo salus universis terris existeret. Qui istius spei participes esse cupiebant,
eundem ritum amplectebantur. Caeterum immolandum illud semen Deo, moxque incolume e morte revicturum,
in Isaaco demonstratum est. Hunc enim pater immolare jussus in monte Moria, in quo sequentibus seculis
templum Jerosolymitanum stetit, cum animo obtemperandi Deo cultrum admoveret jugulo filii, revocatus ab
7

