rebus, in Sueciam enavigavit. Ibi tandem Carolus, hortantibus Suecis, regiam dignitatem hactenus recusatam
sumit, addita lege, ut posteris ejus utriusque sexus haereditaria maneret, nec unquam ad Polonos revolveretur.
Mox renovato bello, a Chot-Kevizio Livoniae praeside, acri praelio prope Rigam stratus, VIII suorum millia
desideravit. Quae clades in annum seculi hujus quintum incidit.
Biennio ante ab Henrico IV edictum bene Christianum, refraenandae duellorum licentiae, conditum, sancita in
provocatores illos poena capitis, qui ferro potius quam jure lites, saepe etiam leviculas, propudiosa audacia
decernunt.
Minus Christiane Sabaudus, nocturnis insidiis Genevam adortus, minime indicto bello. Ducenti bellatores jam in
muris erant, cum caesis excubitoribus, puer qui laternam gestabat, profugus, periculum enunciavit; quo exciti
636

cives, aut depulere insidiatores patria, aut captos poenis affecere.
Secutus est obitus Elisabetae Anglorum reginae, foeminarum omnium, quae sceptrum gestarunt, felicissimae,
quae non secure inter voluptat es, sed caute inter dignas principe sollicitudines versata, fortunatum regimen
tranquilla morte finivit, vitae anno LXX, regni XLV. Haeredem scripsit Jacobum VI, Scotorum regem, amitae
suae pronepotem, pacis et literarum studiis clarissimum. Ejus tamen virtus insanas quorundam, dignitati suae
timentium, conjurationes VIX effugit. Detectae divino prorsus ductuinsidiae, et clementia pene inaudita,
proditoribus aliquot jam ictum praestolantibus carnificis, gratia sceleris facta. Rex ad securitatem regni, Angliam
Scotiamque uno Magnae Britanniae nomine complexus, Pontificiorum sustulit conventicula; leges de disciplina
proxime ad majorum ritus accedente sanxit, cum Philippo III, Hispano pacem integravit.
Conraria Mahumetes Sultanus intemperie, uxorem propriam, quod de filii fatis curiosius esset scisitata, adjici in
mare jussit cum consciis, filio in conspectu matris strangulato. Sed tyranno sequens annus advexit poenas
crudelitatis ignavissimae. Nam Taurisium ei Emir Emza, Persarum Sachus (sic regem vocant) satrapae cujusdam
Gassii defectione usus, ademit: Melitenses Naupactum et Patras destruxere. Rusvormius caesis ad Pestum
Turcis, Hatuanam recuperavit. Sultanus ipse prae abdomine vix pedum compos, inter concubinarum et
exoletorum greges, febri correptus pestilenti, anno aetatis XXXIV periit, acto tyrannidis octennio. Reliquit
Achmetem filium pene impuberem, fortuna isti familiae insueta, cui Alis purpuratus tutor datus. Tempus sane
instaurando Christianorum imperio opportunum, si fidem prius rectam instaurare ipsi, seque sincero invicem
complecti amore voluissent. Sed malitia nostra armatur iste, alioquin imbellis hostis. Clemens Papa non veritus
tunc Joa. Ritbergico permittere incestum cum fratris sui Ennonis filia conjugium, adjecta gratiae lege, ut
Theodorico Furstenbergio Praesuli locaret operam, qui oppressa Paderborna, sacrum ibi ritu Protestantium fieri
solitum aboleret, Liborium Wichordum Cos. afficeret supplicio.
Idemque autor Sigismundo Polono fuit, ut alteram duceret conjugem Austriacam, defunctae germanam.
Henricum IV impulit, ut Jesuitas, exitio olim regi structo infames in Galliam revocaret. Recepti sunt, refragante
Parisiensi curia, sed certis locis, eaque lege, ut sacramentum dicerent, de non violanda regis aut regni majestate,
exterisque consortio movendis. Sic corda regis reginaeque, cum morerentur, ipis destinata, sinistro omine:
pyramis, qua relegatio eorum continebatur, deprecante Petro Cotono publice amota. Paulo post domesticis rex
petitur insidiis, Marchionissae Vernolii, quam deperibat, propinquis Hispanica arte corruptis. Sed culpa amori
donata est. Officia apud Gallos venalia, pernicioso exemplo facta. Bellum inter Argentinenses Episcopos
aemulos, Henrici regis arbitrio suspensum antea, vicesimo tandem anno positum istac conditione est, ut Joannes
Georgius cedat, Lotharingius ei aurum ingens per Vittenbergicum, tradita territorii parte, persolvat.
Sub id per Septentrionem Christiani IV, Danorum regis, fida subditorum cura eluxit. Extremos Norvegios fines
ipse invisit, sincerioris doctrinae depositum conservari severe jussit, fratres Ulricum et Joannem, largiter
muneratos, suas in provincias extra regna dimisit, Ulricum ad Suerinensem episcopatum, Joannem in
Moscoviam. Sed hic splendidissime exceptus a Borisii legatis, et paulo post febri absumtus, praevertit morte sua
calamitates, quae triennio post Russiam inundarunt. Regi ex Anna Catharina, Joachimi Friderici Electoris
Brandeburgici filia, nascitur Christianus V, mense Aprili, quo eodem,
637

post septennium, paternorum successor regnorum designatur. Lustratur a Danis Grunlandia. Hamburgum,
florentissirma non Stormarorum tantum, sed et omnium Saxonum civitas, Regi, ut Holsatiae duci, homagium
maximo praestat apparatu. Regnum alta in pace insignibus passim aedificiis, arcibus, (in quibus magnificentia
eminet Frideburgici) navibus, templis, scholis exornatur.
Industria regis magnanimitati par, Crempas Stormarorum oppidum, cui ortum nos debemus, foslis vallisque
egregie communivit. Christianopolin, sui nominis oppidum, ad fines Sueciae in Blckingia, e fundamentis
excitavit, ut a meridie simul boreaque, amplissimarum ditionum terminos ab hostili invasione tueretur. Sed
utrisque finibus, aliquot annis post, duo firmiora haud paulo adjecit munimenta, Tychopolin altero a Crempis
lapide sitam, ad Rhinum amnem, ibi in Albim se exonerantem, et Christianiam in Scania, paludibus et mari
circumfluam. Dum iis gaudet pacis bonis Cimbria, in Pannoniam nova tempestas incubuit. Georgius Basta, quasi
Turcico solutus metu, quod Persae in Babyloniam usque excurrentes, Sultani pueri imperium vellicarent,
intestinum Hungaris et Dacis movet dissidium, Protestantes, quos in Turcam commilitones habuerat
399

