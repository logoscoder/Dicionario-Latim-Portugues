ad Confluentiam usque cremant: Inde et Treyirorum urbem, Episcopo interempto. Ludovici filius unicus,
Ratisbonae e fenestra delapsus, fractis cervicibus statim exspiravit.
Quare cum Gallia Germaniaque jam a multo tempore Danorum patuisset insultibus, Carolus Imperator, quantis
potest copiis munitionem eorum ad Mosam flumen oppugnat. Ubi dum diutius haeret, prodigiosa grandine tam
obsessi percelluntur quam obsessores, et ad pacis conditiones inclinant utrique. Godefridus Rex icto foedere, ut
sibi Frisia provincia et Gisela Lotharii regis filia darentur, baptismo initiatus est. Milites tributis muneribus
placati, aliquanti temporis quietem praestitere.
Agebatur jam annus istius seculi LXXXIII, cum Johannes VIII Papa veneno potatur a quodam suo propinquo,
eoque non, ut putabatur, confectus, malleorum ictibus occiditur, actis Papatus annis X. Constructor factionis,
invaso throno, brevi post interiit. Successit Marius Archidiaconus, quem Carolus Imperator rumoribus excitus in
Italiam, excepit honorifice. Ibi Vido Comes Thusciae, Dux Spoletanus, majestatis reus, ut effugeret judicium,
Saracenos sibi Mauritanos adjunxit foedere, gentesque Italicas timoris implevit. In hunc Carolus Berengarium,
consanguineum suum, dirigit, a quo Vido magna ditionum parte est exutus. Ne debellaretur, morbus obstitit,
totam Italiam, inque ea milites foede tunc populatus. Igitur Carolus Bajoarios in Italiam perduxit. Illorum terram
atrociter affixerat Zuentibaldus Moravorum Dux, societate usus comitis Arbonis, quem a Caesare constitutum,
principum duorum filii, eam dignitatem ex majoribus sibi deberi praetexentes expulerant. Involutus est iisdem
calamitatibus Arnulphus, Carolomanni filius, Pannoniae rector, quod Arbonis comitis tueretur inimicos. Nam
Zuentibaldus Pannoniam viris opibusque exhausit. Tandem advenienti Carolo sacramentum dixit Moravus
fidelitatis; Carolusque per Carinthiam in Vidonem profectus, redegit eum in ordinem, Vido purgatis jurejurando
culpis, in fidem receptus est Caesaris. Dehinc Carolomanno (Balbi is filius erat) Francorum rege, ex vulnere,
quod venanti aper inflixerat, mortuo, reversi ad ingenium Nordmanni, et cum rege dicentes, non cum regno
pactas inducias, necessitatem imposuerunt Francis, Carolo se Imperatori subjiciendi. Et Godefridus sane
Nordmannus Batavia in insula dolo peremptus est: Carolus tamen inexpugnabiles hostium vires aestimans
Parisios obsidentium, pacem ab illis ea conditione est mercatus, uti regiones ultra Sequanam sibi haberent; qui
tractus abhinc Nortmanniae nomen tulit.
Postea Caroli felicitas, qui Germaniam, Galliam, Italiamque pene solus teneret, more sortis humanae, praecipiti
lapsu ruit. Cum enim corpore simul animoque inciperet languere, ac Luituardo Vercellensi Episcopo, cui totum
se permiserat, litem de stuprata Richarde Augusta intenderet, adoptata jam Bosonis, rebellis istius, ex filia
Ludovici prole, iras accendit Germanorum. Franci, Saxones, Thuringi, Bavari, Arnulphum e Carinthia accersunt
Francofurtum, eumque Regem sibi statuunt, frustra obnitente Carolo. Qui cernens ab omnibus se deseri, missis
ad Arnulphum muneribus, pauca Alemanniae loca ad necessarios vitae usus sibi dari petiit: quibus impetratis,
sequentis anni initio diem clausit ultimum, novo exemplo patruus nepotis sui cliens aut pupillus factus, acto
Imperii fere novennio.
Nec Basilius Graecorum Imperator
385

perpetua fortunae blandimenta sensit. Dum enim templorum aedificationibus Michaelis expiare caedem nititur,
et classiariorum in iis abutitur opera, ratus se ab Elia Vate, quem colebat eximie, in coelum rapiendum: Agareni
arrepta occasione oras maritimas impune depraedantur, et Syracusas, infignem ac pervetustam Siciliae urbem,
prorsus evertunt. Mox Abdalla, novus Africae Calypha, Mahometum execratus, et Halyn secutus atavum suum,
ritus et orationes Saracenorum immutavit. Produvit deinde de se nepotem Elmedinallam, qui potitus Aegypti,
Carium urbem struxit, et regnum ibi Babylonico aemulum condidit. Id Christianae reipublicae detrimentum
resarcire visi Russi, Christi se samiliae applicantes. Cum enim Episcopus eis a Basilio Imper. missus, Dei
potentiam extolleret, atque inter alia servatos mediis in ignibus referret cultores ejus, Russi istius rei postularunt
documentum sibi dari, et Euangeliorum librum in ignem mitti, veritatem dogmaris hoc signo exploraturi.
Episcopus Deum obtestatus, ut virtutem suam tantae multitudini approbare dignaretur, obtinuit quod poscebatur.
Liber flagrantissimo in camino nihillaesus, consumptaque tandem omni ignis materia incolumis repertus, movit
Russos, ut extemplo nomen Christo darent.
Sequiori miraculo illusus est Imperator Basilius, prophana curiositate inductus. Cum enim Constantinum,
filiorum vetustissimum, aegritudine fatali exstinctum, ardentius desideraret videre, Theodorus Santabarenus
monachus speciem defuncti, tanquam viventis, repraesentavit ejus oculis. Admirante Basilio, alter filiorum Leo
praestigias has dicere Satanicas, Santabarenum magiae insimulare; haud immerito. Monachus in longum jacere
doctus odium, id egit interim sedulo, ut retenta Imperatoris gratia filio exitium strueret. Persuadet Leoni, ut ad
incertos casus pugionem secum ferat clam in ocreas abditum. Fingit deinde apud Basilium, insidiis eum a filio
peti, testimonio esse gladiolum, quem occulte in ocreis Leo gestet. Ita circumventus calumnia praestigiatoris
egregius juvenis, in vincula mittitur, multis civium miserabilem ejus fortunam lamentantibus. Quorum voces
obiter haustas Psittacus quidam palatinus, solenni in convivio, ut consuetudo fert avis illius, repetens crebrius
ingeminansque, Heu Domine Leo, profundam epulantibus tristitiam incuslit. Cujus ut causam postulat Imperator,
illi arrepta e garritu avis occasione, deprecantur pro Leone, hominemque innoxium vinculis eximunt. Basilius
haud impune tulit Satanicae artis commercium. Nam paulo post in venatione, ingentem percussurus cervum,
242

