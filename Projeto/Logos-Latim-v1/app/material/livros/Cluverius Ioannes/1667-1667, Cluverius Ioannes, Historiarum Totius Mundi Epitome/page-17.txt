et clades, regisque sui morte Atheniensibus victoria stetit. Cum eo regia potestas exstincta, Atticae deinceps
Archontes jus dixere; quorum primus Medon, Codro genitus,
23

posteris suis Medontidarum nomen reliquit. Tota tum Graecia magnis motibus concussa est. Orestes olim
Clytemnestrae matris, Aegistique adulteri ejus caede, patris sui Agamemnonis manibus parentaverat, avitoque
regno diu ac feliciter praesuerat. Ejus nunc filii ab Heraclidis Peloponneso exclusi, variisque jactati casibus,
quintodecimo anno sedem cepere circa Lesbum insulam, Achaei vero ex Laconica pulsi, eas sedes occupavere,
quae ab illis Achaiae nomen ferunt. Pelasgi gens vaga et populosa, Athenas commigravere: acerque belli juvenis
nomine Thessalus, natione Thesprotius eam regionem armis cepit, quae nunc ab eius nomine Thessalia
appellatur, antea Myrmidonum vocata civitas. Paulo ante Haletes, sextus ab Hercule, Hippotis filius, Corinthum,
quae antea fuerat Ephyre claustra Peloponesi continentem, in Isthmo condiderat. Lacedaemonii in Asia
Magnesiam, Athenienses in Euboea Chalcida et Eretriam coloniis occupavere. Nec multo post Chalcidenses orti
Atticis, Cumas in Italia, magnoque post intervallo Neapolin condidere.
DAVID.
TUnc David secundus Hebraeorum Rex, idemque e Schola Samuelis Propheta eximius, pietate in Deum, justitia
in subditos, moderatione in hostes, cunctos reges antecelluit, dignus a Deo judicatus, cujus posteris aeternum
sponderet imperium, sexcentis triginta quinque annis post Jacobi Patriarchae de codem regno vaticinium. Nec
promisso fides defuit. Posteri enim ejus res Hebraeas moderati sunt, donec ex eis Christus aftloruit, quem genus
humanum pro Rege Deoque colit. Initia regni turbavit Abnerus, Saulis militiae magister et patruelis, dum regis
suit filio imperium parat. Crebris praeliis inter regum duces concurrebatur, quoad Abnerus ad Davidem
perfugeret, aemuli sui Joabi dolo peremptus, Davide inscio. Octavo sic regni anno David totius Hebraeorum
gentis imperium nactus, ante omnes alios Philistaeorum superbiam secundis praeliis edomuit. Hierosolymam a
Jebusaeis obsessam vi expugnavit, arcamque divini foederis Kiriathiaris in munitissimam Sionis arcem transtulit.
Quietem deinde a bellis propagandae religioni struendoque Dei templo impendens, aedificationis istius gloriam
filio reservari oraculo edocetur. Inde Moabitas Syriamque pene omnem subegit, victisque stipendium imposuit.
Auri, argenti, aeris, ex praeda immensum pondus retulit. Magna adhuc erat Ammonitarum Regis potentia, qua
fisus legatos Davidis, amicitiae causa missos, ludibrio habet, contumeliae vim adjungit, bellumque adscitis in
auxilium Syris ingens parat. Id Rex David partim Joabi opera, partim ipse per se felicissime repulit, totumque
Ammonitarum regnum, vindicatis acriter injuriis, sibi subdidit.
Sed mox patuit secundas res acutioribus animum stimulis explorare. Miseriae enim tolerantur, felicitate
corrumpimur. Illectus enim David Bathsebae, mulieris cujusdam primariae, pulchritudine, stuprum ei infert,
adulterium caede mariti ejus Vriae viri fortissimi cumulat. Nec id impune. Increpatus a Nathane Propheta
agnoscit quidem flagitium, amoremque Numinis recipit, sed ut documentum esset regibus, ne summi regis jussa
contemnerent, aliquot annis post in filii sui contumacia didicit, quantum scelus esset Patri Opt. Maximo
rebellare. Qui conjugem alienam macularat, idem dedecus in aliquot genialis tori sociis et una filiarum est
expertus. Sed quia errores agnoverat, poenitentiaque emendarat, ex infortunio major emersit. Regnum enim, ex
quo pulsus erat ab Absolone silio, brevi recuperavit. Absolonis perdecora caesaries quercui illigata, dum
praelium adversus paternas copias init, pendulum Joabo objecit, cujus cruenta dextera confossus, impietatis
24

in patrem poenas luit. David compressis exteris domesticisque motibus, regnum in pace florentissimum mira
pietate excoluit. Aluit ultra cantorum quatuor millia, qui Dei laudes diesque noctesque personarent. Recensitis
per curiositatem subditis, quibus militaris aetas esset, ultra sedecies centena millia reperit. Sed ut non tam
numero hominum, quam pietati attenderet, uno triduo LXX millia peste interierunt. Tandem septuagenarius
mortalitatem exuit, anno regni quadragesimo inter rara humanae felicitatis virtutisque exempla numerandus.
In ejus tempora confert Eusebius Ionum migrationem Asiaticam. Magna vis Graeciae juventutis, ait Paterculus,
abundantia virium sedes quaeritans, in Asiam se effudit. Nam et Iones duce Ione (Aelianus Neleum vocat Codri
filium) profecti Athenis, nobilissimam partem regionis maritimae occupavere, quae exinde appellata Ionia,
urbesque constituere, Ephesum, Miletum, Colophona, Prienen, Lebedum, Myuntem, Erythram, Clazomenas,
Phoceam: multasque in Aegeo atque Icario cepere insulas, Samum, Chium, Andrum, Tenum, Delum, aliasque
ignobiles. Et mox Aeolii eadem profecti Graecia, longissimisque acti erroribus, non minus illustres obtinuerunt
locos, clarasque urbes condiderunt, Smyrnam, Cymen, Larissam, Myrinam, Mitylenem et alias.
Amicus etiam Davidi Hiromus Tyriorum Rex, Abibali filius, classem habuit, plurimum potentem mari. Ea Gades
in extremo Hispaniae littore, et in Africa Uticam condidit.
SALOMON.
DAvidi successit Salomon filius, tertius Hebraeorum Rex, jussu patris et Prophetarum inunctus, spretis Adoniae
ac gregalium ejus conatibus, mox etiam punitis, cum res novas moliri pergerent. Salomon optione sibi a Deo data
petendi quod vellet, sapientiam omnibus aliis rebus praetulit. Eam divino munere consecutus est tantam, ut in
admirationem omnes terrarum principes raperet, certatimque eorum legationibus donisque ambiretur. Sapientiam
pax, divitiae, reliquaque mundi bona affatim comitabantur, ut Regum sui seculi longe esset clarissimus,
17

