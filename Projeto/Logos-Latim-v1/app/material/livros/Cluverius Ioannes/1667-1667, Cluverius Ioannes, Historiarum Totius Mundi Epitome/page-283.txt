nimiumque demisse supplicantem sibi, Caesarem rejecit, ea tantum lege exorabilis, si Goslariam praemii loco
obtineret.
Quod postulatum cum iniquius videretur Friderico, augere cupienti imperium, haudquaquam diminuere,
accusavit eum postea laesae majestatis. Tunc vero dissimulata ira, qua potuit, virtute adortus Ligures,
Brixianorum insidiis vincitur. Corruit suffosso equo, rapitur ejus aquila, ab uxore pro mortuo lugetur. Sed quinto
post die, Ticini prius Imperatorio habitu conspectus est, quam vivere crederetur. Ibi plerique Antistites aperte
testati, defecturos se a Friderico, nisi Pontifici reconciliaretur, rem ad legationes de pace deuxerunt. Narrant
Antonius Sabellicus, Joannes Nauclerus, Jac. Philippus Bergomas, venisse venetias Pontificem, ind
dissimulatinem sui compositum, quod parum fideret Italis.
Proditum ibi, postulatumque ad deditionem a Caesare, apud Venetos tanto in honore fuisse, ut bello eum navali
defenderint, quo filius sit captus Imperatoris. Filium sub fide ad patrem missum effecisse, ut pax componeretur
de sententia Pontificis, redditaque ditione Ecclesiastica, perferret Fridericus, quicquid pro perpetrata culpa
Alexander injungeret. Hac lege ingressum urbem, et ad januas aedis D. Marci prostratum, ut absolveretur,
premente collum ejus Alexandro, audivisse illud Psalmographi: Super Aspidem et Basiliscum ambulabis, et
conculcabis Leonem et Draconem. Cum responderet Pontifici, Non tibi sed Petro, cujus es successor, pareo:
regessisse illum solita insolentia; Et mihi et Petro. Acta haec anno post millesimum centesimumque septimo et
septuagesimo: Veneti multis a Papa privilegiis ornati. Alexander post XVIII annorum turbas redditus urbi
Romanae, concilium egit magnum stabiliendo Papatui, jus allegendi mortuos in Divorum gregem, sibi soli et
successoribus asseruit. Waldenses multa Pontificiae docentes sedi contraria, bello domandos statuit. Petrum
Lombardum inique damnavit haereseos, parum intelligenos eorum, quae ille de Trinitate alicubi disseruisset.
Legem quoque tulit, ne quis Pontifex haberetur, nisi quem plures Cardinalium elegissent, Romanorum
magistratus Pontifici sacramentum dicerent. Ita decessit, anno ejus seculi LXXXI, quo et Manuel Graecorum
Imperator, ejusque aemulus Iconiensium Dynasta Solymanus. Manueli et cum Venetis navale bellum fuerat,
quod eorum mercatores, opum fastu contumaciores, comprehendi, bonisque multari praeceperat. Illi enim cum
praesenissent periculum, instructa classe, insulas vastarunt imperii, adjutique a Guilelmo Siculo, pro bonis
publicatis quindecim auri centenarios Augusto extorserunt. Secuta in Sultanum Persicum expeditio, ex Dorylaei
oppidi instauratione nata, per quam violata foedera Iconiensis querebatur. Conspicatus autem Manuelem
maximis copiis Iconium tendere, praeoccupat angustias, et pacem petit. Qua spreta a Manuele, incantius
procendentem obruit ex insidiis, et gravi afficit clade, ut perparum Imperator ipse a certissima morte abesset.
Stipulatus ergo destructionem Dorylaei et Siblaei Sultanus, ut reliquias exercitus Graeci dimitteret incolumes,
intellexit Manuelem parvi fracere vi expressam pacem. Itaque Tralles et Phrygiae Antiochiam deditione cepit.
Sed ad Maeandrum per duces Graecorum victis Turcis, variis deinceps praeliis est certatum, donec moris
utriusque principis finem turbis attulit. Manuel fatis vicinus, monasticum sumsit habitum, astrologorum, quibus
attenderat, vanitatem sera poenitentia piaturus. Illi enim XIV vitae annos ei adhuc superesse
451

praedixerant. Cessit vita, dominatus ambitiose annis XXXVIII, successore Alexio II filio, cui Annam Ludovici
Francorum regis filiam desponderat.
Ludovicus eodem tempore obiit, coronato jam Philippo ejus filio, cui Comes Flandriae nupserat, ex quo
conjugio, ob dotales Flandrorum provincias, larga bellorum seges nata. At post Manuelis obitum, improbissimos
gubernatores Graecorum imperium habuit.
Alexius Comnenus ex ephebis nondum excesserat, magnates interim pro arbitrio tractabant rempublicam.
Alexius Protosebastus, Augustae amoribus fidens, nihil patrueli suo, praeter nomen Imperatoris, reliqui faciebat.
Sororem ejus Mariam Caesarissam, compertam defectionis ad Andronicum exulem, ipso in Sapientiae templo
oppugnabat. Per haec Andronico, apud Turcas Chaldaicos exulanti, invadendae tyrannidis occasio data. Ille enim
conciliatis sibi passim animis Asiaticorum, quod ex testamento Manuelis, vindicatururn se profiteretur illatas
filio ejus injurias, contraxit exercitum: Andronicum Angelum, a Protosebasto missum, praelio devicit in
Bithynia, ac proditionis reum Byzantii factum, paulo post socium sibi adscivit. Inde promotis ad obversa
Byzantio littora castris, plerosque nobilium ad se traducit. Protosebasto injecta vincula, mox jussu Andronici
adempta lumina. Sic rerum potitus profanislimae mentis homo, Latinos pro Xene Augusta, ejusque amasio
praeliantes, expellit urbe, aut capitis damnat: regiamque ingressus, ut erat mira calliditate, primo tutelam simulat
Alexii, eumque propriis humeris deportat in templum, corona decorandum: Joannem Commenum Batazen,
Philadelphiae praesidem, adoritur bello, quod edicta ejus contemneret. Iconii Sultanus interea Sozopolin,
Attaliam, aliasque urbes suae ditionis facit. Punitis deinde atrociter conjuratis, remotisque ex aula Reip.
primoribus, Andronicus Xenen Alexii matrem, insimulatam conspirationis cum Bela, Hungarorum rege,
suffocat. Ipse collega additus Alexio, et paulo post ex tutore interfector ejusdem, strangulatum corpus mari
demersit, anno aetatis ejus XV, imperii tertio, tyrannusque impius undecennem sobrini conjugem, toro adhiberi
suo non abhorruit. Nicaeam postea Prusiamque, ubi erant, quos timere poterat, quique crudelissimum ejus
imperium aperte detrectabant, illam deditione, hanc vi redegit in potestatem; victoriam atrocissime exercuit.
Quare metuentes eum, Alexius Emmanuelis nepos, et Latini milites, ad Guilelmum Siciliae regem profugiunt:
283

