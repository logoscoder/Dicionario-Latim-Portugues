ex ipsa sponsorum illustrium praesentia gaudio nuptiali. Holasta nobilitas, ut Episcopum Sclesvicensem eligendi
jus liberum provincialibus, et sibi venandi in sylvis monasteriorum facultatem recuperaret, distulerat biennio
homagium, quod intercodente Prorege Henrico Rantzovio, stipulata privilegiorum ab rege adulto confirmatione,
praestitit.
Ingens vero negotium in Galliis Henrico IV regi cum factione Pontificia erat, praetextu haereseos, qua rex
laboraret, contumaciam suam velante, quam ut accenderat Gregorius XIII, ita successor ejus iterata execratione
alebat, e Felice Montalto Sixtum se V nominans. Hunc Felicem ab infimo genere domoque, non natalibus, sed
lacero recto per solem illustri, ad summam dignitatem mixta diligentiae ejus erga magnates quoscunque
officiositas evexerat. Dum enim de Francisci familia esset, fratrum monachorum simultatibus agitatus,
Cardinalium ambierat patrocinia, per quos Pio V commendatus galerum obtinuerat, ac tandem exstincto
Gregorio, quum XIV simul prensarent, solvendis illustrium dissidiis, obscurus ipse, minimisque subnixus
clientelis emerserat. Ex inquisitore Pontifex, solito rigore agebat potentiam. Proscriptorum latrocinia nocentes
juxta innocentesque jugulando deleverat. Pecuniarum venator assiduus, thesauros corraserat immensos, quos
cum subinde in obeliscos, vias, templa, palatia, aquae ductus, egentium quoque et Bibliothecae Vaticanae curam
profunderet, facile tamen rendendo offica
625

et tributa imperando resarciebat. Quinque milliones eum reliquisse tradunt, cum insanus mortalis in obelisci
unius translatione ad XXXVIII millia corontorum impendisset.
At cum henricus, profligatis ad Harensium felici praelio Guisianis, Lutetiam denuo Saguntina fame premeret,
induci non putuit Sixtus, ut opes suas in subsidia Parisiorum promeret, veritus, ne aucta Pontificio auro vis
Hispanica, quae Galliis inhiabat, ipsam deinde vim Pontificiam pessumdaret. Interim Henricus, miserando suos,
occasionem Alexandro Farnesio dedit, commeatum obsessis importandi: Sixtus, oborta inter ipsum et Hispanum
ex subtractione opis inimicitia, melancholia decessit, cum paulo ante Jacobi Badensis marchionis laetatus
reversione ad Papatum, supplicationem ea de causa habuisset, Jacobo interim, dum pontificiam suis religionem
imperat, in ipso juventae flore dysenteria consumpto. Mox Urbani VII electionem (is Joannes Baptista
Castanaeus erat) terrae motus insignivit, quo Austria, Moravia, Bohemia intremuit: aestatisque siccitas
prodigiosa, ut accensa velut igni flumina aquas anhelare viderentur. Urbanus spe facta liberalioris principatus,
XIII die febribus confectus, Nicolao Sfondrato reliquit cathedram, qui Gregorium se XIV dixit, cujus morbidum
corpus (septimestris quippe partus fuerat) decimo Pontificatus mense spiritus destituit, dira interim fame et mox
lue Italiam vastante, ut uno anno Romae, LX hominum millia occumberent. Nihilominus in bellum Gallicanum a
Gregorio quinquies centena aureorum millia de publico, ac de suo peculio XL millia erogata; omnes Sixti opes
absumptae. Rex Henricus, certamen detrectante Farnesio, distribuerat in hyberna copias, vicinia Parisiorum
praesidiis insessa. Corbilium ad Sequanam quarto tandem, eoque cruento valde assultu a Farnesio captum, per
Meloduna praesidem receperat. Erant et Hispani in Gallia Narbonensi a Momorantiis profligati: Diguierius
Sabaudi molitiones in provincia disturbarat. Quare cum Germani per direptam Lotharingiam ad fines Galliae
procederent, ac Parmensem ad Belgas regressum novae Mauritii impressiones detinerent, Pontificius exercitus,
duce Sfondrato, Gregorii nepote, nihil tanto dignum conatu praestitit. Dum enim ad Rhenum Berka, sexennium
obsessa, Ernesto Coloniensi expugnatur, Mauritius Bredam Brabantiae, absconditis in carina navis pro arefacto
cespite militibus, astu occupaverat; mox et Zutphaniam subegerat Daventriamque. Jam Neomago imminebat, ac
nequicquam suis auxiliante Farnesio, et Hulstum intercepit, et Neomagum ad deditionem compulit.
Igitur occupato in Belgis Farnesio, Henricus Carnutes et Novidunum subegit, Lutetiam circumsidet infestus.
Eum Pontifex corpore invalidus, misso bulligerulo haereticum denuo pronunciat, auxiliatores sacris interdicit,
sed diploma hoc impietatis damnatum, tam sacrae Francorum Reip. quam civilis partes per carnificem
cremandum censuere: exercitusque Romanus, quum nullibi se Parmensis sisteret, exstincto, qui miserat,
Pontifice, diffugit. Pontificem, Christianus I. Elector, Henriciarum fautor partium, intra decimum diem sequutus,
relictis impuberibus filiis, quorum suscepta tutela, Fridericus Wilhelmus Dux Vinariensis, asperiora quaedam in
Theologos et Rempub. decreta abolevit. Gregorium XIV. Joannes Antonius Fachinettus, patria Pedemontanus,
adscito Innocentii IX nomine, bimestris Pontifex, in Hispanum, ut Gallia potiretur, pronus: illum Hippolytus
Aldobrandinus, Clementis VIII insignis vocabulo, excepit, post ingentes comitiorum aestus. Obsidione semestri
Rotomagum fatigabat Henricus, varia utrinque caede Parmensis, accepta Veromanduorum Fera, ad solvendam
obsidionem cum auxiliari exercitu venit: Batavi vicissim cum classe ad Quillebovium, quibus locus deditus.
626

Meduanii et Parmensis de summa rei contentiones, multum regi profuere. Nihilominus securitate an negligentia
regiorum, exemtum periculo Rotomagum. Mox captum a foederatis Espernaeum, sed a regiis receptum. Sequuti
ancipites utrinque casus. Multi duces occisi, plurimum humani sanguinis profusum. Parmensis parte copiarum
maxima in Galliis relicta, cunctando Navarrum ludit: quem iterum Lutetiae obsidione depulsurus, dum tertium
reverti in Galliam parat, in Atrebatibus subitis acutissimisque doloribus conficitur. Mauritius tentatis irrito
conatu Slusis et Trajecto, Steinvicum et Covordam deditione capit. Alsatia etiam morte Episcopi turbata.
Argentinensis collegii sodales, qui religionis Protestantium erant, Joannem Georgium Brandeburgicum in urbe,
392

