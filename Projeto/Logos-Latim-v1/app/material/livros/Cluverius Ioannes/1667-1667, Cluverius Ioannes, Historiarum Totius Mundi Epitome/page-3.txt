septem puta annorum spatio, ea fecit, ea docuit, quae omnia deinceps secula, omnibus populis loquerentur.
Initium periodi est adventus Esdrae in Judaeam, et Remp. Hebraeam reparandi data potestas. Finis, septennale
Christi opus, cum medio septennio hostiam se Patri obtulit, peccatum obsignavit, iniquitatem mundi expunxit:
altero semiquadriennio Spiritum Sanctum in Judaeos primum, mox in gentes effudit, semenque sui regni in
omnes populos sparsit, pervicacibus Judaeorum exitio interim maturatis.
Circumactis igitur septem temporum periodis, tres novae sub regno caelesti decurrunt, ut decem revolutionibus
universa mundi gubernatio compleatur.
Octavam ergo facit Apocalypsis Apostolica ECCLESIAE ENITENTIS, quando eam Draco septiceps infestat de
septem Romae collibus. Idtempus est imperii veteris Ethnici, quod in fine Caesaris Tiberii, usque ad principium
Constantini, Roman Christianismo occupantis, annorum est CCLXXIX. Toto enim illo tempore pugnam et
insidias facessit Draco, gentiumque dominos deceptioni tenet innexos. Ei nona successit aetas, post diluvium
longissima pariter et beatissima, (septennium Christi excipio) quam felici Ecclesiae enixu, et draconis deturbati
alligatione repraesentat Joannes Apostolus, expressoque MILLE ANNORUM spatio determinat. Tantum enim
imperii Christiani tempus est, quod a Constantino Magno usque ad Magogitam Othomanum perducitur. Hoc
annorum tractu potiti rerum Christiani, delitescentibus in terrarum angulis, qui postmodum progressi in mediam
latitudinem, imperium corripuerunt, Turcis, Gogo, et Magogo, Nomadibus, Scythis, Tartaris. Hanc ergo
VIGENTIS ECCLESIAE magnaeque aquilae alis volantis periodum cum S. Joanne dicimus. In quam tamen
b008

idem tria Vae celeberrima conjicit, primum LOCUSTARUM, id est, doctorum, garritu Scorpionico pungentium:
Alterum EQUITUM, hoc est, potentium harbarorum fumo, igni et sulphure grassantium: Tertium DUARUM
FERARUM, vi doloque reliquias Ecclesiae infestantium, salva interim aliqua Christiani imperii dignitate,
Decima et ultima periodus est Ecclesiae forinsecus obsidionem patientis, et cum feris intus consligentis.
Magogitae obsidio eam premunt foris, ferae intus oppugnant, quibus datum etiam occidere sanctos,
habentesfidem Jesu et mandata Dei tenentes. Conculcatur ipsum sanctae civitatis atrium, testes lugubriveste
praeconiumsuum agunt, spiritus et sponsa clamant: Veni Domine Jesu.
Haec Epitomes nostrae digestio est ad sacras tabulas accommodata. Rerum narratarum veritatem, aut citati in
margine Autores adstruunt, aut in ipso orationis decursu nominati. Exuto partium studio nudam, ut est, veritatem,
in ea Dei verigloriam sectamur. Privati judicii parci, quotiescunque apponere aliquem calculum decet, aut divini
canonis, aut aliorum scriptorum vestigiis insistimus. Verba eorundem bene multa huc transcripta reperies.
Historiarum ad liberatae Dei beneficio patriae felicem metam deduximus. Caetera aliis curae erunt. Tantum te
initio alloqui, Lector bone, voluimus: tu porro nobiscum recta hoc rerum humanarum theatridion, Deo duce,
ingredere.
1

JOHANNIS CLUVERI EPITOMES HISTORIARUM LIBER PRIMUS, A Mundo condito ad Diluvium,
Epocham Annorum cIc Ic LVI. Complectens.
PRincipio Deus per Filium suum, aeternumque Spiritum, e nihilo excitata hac mundi machina, sexto operationis
suae die, Hominem a se formatum principem rebus imposuit, addita ei compare foemina, ex costa dormientis
admirabiliter fabrefacta. Eodemque tempore praeter res sensibus obvias, invisibiles etiam substantias produxerat.
E quibus magna pars, uno malitiae magistro, originis suae foede oblita, factori Opt. M. rebellavit. Dux nefarii
agminis, ab inimicitiis in Deum Satanas, a repertis calumniis Diabolus appellatus; qui mox scelere scelus
cumulans, dirum quiddam et horribile machinatus est. Etenim conspicatus hominem in amoenissimis hortis
versari, ac sapientia justitiaque praeditum exacta, toti rerum naturae praeesse, dempta una arbore, subjectionis et
obedientiae erga creatorem symbolo, in id consilium intendit, ut eum a conditoris obsequio abstractum, suarum
partium faceret. Quare serpentis habitu personatus, mulierem aggreditur, eique persuadet, latere in fructu
prohibitae arboris boni malique scientiam, et quasi semen ingentis et incredibilis excellentiae, quam homini Deus
inviderat. Illa stulta cupiditate accensa paret seductori Angelo, eodemque mox crimine maritum suum involvit.
Sic avulsa a Deo, in turpissimi insidiatoris casses pertrahitur. Confestim perpetrati sacrilegii testes pudor et
ignominia subiere. Nam cum antea nil in se pudendum homines reperissent, tum continuo propriae carnis intuitu
erubescentes, mortis et corruptionis praesentissima deprehenderunt indicia. Igitur finiente jam die Deum in horto
ambulantem paventes, arborum latebras quaerunt. E quibus conditoris voce protracti, conscientia arguente,
excusare culpam ambo, inficiari minime posse. Ita Deus majorem suae misericordiae, quam facinoris eorum
rationem habens, non eos Diabolo inimico excruciandos tradidit, sed malorum autorem exsecratus, e Muliere
semen oriturum praedixit, quod caput ejus contereret, hominemque insultibus interim ejus obnoxium, perfectae
libertati felicitatique vindicaret. Interea homines e Paradiso ejectos multo sequioris conditionis fecit, quod
meliorem moderato et obedienti animo ferre non potuissent.
ADAMUS igitur primus hominum conditus, primus conditionis beatissimae desertor, e lapsu Dei voce erectus,
eique nova fide addictus denuo, uxorem suam, ut ex mortua viventem, Hebraice Hevam appellavit, spem vitae a
Deo factam, ipsamque viventium omnium matrem futuram suavi appellatione testificatus. Ita primus in lucem
3

