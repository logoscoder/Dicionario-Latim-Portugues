desertor. Caeteri Fridlandicae conjurationis complices aut perpetuis carceribus mancipati, aut in exilium ejecti
sunt.
Porro in Belgio Geldrienses praesidiarii, validissimum munimentum, quod superiore saeculo Martinus
Schenkius, in Rheni divortio exstruxerat, improviso astu intercipiunt. Mille et quingenti erant, veterani pedires,
qui silentio comparatis pontonibus navigiisque, intempesta nocte munimentum admotis scalis undique invadunt.
Caesi omnes qui initio ausi erant resistere. Et Gubernator ipse, e somno exsiliens, sicut erat sine veste, fortissime
dimicans occubuit. Amissi tamen opportuni munimenti nuncius graviter perculit Ordines Belgii confoederatos.
Itaque negocium Orangio datum ut molesti inde Hospites quamprimum exturbarentur. Atque is mox praemisso
Guilielmo Nassovio obsidionem omni ope instituit. Sed praesidiarii locum fortiter captum, pari constantia
defenderunt, donec in annum usque insequentem, ferro atque igne et contumacia oppugnantium ad extrema
redacti, necessitati cesserunt. Utrique egregiam laudem consecuti, hi quod ceperint, strenueque defenderint. Illi
quod ad recuperandum nullam occasionem studiumque neglexerint. Per idem tempus, longorum bellorum
indubitata appendix fames primum, deinde pestis invaluit. Utrumque malum e superiore Germania exortum
facile se in reliquas provincias diffudit, tanta aliquibus in locis, atque in Alsatia maxime, rerum omnium penuria,
ut multi ad nefandos atque abominabiles cibos compellerentur, pagis plerisque desertis exhaustisque, dum
inquilinorum alios in exteras terras vitae servandae desiderium expulit, alios dira fames, aut ex novi victus
insolentia orta contagio extinxit. Inter haec tamen longi etiam aevi, et supra mortalis spacii brevitatem diuturm
exemplum Anglia protulit, si vera fama est. Is Thomas quidam Parrus fuit ex pago Alberbutio in Salopiae
comitatu, anno 1483, sub Eduardo Rege genitus, et hoc demum anno defunctus, postquam annos centum et
quinquaginta duos, admirabili sanitate et viribus corporis transegisset. Anno quarto supra centesimum adhuc
procreationi liberorum suffecit, transivitque vigesimo supra centesimum, ad secundum matrimonium. Simplici
victu, et lacticiniis potissimum sine ulla
725

medicorum opera usus. Vino ac cerevisia etiam crassiore, ac lupulo infecta semper abstinuit. Adeo natura vili et
parabili sumptu in longum producitur, neque alibi facilius quam in hospitio sobrietatis seram et validam
senectutem reperias.
Sub initium anni insequentis, qui fuit saeculi hujus sextus supra trigesimum, inter Electorem Saxoniae, et
Joannem Bannerium Suedicae militiae supremum, postquam diu Elector de Suecorum e Germania discessu
frustra transegisset, res ad arma deducitur. Et Suedici multo crudelius quam unquam alibi in ditiones Saxonis
invadunt, occupato munimento Werbeniano, dein urbibus vicisque apud Havelam et Salam fluvios misere
expilatis. Saxoni Melchior Hatzfeldius cum legionibus aliquot subsidio missus exultantem levibus victoriis
hostem facile oppressit. Recuperata inde Havelberga, aliaque loca quae Suedico praesidio tenebantur, demum et
Magdeburgum acri obsidione aliquamdiu constrictum in potestatem Saxonis pervenit. At haud multo post, ut
incerta bellorum fortuna est, Bannerius aliquot millium e Suecia supplemento auctus Lunaeburgum invadit, inde
Saxonicos apud Wittstochium assecutus, gravi clade profligat, et Werbenam usque compellit, relictis omnibus
retro impedimentis ac rerum militarium apparatu. Mox cum Joanne Vrangelio, qui paulo ante Garcium in
Pomerania Caesarianis abstulerat, Marchiam Brandeburgensem, quod Elector ille Pacificationi Pragensi
subscripserat, expilationibus devastat. Inde transmisso Albi in Thuringiam copias infundit, et Erphordienses jam
etiam ad pacem Pragensem spectantes, certis conditionibus in potestatem accipit. Non minor per Hassiam
Westphaliamque ea aestate belli tempestas detonuit. Landgravius Hassiae Guilielmus diu an pacem Pragensem
admitteret cunctatus, tandem ea repudiata et aliquot Suedicarum legionum auxilio confirmatus repente ad arma
consurgit, Hannoviamque validissimum prope Francofordiam munimentum, ac jam poene a Caesarianis ad
extrema redactum, pulsis inde oppugnatoribus obsidione liberat. Inde ipse rursum a majore Caesarianorum
numero, Duce Getzio, in Westphaliam ac Phrisiam repulsus magnis exactionibus provinciales exhaurit; Getzius
interea totam prope Hassiam hostili more perpopulatus, et mox inde in Westphaliam regressus, Paderbornam ac
Susatum subita vi ad deditionem cogit. Tremoniadem, et Wetla, et Hammonia ejectis Hassicis praesidiis eundem
casum subiere. Dum haec in Saxonia et Westphalia geruntur, Rex Hungariae Ferdinandus cum potissima
Imperialis exercitus parte Rheno ac Mosella superatis, variis locis, ac diversis Ducibus Galliam aggreditur,
evulgato ac praemisso scripto quibus hostilitatis illius causas longe exposuit. Quarum hae erant praecipuae, quod
Rex Galliae contra nuperam Mantuani belli pacificationem Ratisponae conclusam cum Caesaris et Imperii
hostibus colluderet; quod Regem Sueciae, et Duces ipsius armis, pecunia, militibus commeatuque juvaret. Quod
urbes Imperii aut invaderet ipse, aut ab hostibus auro redemptas suis praesidiis confirmaret, magno libertatis
Imperii praejudicio, cui haec exterorum Regum, ac Principum molimina semper suspecta fuerint. Et sane per
idem tempus Dux Vinariensis Gallicis auxiliis suffultus, Tabernas Alsaticas, Princeps Condaeus Dolam in
Burgundia premebat. Tabernarum praesidio Mulheimius Chiliarcha praeerat, qui re ad extremum deducta,
honestis tandem conditionibus deditionem pactus est. Dolae obsidio partim interpositu Helvetiorum, partim
Caroli Lotharingiae Ducis adventu soluta. Ex alters Galliae parte qua Belgium spectat, Ferdinandus Cardinalis ac
Gubernator Belgarum haud segnius bellum movit, infuso in Picardiam exercitu, qui Capella, Corbeja, Castelleto
aliisque
454

