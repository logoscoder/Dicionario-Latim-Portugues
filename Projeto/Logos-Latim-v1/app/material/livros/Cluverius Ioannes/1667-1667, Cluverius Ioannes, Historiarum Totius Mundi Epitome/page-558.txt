manus ventum est. Bis utrimque ex omnibus tormentis fulminatur, sed exorta malacia, pugna intermittitur, et
quae Iacera erant resarciuntur. Sub meridiem vento resurgente, recrudescit pugna. Trompius ex sua lacera, in
Jacobi Swartii navem transgressus, una cum Hulstio, Haneo, Petro Salomonide, et Amstelio, in hostium medium
agmen penetrans, non extra periculum fuisset, nisi mature per Ruterum ejusque agmen ei subventum fuisset.
Vehemens hic oritur pugna. Salomonidis navis incenditur, sed ipse cum classiariis, in Schei navem transiliit; ubi
paulo post, internecina glande, honorifice extinctus est. Eodem fato Hulstius defungitur. Ruterus arboris majoris
partum amisit, qui dum vulnus illud resarciat, dato Arnoldo Nesseo Imperii vexillo, praelio excessit. Interum
variae Anglorum naves qua supprimuntur, qua comburuntur. Postquam ter impetus utrimque factus fuerat, Angli
tandem Tamesim versus proras vertunt, Hollandis post terga sequentibus. Nox obscurior fugientibus favebat, sed
luce demum exorta, Angli tutius fugere, et Belgae acrius instare. Illi varias naves, tardius sequentibus, propria
manu ne hostium in manus pervenirent, insenderunt. Askuus, cum nave sua, cui Regii Principis nomen, queque
nonaginta aeneis tormentis terribilis erat, vado (cui Galper nomen est) inhaesit, Trompius, jam Isaaci Sweerii in
navem traductus, cum duabus incendiariis, haerentem invasit, sed ille viso periculo, deditionem fecit, navis
Ruteri jam praelio redditi, jussu, ne impedimento foret, incenditur. Princeps Robbertus interea cum duabus et
viginti integris navibus, victis auxilio venit, hi jam denuo victoribus pares, praelium redintegrant. Ruterus
postquam praefectos, in navem suam convocatos, ad fortitudinem, exhortatus erat, hostem eadem qua antea
fortitudine adoritur, vehemens, exoritur pugna, hinc fatigati, et mutilati, sed pridiana victoria animosi. illinc
recenti auxilio fortiores, sed clade superiore minus animo obfirmati rem gerunt. Ter Ruterus hostium agmina
perrupit. Toto die acriter pugnatur, tanto fragore ut omnia misceri viderentur. Praefectus Utenhout, navem
incendio amisit; praefectus de Liefde, incendiariam feliciter declinavit: Robbertus non evitasset, sed sua
Belgarum incendiariae immissa, utraque incenduntur, et sic conflagrantes, in aliam Anglicam incidunt, eamque
accendunt, sed ancipite sortuna pugnatur, donec, Ruterus praecipitem diem conspicatus, dato recepto signo,
omnibus, promiscue hostem arripiendi copiam daret, pars Belgarum, prospero, pars adverso, utebantur vento, ab
omni adeo parte fit in hostes impetus. Angli quamvis circumventi, per sesqui horae tamen spatium, fortiter se
defendunt, sed tandem defatigati, omnes tergavertunt. Octo aut decem Caerulei vexilli naves rectis reliqui
obliquis velis ad patria litora
896

fugiunt, sibi quo quisque posset consulentes modo, Belgae eadem promptitudine instabant. Brunsveldius
praefectus, duas simul naves, ad deditionem compulit, quae denuo resurgentes, secundo a Pavio domantur.
Koendertius, navem ingentem, cum sexaginta duobus tormentis expugnat, Rutgertius Maximilianus, aliam cum
quinquaginta quatuor. Duae aliae sub vesperam fundum petebant. Et actum de tota classe fuisset, nisi oborta
subito nebula, Anglis aufugiendi copiam, et Belgis subsistendi necessitatem imposuisset. Postero die, cum hostis
nusquam appareret, totz classis ovans in Patriam proram vertit, septem captivas naves trahens, quarum una, cui
Tauri nomen erat, nimis, quam ut seque retur, lacera, mari postea hausta est. Quatuor eo praelio Belgicae naves
amissae sunt, omnes flammis absumptae, nullae ab hostibus captae. Sexaginta naves in Zelandiam, decem
Texeliam, et totidem ad Helvoetii cataractam appulere. Ex ducibus Cornelius Everhartius, Hulstius, Otto
Trelonus, Blockius, Salomonides, et Hautinius desiderabantur. Ex Anglis non infra sex mille, occisos esse
volunt; captivorum tria millia erant, quos inter Askuus, albi vexilli Ammirallius, aliique praefecti. Christophorus
Mincius, et Gulielmus Barclaius, inter occisos erant. Navium Anglicarum, quae aut in manus Belgarum venerunt
aut alio infortunio perierunt, incertus est numerus, sunt qui ultra vigintitres numerant, illis adhuc exceptis, quae
in fuga, ex vulneribus, interierunt. Nec defuit mulieribus ardor, una nempe, Hautenii in nave inventa est, et alibi
duae, quae cum viris strenue rem gesserant; neque strenuis sua praemia defuerunt; alii enim alio modo aut donis,
aut honoribus aucti sunt. Angli, quo vulnus occultarent, ignes Londini, quidem, in victoriae testimonium,
accenderunt, sed re demum patefacta, deridebantur. Askuus Lovesteinium in Arcem deducitur, ibique etiamnum
dum haec scribimus, servatur. Praefecti occisi, honorifice sepeliuntur, et Hulstii in locum Isaacus Swerius, ViceAmmirallius Amstelaedamensis creatur. Mirum quanta animorum mutatio, hanc victoriam exceperit. Sueci
statim propensiores, pacis se Mediatores exhibent, qui si secus sors cecidisset, et nos et causam nostram
deseruissent. Ordines classem reducem, extemplo reparari jusserunt, quae intra paucos dies procincta, octoginta
et sex navium, et sexdecim incendiariarum, in altum vela fecit. Ad Tamesis ostia anchoras jecere. Quaedam ipsi
flumini immissae, ingentem Angliae terrorem intulere. Qui etiam classem suam quam subito possunt, instruunt.
Dum Galli, ab Anglis lacessiti, rupta prius ab Anglis pace, Hollandica navi auxiliante, Christophori insulam
invadunt, et occisis mille et quingentis Anglis, insulam in potestatem suam redigunt. Interea praedatoriae naves,
aliae aliis partibus, rem quoque feliciter gerunt, quibus et aliis minutis rebus, dum ad finem properamus
supersdedere, necesse habemus. Anglica interea classis reparata demum, exitum parabat. Ruterus ut pugnandi
copiam faceret, in altum cedit. Angli prosperis Aquilonibus usi, Belgarum primum agmen intrepide arripiunt.
Exoritur iterum crudelis pugna, Joannes Everhartius, qui se jam iterum mari reddiderat, globo interficitur,
postquam Anglicam navem n fundum maris egerat. Alii duces quoque cadunt, dum Trompii tertii agminis Dux
pugna abstineret, aut abstinere necesse haberet, Rutero frustra invadendi hostem signum dante, qui interea
hostibus immixtus, egregia fortitudinis specinina edidit. Tres integras horas, Anglorum praetoriam, ab uno, et
558

