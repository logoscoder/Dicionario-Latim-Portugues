Ambrosii: Dilexi, inquit, Virum, qui cum corpore solveretur, magis de Ecclesiarum statu, quam de suis periculis
angebatur; qui magis arguentem, quam adulantem probaret.
ARCADIUS et HONORIUS.
ARcadius et Honorius accurata Arsenii, Romani Diaconi disciplina erant imbuti, ut discipuli, non ut Caesares,
excepti etiam verberibus, si quid deliquissent. Ingressus aliquando scholam Theodosius,
317

cum sedentibus filiis praeceptorem stantem docere conspexisset, mutavit consuetudinem, filiosque auscultari
sedenti Arsenio stantes jussit. Caeterum Arsenius ob plagas Arcadio inflictas, insidiis ejus appetitus ex aulico
factus est Eremita, et LV integros annos admirabilem omnibus vitam duxit, spretisque opibus, quas Augusti
offerebant discipuli, id unum eis est precatus, ut ad DEI Opt. Max voluntatem componerent suum imperium.
At illorum tenera aetas occasionem praebuit fraudulentis ingeniis tam ipsis insidiandi, quam imperio, in quorum
tamen caput insidiae tandem vertere. Rufinus homo improbus, haud contentus omnia pene apud Arcadium posse,
Alaricum Gothorum Regem attraxit in Graeciam, qui plerasque urbes sanguine et direptionibus vastavit, Ruffino
e turbida Rep. potentiae praebiturus majoris materiam. Similiter Stillico, Serenam fratre Theodosii genitam in
matrimonio habens, cum susceptam ex ea Mariam Honorio collocasset, Gainam Arcadio mittit cum copiis
Gothorum Ducem, atque ejus opera Rufinum, adspectante Arcadio, occidit, Orientis vires suis conjuncturus,
aemulo per fraudem sublato.
Inde Gildo Comes Africae, consueta Romanis stipendia subtrahendo, ad rebellionem concitavit exercitus, spe
prava rapiendi inflatus imperii, accendente eum praesertim Eutropio cubiculario, qui subversam Stilliconis
potentiam ardenter concupiscebat. Sed et illum paulo post Stillico coegit ad exitium, usus opera fratris ejus
Mascelzelis, qui Gildoni (ut sunt atroces consanguineorum irae) erat ob injurias infensissimus, victumque acie,
adegit morte voluntaria captivitatem antevertere. Mascelxel deinde insidiis Stilliconis, quasi per militarem
insolentiam in flumen detrusus, suffocatusque aquis periit: eoque facto poenas fraternis manibus dedit. Ita
respirantes a seditionum turbis ac tumultibus Augusti, zelum aemulantur patris, totoque orbe Romano templa
Idolorum destrui, ludos tolli gladiatorios praecipiunt, qui ad id temporis seu Diis placandis, seu efferandis
cruento spectaculo militum animis, insanae plebis studio remanserant. Accitus tunc quoque ab Antiochia Joannes
Chrysostomus, Ecclesiae Constantinopolitanae curam capessit, et Gainam dominationis appetentem in os
redarguit. Nam quod omnium Ruffini artium potentiaeque velut haeres esset Eutropius, visum erat Gainae, inita
cum Tribigildo gentili suo conspiratione, tollere hominem, ac summam rerum sibi vendicare. Igitur composita
civilis belli specie, Tribigildus late vastat provincias, multas dat et importat clades, missusque in eum Gainas, de
industria terrorem auget, eoque motu perficit apud Arcadium, ut securitatem suam Eutropii, jam in basilica
Christianorum supplicis, exilio atque mox nece mercandam arbitraretur. Ita receptus in urbem Gainas, homo
Gothus et Arianus, publicum haereseos suae exercitium instaurari intra moenia postulat, indignum perhibens sua
majestate, qui Dux Romanorum esset, extra muros proficisci adoratum. Sed illi valide Chrysostomus obnititur,
ingratum vocans et turbatorem Reip. Igitur Barbarus consilia miscere de invadenda urbe et Imperio, quasi
recreandi sui causa in villas secedere, alios militum abducere secum, reliquos intra moenia, juvandis conatibus
suis, relinquere. Sed nocturnas insidiatoris aggressiones tardarunt visi circa arcem custodes, quos angelos,
creditum est fuisse, quandoquidem Arcadius Imp. ignarus Gainae fraudium, nullis urbem praesidiariis
munivisset. Tandem prodita ejus armorum exportatione, declaratur hostis Gainas, Gothi quotquot
Constantinopoli erant, concursu armatae plebis interficiuntur, septem millibus frustra se templi asylotuentibus.
Fravittas deinde dux creatus, Gainam navali bello superat. et ad gentiles suos fugere compellit, quem varia
318

ibi molientem, Hunnorum tandem Rex praelio congressus interemit.
Ita dempto Orienti armorum metu, Ecclesiasticae dissensiones successere, causam praebente severitate Johannis
Episcopi nimia. Is enim cum liberrima eloquentia in quorumvis etiam potentum vitia inveheretur, ac tredecim
Episcopos variis de causis exautoraret, nec monachorum ferret in urbibus oberrationes, nec cum quoquam cibum
vellet capere, odia excivit multorum. Qui explendis iris idoneum nacti administrum, Alexandrinae Ecclesiae
Episcopum Theophilum, infensum Johanni, quod monachos quosdam, privatim exoso Theophilo, praetextaque
librorum Origenis laudatione privatos communione, suscepisset foveretque; trahunt in partes Epiphanium
Salaminis Cypri Episcopum, vitae praestantia celeberrimum, eisque judicium de Johanne committi procurant ab
Imperatore Arcadio. Epiphanius maximis affectus a Johanne honoribus, nihilo tamen aequior litis arbiter, quam
Theophilus, praedamnavit Origenis libros, antequam cognitum de iis decretumque Synodo esset. Evictus tamen
monachorum colloquio, praecipitantiam ejus culpantium, discessit re infecta, atque in itinere diem obiit. At
Johannes, aurei oris Vir cognominatus, cum ferventius in mulieres multa dixisset, accendit bilem Imperatrici
Eudoxiae, Principi feroculae, quae facile effecit, ut properanter advolaret Theophilus, habitoque concilio,
appellantem Oecumenicam Synodum Johannem contumaciae damnaret. Sic Johannes in exilium missus est,
majore tamen populi studio mox redditus Ecclesiae. Sed cum non desineret linguam adversus iniquitates acuere,
atque histrionicam imaginis Eudoxiae dedicationem perstringeret acrius, pacem male sartam disrupit iterum.
Quare Arcadium Imp. conjugi obnoxium, expertus infestum, Herodiadem vocavit Eudoxiam, Johannis in patina
200

