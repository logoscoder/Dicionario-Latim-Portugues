missi a Panormitanis Oratores, non exhorruerunt Martinum, ut Christum salutare, stratique ad pedes ejus
exclamare: Qui tollis peccata mundi, miserere nostri. Pontifex im agere dixit Siculos, quod illi, qui, cum regem
Judaeorum salutarent Christum, caput ejus ignominia et verberbus affecere. Siciliae sacris interdixit. Carolus
autem contraxit ex omni Gallia vires; e filio Carolo Claudo neptem despondit Franci regis filio, tantumque brevi
effecit, ut non tantum terrestres copias haberet pares
492

Siculis, sed etiam maritimis prasestaret. Nec aurum Palaeologus, comrnissis jam inter se Latinis regnis, Petro
ultra subministrabat. Itaque Arago astu procellam procul vertit, provocat ad duellum Carolum, paucorum jubet
certamine dijudicari, utra gens bello sit melior. Placuit utrinque, ut equitibus uterque inter se centenis dimicarent
burdegalae, quod ejus loci dominus rex Anglorum esset Eduardus, affinitate junctus utrique. Ingentem
exspectationem gentium, mentemque mortalium suspensam, frustratio ludificationque excepit. Nullus Petrus
comparuit, id solum consecutus, ut praesentem tempestatem devitaret, Francorumque vires a limine verteret
Siciliae. Excusatione ea usus est, quod Francus rex cum justo exercitu appropinquare Burdegalae diceretur.
Paulo post Rogerius Dorius, exul Apulus, fllium Caroli Claudum, in mari pugnantem cepit, Rosolulem in
Macedonia Palaeologus: tanto dolore senis, ut luctu taedioque adversarum rerum fractus, exspiraret animam. Ita
nobilissimo Conradi sanguini parentatum. Francus Rex Robertum Atrebatem misit in Apuliam, qui continentem
a vi speque Petri tutaretur, desperata jam Siciliae possessione.
Martinus interim Pontifex in numero impiorum decernit habendum Aragonem, sacrum in eum bellum decernit,
regnum Aragoniae Carolo Valesii Comiti, Regis Franci ex sorore Petri filio attribuit, ne in alienam cognationem
transferri sceptrum populares conquererentur.
Anno ejus seculi LXXXV. Perpenianum perventum a regibus, quae urbs Jacobo Balearium regi, qui ad Francos
transierat, deditionem fecit. Genua, Ruscinonis Comitatus oppidum, magnavi oppugnatum, quod interfectorum,
eo bello peccata sua faceret Pontificis legatus. Caesi tandem puberes impuberesque, viri, foeminae. Ad ulteriora
transgressis, Gerunda resistebat, tertiumque mensem Francos morabatur; Petrus locum quendam insidiis
opportunum occuparat. In eum missus magister equitum cum turma lectissima, acerrime pugnantem, inflicto
vulnere, fugere coegit, ex quo paulo post fuit exstinctus. Gerunda a Francis capta, pestilentia simul eos,
novumque a Rogerio Apulo bellum invasit. Qua pulsi urbe, in angustiis montium atrocibus Hispanorum praeliis
excipiuntur, perque infinita vulnera et mortes, cum Perpenianum attigissent, Philippus ibi ingravescente morbo
decessit, eodem prorsus anno, quo et Martinus, Francorum amantissimus Papa, Carolusque Philippi patruus, et
Petrus utriusque hostis, interierant, Petro Jacobus 11, Philippo Philippus Pulcher, filii patribus successere,
Honorius IV Martino.
In Palaestina interim Barbaris res ex sententia proveniebant. Maria Domicella, regio Hierololymitanorum creta
sanguine, cum regnum sacrum sibi adversus Hugonem, Cyrpri regem, assereret, et Romanam sectaretur Curiam,
ad ultimum jus suum Carolo Siculo resignaverat, qui anno LXXVII, misso prorege, in sua verba adegit proceres,
quo et anno Bendodacarus a Tartaris ad Euphraten profligatus, accedente ex veneno ventris profluvio interierat.
Ejus filius Melechsaitus, ingenti e Tartaris praelio ad Calamelam fusus, brevi occubuit, successore Helpi.
Adversus eum Armenii, cum iterum Tartarorum implorarent auxilia, et aliquamdiu egregie dimicassent, deserti
ab eis in acie sunt, quod Tangodomor, Scythici due exercitus, in fugam declinabar. Magna sic Christianorum
recedentium strages edita.
Abaga rex Tartarorum, reversos domum milites suos, mulibri damnavit habitu, mollitiem hoc pacto exprobrans;
Sed dum ipse congredi cum Saracenis parat, veneno tollitur; imperium Tangodomori delatum. Hic pro
Christianismo Mahometis amplectitur deliria, Argoni etiam fratri infestus, a quo soveri
493

nostros noverat. Nec odii saturatus, intercipere eum insidiis conatur, quod dum agit, suopte praeventus dolo
interiit. Argon e captivo Rex factus.
Ea Tartarorum dissidia respirandi Aegyptio tyranno occasionem lautam dedere. Quare cum Henricus, Hugone
genitus Cyprio, laceras sacri regni reliquias vix teneret, Melech Messor obsidione cinxit Tripolin, perque
cuniculos expugnatam tandem igni exussit, XII Christianorum millibus in urbe interemptis. Ita res iterum ad
inducias deducta, mortuoque Messore, Seriphus ejus filius gubernacula sucepit. Hic anno XCI ejus seculi, quo et
rodolphus Imperator obiit, immensis opiis circumsedit Ptolemaidem. Marinus ejus aetatis scriptor, LX equitum,
CLX millia peditum ei adfuisse dicit. Capitur ita tandem corona Ptolemais, asylum Christianorum Syriensium,
XXX hominum millia ibi horribiliter trucidantur, quae remanserant. Plerique enim antea, dum evadere in
Cyprum sperant, tempestatis saevitia prope omnes sunt fluctibus obriuti. Hinc Sidon et Berytus spoliatae
dirutaeque. Tyrii profugerunt urbe, Berytii simulata induciarum fide, nefaria a Barbaris caede sternuntur. Tyrus
mox deditione capitur. Destruitur et castrum peregrinorum munitissimum, nihilque ex eo Christianis
occidentalibus in Syria relictum. Reliqui peregrinorum, sarcinis peccatorum onerati, in Cyrpum se recpere. Dum
illa superiorem per Asiam fiunt, Minorem incursare coeperunt Turcae. Palaeologus Imperator viros doctos,
Pontificis Romani obluctantes imperio, omnibus modis est insectatus, nudavitque Ecclesiam simul et arces
309

