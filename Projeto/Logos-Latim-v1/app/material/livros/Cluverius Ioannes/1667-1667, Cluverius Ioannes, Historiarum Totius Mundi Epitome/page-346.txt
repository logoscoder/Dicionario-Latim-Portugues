Ptarsconem, Pontificiis Meinardum colentibus, donec illo defuncto, et Meinard gliscente autoritate, Georgius
Poggiebracius rector factus, Hussitarum conspiratione Pragam occupavit. Meinardus carceris taedio exstinctus
est.
Italia sub haec perpetuis bellorum incendiis urbeatur. Philippus, Dux Mediolanensis, Nicolai Picennini opera
Venetos adeo premebat, ut a Florentinis Franciscum Sfortiam, multa ditionis Ecclesiasticae oppida tenentem,
contentissimis precibus auxiliatorem poscerent. is validis cum copiis missus, aliquot secunda praelia fecit,
Veronam etiam, expulsis Picennino et Mantuano, recepit. Fugenius Pontifex decem et octo Cardinalium
creatione, inter quos duo Graeci, Bessarion Nicenus, et Isidorus Rutenus, suas partes firmabat. Florentinos et
Hetruriam suis copiis advresus Picenninum tueri conabatur, minima felicitate, nisi in Sfortiam reducturus
exercitum Picenninus, dum iniquo loco praelium committeret, cladem magnam accepisset, signis etiam
militaribus amissis.
In Apulia, post adventum Renati regis, exarserant majori odio partes. Renatus fideli Genuensium opera Neapolin
defenderat. At Alfonsus Sinuessae, Fundorum, et Nolani principum, favori innixus, postquam Capuam, Cajetam,
Acerras, et complura vetustae Campaniae oppida cepisset, Neapolin adeo afflixit, ut civibus pene destituta,
tamen fame laboraret. Tandem transfuga quodam ingressum occultum, subter muros per cloacam, ostendente,
urbem nocturno furto irrupit, eodem prope fato, quo tot ante seculis Bellisario recepta de Gothis fuerat. Renatus
nulla spe defensionis reliqua, incolumitatem sibi suisque discessu pactus, in Franciam remigravit, anno ejus
seculi altero et quadragesimo. Potitum ergo regni Alfonsum Philippus rogat, quo Franciscus a Venetis
distraheretur. Sed ea re Sfortia ab instituto revocari non potuit, quin ultro Picenninum ad certamen provocaret.
Post multum utrinque sanguinem fusum, pax componitur eodem anno, ut Franciscus, Blanca Philippi filia ducta,
Pontremolum et Cremonam dotem acciperet: reliqua utrinque capta iis redderentur, quorum ante id bellum
fuissent. Fremebat ad eas conditiones Eugenius, quod Bononia, se posthabito, in Picennini potestate permaneret.
Romam ergo profectus, novum vectigal vino impositum sustulit, audivitque: Vivat Eugenius, cum antea
succlamassent: Moriantur nova vectigalia, eorumque inventores. Hinc Laterani concilium generale indixit, ut
Basiliensibus derogaret, memorque injuriarum, Picenninum ipsum accivit, bellique ducem in Picentes misit,
Florentinis incommoda allaturum, qui frustra
552

renitente Sfortia in ditionem Ecclesiae redegit. Bononiam Bentivolus revocavit ad libertatem, Picenninum, dum
eam punire nititur, dolor animi exstinxit. Franciscus ejus filius, praeter opinionem omnium obsidere Cremonam
coepit, jubente Mediolanensi: unde bellum Florentini Venetique resumsere; occupatisque passim oppidis, nil
praeter Cremam citra Abduam fl. Philippo est relictum. At Sfortia ab Eugenio simul et Alfonso in Picentibus
oppugnatus, qui rem Venetam augeri indignabantur, omisso denique Piceno, Philippi militiam sequutus est,
ejusque copiis praeficitur. Jamque Florentinos adoriri statuebat cum Alfonso Eugenius, quum Pontificatus anno
decimo sexto, mors virum rapuit, in omni vita varium. Leonardum Aretinum, Carolum Poggium, Trapezuntium,
Blondum, viros doctissimos secretis suis admiserat, non una re pessime meritus de Christianismo. Nam et
superior omni esse concilio voluit, et Delsinum, Caroli regis Franciae filium, composita prius inter regem et
Burgundum pace, cum magno equiratu in Basilienses concitavit, cujus impetu dissipatus ille conventus est.
Viginti millia equitum, decem peditum, pauci numero Helvetii sustinuerunt, ad extremum non tam victi, quam
vincendo fatigati, victoriam lugubrem Gallis reliquere, inter rarae fortitudinis exempla numerandi.
Gravius damnum Hungaris ejusdem Pontificis perfidia attulit. Vladislaus Polonus Hungariae rex, Joannis
Hunniadis auspicio rem strenue adversus Turcas gesserat, Georgium Despotam restituerat in integrum.
Amurathem felicibus praeliis eo redegerat, ut pacem ipsius arbitrio faceret, Hungaris Serviam relinqueret
Moldaviamque. Juratis utrinque decennii induciis, Amurathes in Ciliciam profectus, Caramannum principem
punire cogitabat, Pontem Bithyniamque in cursantem. Dum ille ibi bellum trahit, Eugenius per Julianum
Legatum Cardinalem instigat Vladislaum, ut violato jurejurando, quod minus e Rep. praestitisset, novum Turcis
bellum faciat. Morem gerit Vladislaus, in Mysiam progreditur. Amurathes composita facile Asia, praepropere in
Europam revertitur, classeque Italica, quae Hellesponti aut Bosphori transitu eum arcere debuisset, metu aut
persidia quiescente, Genuensi etiam adjuvante transfretat. itaque inopinatus ad Varnam oppidum supervenit
Vladislao, jamque inclinata suorum acie (XXX enim Turcarum millia ceciderant) Deum, ut fama est,
Christianorum in ultionem perfidiae implorans, ingenti eos clade sternit, rege etiam ipso et Juliano Cardinale
interfectis. Turcae eum sui numinis petiisse opem ferunt, maximoque gaudio hanc victoriam celebrasse,
amoreque otii voluisse regni gubernationem Mahumeti relinquere filio: Sed Genziaros eum ad gubernacula
retraxisse, filio amoto. Nisi Huniadis, qui cum decem millibus excesserat acie, et a Dracula Walacho captus se
redemerat, virtute servata tunc esset Hungaria, haud difficile fuisset barbaris, eam tanta perculsam clade omnino
subjugare. Sed Amurathes fugientes persequi non ausus, nec exultare de victoria, nollem (inquit) hoc modo
saepius vincere. Ita collectis sarcinis, copias, quas praelium superstites reliquerat, domum remisit. Elisas
utrinque vires aliquanti temporis otium sequutum.
Ladislaus inde, Alberti posthumus, mortua et matre et aemulo Polono, rex ab Hungaris appellatur; postulatur a
Friderico, ut eum in Hungariam dimittat coronandum. Responsum, recte egisse Hungaros, qui regem tandem
346

