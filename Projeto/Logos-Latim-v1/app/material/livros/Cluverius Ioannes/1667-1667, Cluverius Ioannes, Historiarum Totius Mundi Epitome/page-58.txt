pervicacibus studiis tandem rogationem perferunt, ut alterum e plebe Cos. habere liceat. Concessum vicissim,
annitente Camillo, patribus, de praetore uno, qui jus in urbe diceret, e nobilitate creando: additique aediles
Curules e patriciis, qui maximis ludis praeessent. Primus consulatus L. Sextio, cujus lege partus erat, datus,
honoris populo adstructi praemium.
ARTAEXEXES OCHUS.
ARtaxerxi Mnemoni e 360 pellicibus centum et quindecim filii fuere, sed tres tantum justo matrimonio suscepti,
Darius, Ariarathes et Ochus. Darius cum L fratribus in caput patris horrendo scelere conjuraverat,
deprehensusque cum sociis, poenas Deo majestatis paternae ultori dederat. Conjuges quoque omnium cum
liebreis interierant, ne quod vestigium tantae superesset impietatis. Haereditas imperii Persici Ocho tradita, qui
ob patris laudes Artaxerxis quidem nomen assumsit, at mores contemsit. Omnes enim Persarum reges crudelitate
et saevitia superavit. Initio statim metu paris conjurationis, cognatorum caede, et strage principum replevit
regiam, non sexus, non aetatis permotus misericordia, quasi data opera id ageret, ne innocentior fratribus
parricidis haberetur.
Eo regnante novum ex Europa imperium emersit, tum Persis, tum Graecis plerisque futurum exitiale. Dum enim
utrique in segnitiem ac torporem resoluti, non ut olim in justitiam et virtutem, sed in voluptates et ganeam
incumbunt, frequentius scenam et ludos, quam castra visunt et curiam, coquosque et Versificatores pluris, quam
consiliarios et duces faciunt, inter ipsorum otia sordidum et
89

obscurum antea Macedonum nomen promicuit, et Philippus obses triennio Thebis habitus, Philosophorum
disciplinis, et Epaminondae atque Pelopidae eruditus virtutibus, regnum Macedoniae velut jugum, Asiae
Graeciaeque cervicibus imponendum fabricavit. Genitus erat Amynta rege, matre Eurydice, quae ut genero
regnum, sibi pellicatum filiae acquireret, non exhorruit insidiis necare filios proprios, Alexandrum et Perdiccam.
Tanto major scelestae libidinis, quam materni apud eam amoris vis fuit. Exstinctis ergo fratribus, Philippo
inopinanter obvenit regnum, sed tenue admodum, et Illyriorum servituti, multorumque insuper populorum
conspirationi obnoxium. Verum illas difficultates prudentiaet moderatione sagacissimus princeps brevi discussit,
excogitataque e confertis clypeis phalange, et exercitis in bello Macedonibus, regnum non modo liberum, sed
totius etiam Europae maximum effecit, viginti quatuor annorum spacio.
Athenienses primum ad recuperandam Amphipolin, Argaeo noverca Philippi genito regnum quaerentes, tradita
Amphipoli studuit placare: Poeonas et Thraces muneribus et blandimentis. Sed cum Mantias, quem Athenienses
Metonae praefecerant, in reducendo Argaeo perseveraret, victor acie Philippus etsi obsessos in colle Athenienses
interficere poset, metu gravioris belli ultro dimisit incolumes. Post haec confirmatior in dies, Illyriorum VII
millia caedit, et Macedonum civitates eorum praesidiis liberat. Urbem etiam nobilissimam capit Amphipolin, et
Olynthios data Pydna sibi devincit, Crenidas amplificatos de suo nomine Philippos appellat. Aurifodinas circa
eam urbem, antea pertenues, operum structuris eo provehit, ut plusquam mille talenta inde fisco inferret annua.
His ille artibus Macedoniae regnum erigebat, quum contrariis, id est, socordia et timiditate, Dionysius junior
luculentissimum Siciliae principatum, et adamante, ut ajebat, revinctum solvit ac pessumdedit.
Erat ei affinis Dion Hipparini, quem ut superiorem ingenio, autoritate et amore populi, quod metueret,
Corinthum, amandavit auditoque eum in Peloponneso manum comparare, qua sibi bellum faceret, Areten ejus
conjugem, suaeque uxoris germanam, alii nuptum dedit, filiumque ipsius indulgendo turpissimis imbuit
cupiditatibus; a quibus dum postmodum vi deduceretur, se de superiore aedium parte dejecit, misereque interiit.
Hisce injuriis irritatus Dion, nec tam suis fretus copiis, quam odio tyranni, maximo animo, duabus onerariis
navibus, L annorum imperium, munitum quingentis longis navibus, decem equitum, centumque peditum millibus
profectus oppugnatum (quod omnibus gentibus admirabile videbatur) adeo facile perculit, ut post diem tertium,
quam Siciliam attigerat, Syracusas introierit.
Ex quo intelligi potest nullum esse dominium tutum, nisi munitum benevolentia. Aberat eo tempore Dionysius
apud oppida in Adria condita, ratus neminem ad se sine magnis copiis venturum. Quae res eum opinioque
fefellit. Nam Dion his ipsis, quae sub adversarii fuerant potestate, regios spiritus repressit, acieque victum
amovit dominio, postea quoqur, se absente, Syracusas jam recuperatas depraedantem; celerrimo superventu
exturbavit iterum, et Dictator creatus omni eum Sicilia exuit. Tam improvisam Dionis prosperitatem subita
excepit commutatio, solita fortunae mobilitate, quae quem repente extulit, demergere solet velle. Orta enim inter
Dionem et Heraclidem, periculorum antea socium et classis praefectum, dissensione, cum declarasset Dion, haud
bene Remp. multorum imperiis geri, cumque offensum ea oratione Heraclidem occidisset, mox etiam in
adversariorum involaret bona, vulgus, a quo paulo ante in coelum
90

elatus erat laudibus, non ferendum tyrannum coepit dictitare. Ille insuetis male audiendi, ut in magno se periculo
esse intellexit, Calippi (Nepos Callicratidem nominat) amici sui callidissima proditione subversus est.
Persuaserat is, simulandam esse ab familiarium aliquo Dionis inimicitiam, ut sic apertis hominum animis diversa
sentientes e medio tollerentur. Ejus consilii executionem, qui dederat, suscepit, simulataque conjuratione,
verissimos Dionis inimicos clam sibi conciliat, iisdemque aggregatus amicum sibi firmiter fidentem trucidat,
58

