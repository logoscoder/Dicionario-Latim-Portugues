247

Dacorum rege, qui Domitianum ad tributa adegerat. Er subegit quidem, sed tanto Romanorum sanguine, ut
obligandis vulneratis lintea deficerent, propriumque imperator scinderet paludamentum. Pontem immensi operis
Danubio imposuit, ejusque reliquit pilas ostentationis causa, cum nulli transitus usui esset. Occiso tandem
Decebalo, provincia trans Danubium facta in his agris, inquit Eutropius, quos Taiphali habent, et Victophali et
Theruingi. Ea provincia decies centena millia in ciecuitu tenet. Dio ibidem Getas ponit. Trajanus, quia teneri non
poterant, reliquendos esse liberos censuit. Circa id tempus Palma, praefectus Syriae, Arabiam Petraeam cepit.
Trajanus editis Romae spectaculis, in quibus decem quandoque millia ferarum cecidere, totidem gladiatorum
millia certarunt, conjuratisque aliquot vel punitis, vel benevolentia mitigatis, nova bella Armeniis Parthisque
excitavit, eo quod rex Armeniae, non a se, ut dicebat, sed a Partho diadema accepisset, sed revera ambitione sola
incensus. Expeditiones istae fecliciter primum cessere. Armeniam recepit, occiso, qui eam occupaverat, Pharnace
Syro, aut, ut eum Dio vocat, Phartamasire, Albanis regem dedit.
Iberorum reges et Sauromatarum, et Bosphoranorum, et Arabum, et Osdroenorum, et Colchorum, in fidem
accepit. Adiabenos, Marcomedos, magnamque Persdis regionem occupavit, Seleuciam et Ctesiphontem,
Babylonem et Edessenos vicit. Progressus ad mare rubrum tres ibi fecit provincias, Assyriam, Armeniam et
Mesopotamiam. In mari rubro classem instituit ut per eam Indiae fines vastaret. Ideo senatus optimum appellavit,
et triumphos, quotquot vellet agere, decrevit.
At Deus horribili et stupendo terraemotu concussit Antiochiam, dum ibi hibernat Trajanus, qui Ignatium civitatis
illius Eipscopum occidisset: cujus mali contagium ad totum orbem pertinuit, ob frequentiam mortalium, Caesaris
causa eo congregatorum, qui plerique mille mortium generibus periere, interque eos et Pedo consul romanus.
Imperator ipse ab ignoto quodam per fenestram extractus, tanto metu egit sub dio, ut cessante terraemotu, per
multos dies nulli se duderet tecto committere: Nihilominus ineunte vere rediit ad bellum Parthicum, pedesque
anteivit milites, ut alacriores sequerentur, professus si junior esset, in Indiam se trajecturum: interdum longius se
processisse, quam Alexandrum jactans. Sed dum navigat Oceanum, et reversionem versus Romam parat, omnia
quae ceperat, maximo tumultu deficiunt, praesidiis, quae apud gentes eas reliquerat, dejectis caesisque. Igitur
Lucium Quietum et Maximum contra rebelle smittit: Maximus praelio superatus occidit, Lucius Nisibin,
Edessamque recuperavit. Seleucia ab legatis capta et incensa est. Ipse dato Parthis rege, in Agarenos movet. Sed
frustra. Nam vix vulnera effugit ipse, et quoties in hostes impetum faceret, tonitura, turbines, fulmina in copias
ejus jaculabatur Deus, coenantibus muscae involabant in pocula et catinos. Quare irritus consiliorum, paulo post
in morbum incidit, quem alii a veneno, alii a sanguine fuisse volunt. Dio ait et apoplexia, et aqua intercute eum
laborasse. Sic perlatus Selinuntem, urbem Ciliciae, illico interiit, cum imperasset annos novendecim menses sex,
dies XV, frustrque tot pericula inglorius adiisset. Nam Parthi quoque regem sibi impositum detestati, jam iterum
suis moribus regebantur. Judaei vero excitata rebeliione, duce quodam Andrea, Romanos pariter atque Graecos
concidbant, occisorum quoque carnes gustare non abhorrentes. Multos a vertice discidere medios, multos
objecere bestiis, multos etiam certare inter se coegerunt, ita ut interierint ad ducenta viginti millia hominum.
Praeterea in Aegypto Cyproque, Aretemione duce, Cypriorum
248

caedes consimilis facta est, ubi desiderata scribit Dio ducenta quadraginta millia. Ex quo fit, ut Judaeo in
Cyprum venire non liceat. Sed Judaei vicissim et ab aliis, et maxime a Lucio et Turbane subacti sunt. Aurea
domus Neronis Romae, et Pantheonfulmine conflagrarunt. A Romanis inter divos relatus Trajanus, solusque
omnium intra urbem sepultus est, erecta columna ingenti, servataque deinceps acclamatio principum: Sis felicior
Augusto; sis melior Trajano.
Imperante Trajano, cum Apostoli Christi omnes, post centesimum corporalis ejus adventus annum
obdormiissent, non cessavit tamen Prophetarum et Euangelistarum, multo minus doctorum pastorumque vis et
diligentia. Nam supererant adhuc Apostolorum discipuli, qui prophetiae, linguarum, santionumque donis
pollebant, inter quos Eusebius Quadratum numerat, cum Philippi Euangelistae siliabus. Item Polycarpum,
Clementem, Papiam, Onesimum, plurimosque alios, angusta pagina neutiquam memorandos.
Inter gentes naturali rerum variarum scientia floruere, Plutarchus Chaeronensis, Trajano familiaris, in
Philosophia, omnique literarum genere apprime versatus: Dion item Prusaeus seu Chrysostomus orator,
Lucianus, aliquando Christianus, mox post facinora Atheos, et omnis irrisor religionis, Plinius Junior, Suetonius
Tranquillus, L. Julius Florus, Cornelius Tacitus historiographi Julius Frontinus Geometra. Coeperant et sermones
spargi inter Christianos, autore imprimis Papia, parum divini et caelestes, quibus Traditionum Apostolicarum
titulus falso paretexebatur: qui cum tempore invalescentes, multis errorum materiam ansamque praebuere.
AELIUS ADRIANUS.
AELius Adrianus consobrina Trajani genitus, non tamipso volente, quam conjugis ejus Plotinae artibus
imperium est adeptus. Occultata enim Trajani morte, Plotina testamentum, quo Adrianus erat haeres scriptus,
signavit, eamque ob causam maximos deinde ab eo honores tulit. Sumpto apud Syriam, cui praerat, imperio, et a
Senatu firmato, quos suspectos habehat, sustulit, interque eos Palmam, Celsum, Nigrinum, Lucium, quatuor
consulares, viros egregios, minuendique odii suo interfectos jussu abjuravit. Pace ad Orientem composita,
156

