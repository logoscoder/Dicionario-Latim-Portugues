suum recognoverint: sed eum tutoris indigere, coronatione, quae semel peracta sit, nova opus haud fore. Irritati
ob negatum regem Hungari, infestis copiis Austriam petunt, duce Huniade. Sed neque coronam ab Elisabeta
asportatam, neque castella a Ladislai partibus praeoccupata, neque ipsum obtinuere. Huniades gubernator regni
Hungarici, Podiebracius
553

Bohemici permansit, donec duodecimum Ladislaus annum explevisset.
Infelicitatem eorum temporum novum Typographicae artis inventum parte aliqua resarsit. Joannes Gutenbergius
Argentinensis, agenere ingenioque nobilis, primum specimen edidit. Joan. Faustus Moguntinus civis invenit,
decennioque pressam artem inter secreta habuit. Magnum certe ac divinum munus, de quo Poeta ejus aevi
Teutonicus:
Nuper ab ingenio Rhenanae gentis et arte,
Librorum emersit copia larga nimis.
Et qui e divitibus vix regi obvenerat olim,
Nunc liber in tenui cerntiur esse casa.
Quae doctos latuit Graecos, Italosque peritos
Ars nova, Germano venit ab ingenio.
Et Aprutinus Episcopus: Imprimit ille die, quantum non scribitur anno.
Mox sublectus etiam Eugenio Pontifex, qui doctrinae gradibus subito ad id fastigii evolavit, uno anno Episcopus,
Cardinalis et Papa creatus, e Thoma Barzano Nicolaus V, librorum, et quae ex iis petuntur, artium fautor insignis
et promotor. Cum pacem inter Philippum Mediolanensium Ducem Venetosque compositam cuperet, et bellum a
decessore suo, Alfonsoque rege in Florentinos ac Senenses meditatum, restinguere conaretur, legatus ejus
Philippum apoplexia mortuum reperit, anno ejus seculi XLVII. Mediolanenses, lacerato Philippi testamento, quo
haeredem Alfonsum scripserat, in libertatem semet asserunt. Ergo Venetis Laudam Placentiamque occupantibus,
Franciscus Sfortia, gener Philippi, a Mediolanensibus obducitur, cui Ticinenses confestim deditionem fecerunt.
Placentia ab eo vi expugnata est, Alfonsus in Hetruria multa castella cepit. Sequenti biennio adeo ubique peste
laboratum, ut pauci de multis superfuerint. Nihilominus bella invalescebant, Sfortia Venetos adeo premente, ut
actum pene de iis videretur, nisi inter ipsum Sfortiam et Mediolanenses simultas orta, tempestatem in
Mediolanenses convertisset. Etenim Veneti icto foedere, ut quae citra Abduam caperentur, ipsorum essent,
Sfortiam ex hoste socium sibi fedcere, qui brevi omnibus pene Mediolanensium civitatibus potitus, majorem
Venetis, quam prius pavorem incussit. A quibus ob id desertus, oppugnatusque insuper ab Alfonso, qui
Mediolanum sibi jure haereditario deberidiceret, constantia sua urbem mediolanensem tandem subegit, anno
MCCCCLIX. Veneti Alfonsu, et Florentinos, ut Sfortiam ducatu pellerent, invitarunt, Nicolao contra pacem
omnibus modis urgente, ut sequentianno quinquagesimo ad Jubilaeum populis venire libere liceret. Nam apud
Fridericum jam effecerat, ut Sabaudum Pontificatu se cogeret abdicare, Felicemque ex aemulo Cardinalem et
Germaniae legatum crearat: Venientibus et in arbitrium Nicolai, quicunque a Felice purpuram erant consequuti.
Itaque autoritate major, animos principum aliquandiu repressit, magnaque celebritate Jubilaeum egit. Tanta
affluxit multitudo superstitiosorum illius seculi, ut occursante forte mula in ponte Hadriani, ducenta hominum
corpora mutua collisione obtererentur. Sequenti anno munivit urbem Pontifex milite simul et turribus, quod
venturum Friedericum intellexerat, tum coronae, tum nuptiarum causa. Desponderat enim sibi Imperator
Leonoram, Eduardi Lusitani filiam, Alfonsi Neapolitani agnatam, quam Senis offendit, jam ex Hispania
advectam. Benedixit Nicolaus nuptiis, ambosque Augustalibus exornavit, anno LII. Antoninus, qui tum
vixit,parum majestatis in Friderico deprehendit, neque libertatem, neque liberalitatem, imo nec sapientiam
quidem, quod semper quasi per alium loqueretur. Cupiditatem ait apparuisse
554

multam, cum munera quaereret et aciperet libenter. Laudatur sane in eo pacis studium. Sed id cum ingenti orbis
Christiani incommodo conjunctum fuisse putatur. Sfortia enim Mediolanensium ducatum, aliique reguli alias
imperii provincias decerpserunt. Borsius Estensis Mutinae, et Regii dux creatus. Clivensis dux et Antistes
Coloniensis de Susatensi territorio, Frid. Saxo Elector, fraterque ejus Guilelmus, de haereditate armis
contendebant. Apollonius Vicethumius autor erat tristissimi certaminis inter fratres, quod maximo Thuringiae et
Misniae malo annis quinque continuatum, exilio demum inventoris est finitum. Albertus quoque
Brandeburgicus, Teutonicus Achilles dictus, urbem Noricam et alias diuturno bello vexabat. Octo praeliis victor,
uno defecit. Imperator rerum suarum satagens, quum Alfonsum Neapolitanum invisisset, celeriter in patriam iter
arripuit, ubi Austriaci simul Hungarique, expulsis Friderici praefectis, aut tradere regem Ladislaum, aut bellum
exspectare jubebant. Postulatis non tam rejectis, quam suspensis, Neapolis Austriae infestis signis petita,
victisque Caesarianis, moenia machinis quassta. Obsessus a multis millibus Fridericus, interventu Caroli
Badensis et Signismundi Saltzburgensis, Ladislaum tradidit Ulrico, Ciliae Comiti, qui mox Viennam ductus,
principatuum regnorumque administrationem duodecennis adiit, alieno triumvirorum, Huniadis, Poggiebracii et
Ulrici, arbitrio subnixus. Penes Ulricum major autoritas, qui regem in potestate habens, illis quoque imperare
347

