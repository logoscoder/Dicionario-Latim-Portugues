calumnias sedans legibus severissimis, nutrire artes bonas, praecipue studia literarum, legere ipse, scribere,
meditari, audire legationes et querimonias provinciarum.
Ergo primum apud Cibalas, juxta paludem Hiulcam nomine, Constantinus nocte castra Licinii irrumpit, Licinium
in fugam agit, caesis partim, partim in fidem receptis ejus copiis, Licinius Byzantium fuga volucri pervenit: Ibi
Valentem ut socium habeat belli fidum, Caesarem creat. Dehinc alio praelio pulsum, foederaque petentem non
admittit solum Constantinus, sed et affinitatis gratia recepti in consortium, adscitique Imperio Caesarum
communes liberi, Crispus, Constantinus Flaviogeniti, Licinianus Licinio. Valens dissidiorum author necatus.
Quod equidem vix diuturnum, neque his, qui assumebantur, felix fore defectu Solis, foedato iisdem mensibus
die, patefactum.
Itaque sexennio post rupta pace, apud Thraces Licinius pulsus, Chalcedona concessit. Martinianum officiorum
Magistrum Caesarem dicit. Neque novi eum Dii, quos delusus iterum a Magis studiose erat veneratus, neque
veteres, quorum infirmitatem superioribus cognoverat praeliis, servare potuerunt. Acie omni potior Constantinus,
295

adegit eum, pacta salute, indumentum regium offerre uxoris manu. Inde Thessalonicam missum, cum nova
denuo moliretur, paulo post eum Martinianumque jugulari jubet. Ita Licinius annum dominationis fere post
quintum decimum, vitae proxime sexagesimum, fusum Christianorum sanguinem proprio suo piavit.
Eo modo Resp. unius Constantini arbitrio geri coepta, ex tot rebus gestis vere jam Magni, et ut recte judicat
Eusebius, Cyro et Alexandro Majoris. De Christianis contrarias plane tyrannicis istis leges tulit, exules revocavit,
spoliatos ditavit, servos libertati reddidit, plerisque provinciis Christianos dedit rectores. Si qui Christiani esse
nollent, idolis tamen sacrificare prohibuit; hortatus ad Christianismum induendum omnes, propositis diplomatis,
molestus nemini ob mentis errorem fuit, certamen pro immortalitate sponte suscipiendum, cogi non posse
dictitans.
Ejus Principis, totiusque Ecclesiae felicitatem obnubilavit Arius, aeternitatis veraeque in Christo deitatis hostis,
homo argutus, ambitiosus, pertinax, callidus: Antagonistam nactus fervidiusculum, Alexandrum, Alexandrinae
Ecclesiae, cujus presbyter erat Arius, Episcopum. Alexandriae suscitata dissensionis scintilla, primum
Aegyptum, Thebaidem, Libyam, deinde totum orbem incendio aut fumo pstiferarum opinionum, dissidiorumque
implevit. Imperator gliscentem flammam, misso Osio Cordubensi Episcopo, opprimere, imposito utrique
silentio, cupiens, hortatus gravissima Epistola est, ne ob quaestionum litis quam pietatis feraciorum temeritatem,
Ecclesiam Christi scinderent, praeberentque ludibrii causam infidelibus: sed nihil effecit.
Quaesita utrinque suffragia rem ad Concilium universale pertraxerunt, quod Constantini indictione qpud
Nicaeam Bithyniae convenit, anno Christi, ut habet Eusebius, CCCXXV. Trecentos et duo de viginti Episcopos,
presbyterosque insuper et Diaconos innumeros adfuisse, Sulpitius Severus, Socrates, Theodoretus, Sozomenus
tradunt. Eusebius ultra ducentos quinquaginta Episcopos, et Romanum, (erat is Sylvester) ob senectam
interfuisse per legatos Presbyteros narrat. Consedisse in medio Imperatorem sedili deaurato, post eum Episcopos,
dextrique ordinis primum (is fuit Eustathius Antiochenus) incepisse Synodum a veneratione Numinis, cujus
verba prosecutum Constantinum Oratione ad concordiam directa. Libri, inquit, Evangelistarum et Apostolorum,
quin etiam veterum Prophetarum oracula, nos evidenter docent, quid de divino Numine sentiendum sit. Omni
igitur seditiosa contentione depulsa, liter arum divinitus inspiratarum testimoniis res in quaestionem adductas
dissolvamus. Audita Arianorum dogmata hujuscemodi: Patrem Domini instituendi orbis causa genuisse filium,
ex eo pro potestate sui ex nihilo factum Dominum novum alterumque. Fuisse autem tempus quo filius non
fuisset. Collatis sententiis ea confessio damnatur, Christus Patri <gap desc='Greek word'/>, id est,
consubstantialis, non factus, nec creatus, sed ab aeterno ex Patre genitus declaratur. Imperator decretum
complectitur: Arius cum factione sua in exilium agitur. Sublata et vetus est de Paschate controversia, ut deinceps
non decima quarta luna cum Judaeis, sed prima post plenilumium aequinoctiale Dominica celebraretur. Alias
Episcoporum inter se lites, conjectis in ignem tabellis, quibus disceptationes continebantur, abolevit Imperator.
Sic velut novo de hostibus Ecclesiae triumpho potitus, Vicennalia celebravit Imperii, Episcopos convivio
excepit, muneribus affecit, Paphnutii Thebaidis, et Spiridonis Cypri Episcoporum, accepta pro Christo stigmata,
exosculatus est, beatos praedicans, quibus talia pati datur. Ejusdem Paphnutii autoritate cohibiti in Synodo, qui
ad continentiam ab uxoribus adigendos censebant Episcopos, assertus matrimonio suus apud omnes ordines
296

honor. Cohibita et Dialecticorum argutia, unius ejusque simplicissimi Confessoris Oratione, non verba sed
verborum virtutem proferentis. Cumque Acesius Novatianorum Episcopus, privandos communione Christi
contenderet lapsos, veniamque poenitentibus non ab Ecclesia, sed a solo Christo exspectandam, audivit a
Constantino: Erigito scalam Acesi, et in coelum solus ascende. Caeterum Arriani nihil contra sanam fidem
ructare ausi se quoque tanquam acquiescentes, nec aliud sentientes Ecclesiis immiscuerunt: manebat tamen in
pectoribus eorum insitum in Catholicos viros odium, et adversus quos de fide disceptare non poterant, eos
subornatis accusatoribus, fictisque criminibus appetebant.
Constantinus interim locum sepulturae Domini, a gentibus lascivae Veneris fano conspurcatum, emundari,
insignique exornari templo jubet, addita urbe, cui novae Hierosolymae nomen datum. Mirumque dictu, quantum
186

