intulisse, eandemque ut partum suum interimeret adegisse. Interea ea pars Brasiliae, quae eatenus Batavis
paruerat, Lusitanis terra marique eam obsidentibus, cum nulla effugii spes superesset, traditur. Cromvelius misso
in Scotiam duce Middeltonio, ad Regia arma, eo confluentia, supprimenda, idem Regnum, Angliae novae
Reipublicae adjunxit; concessa denique Scotis, omnium
809

anteactorum Amnestia, cum exclusione Reginae Henriettae Mariae, ipsius filiorum Caroli et Jacobi et
quorundam aliorum Nonnulli, quos inter David Lesleus, quotannis quadraginta florenorum millia promittens,
veniam impetravere. Occultis interea Protector Cromvelius petebatur insidiis, sed insidiatorum imprudentia
detectis atque adeo impeditis. Gliscentibus interim in Galliis dissidiis, Condaeus partes cognati sui, Regis
Galliarum deserens, Hispanis sese adjunxit, qua de causa Majestatis in Gallia postulatur, quin et insignia ejus
publice per carnificem comburuntur et Baro Butovillanus, Marchio Persanus, quia contra Regis edictum duello
certare ausi fuerant, ficut et praeses Viole et Assuus, ob alia crimina, in effigie, publico in loco suspenduntur. In
Anglia Regiis partibus addicti, omnem pro Rege suo lapidem movebant, nec minus Cromveliani pro Republica,
at Malocombus Rogerius a Rege Carolo ad Glencarnium missus legatus, infeliciter in Cromvelianorum manus
incidit et Edenburgi suspensus est. In Suecia, meditatam pridem Regni resignationem Christina Regina tandem
exequitur. Carolus Princeps ad Coronam capessendam, magna pompa Upsaliam ingreditur, et omnibus
benevolentiae signis a Regina excipitur, et non diu post, deponente Christina Regni insignia, ipse Regno
inauguratur. Trevirensis Copiae Electoris Hamersteynium, Lotharingiorum praedationibus infamem urbem,
expugnaverunt, et ea peste vicinos agros liberaverunt. Genua ingenti terraemotu concussa est, fluviique superatis
ripis suis, magnam territorii partem inundavere. Remis Ludovico vix decimum sextum annum ingresso, magna
pompa, Corona imposita est, et rerum moderatio cum Regni insignibus tradita. Interea in Dardanellis a classe
Venetorum feliciter adversus Turcas pugnatum est. Dux Venetorum Josephus Dolfinus viginti quatuor navibus
septuaginta Turcarum triremes, triginta Myoparones, et sex Galeotas aggredi non dubitavit, et praetoriam,
qumquaginta quatuor Majoribus tormentis munitam ad deditionem compulit: Enchusanus quidam Nauclerus, ob
egregiam, in hac pugna, navatam operam, a senatu duobus aureorum millibus donatur: sex naves, et quatuor
hominum millia a Turcis desiderabantur. Propter hujus aestatis immensos aestus, et aeris siccam intemperiem,
pestis variis in locis, admodum vehementer grassata est, et multa hominum millia exstinxit. Et in Hongaria, cum
Romanorum Rex moriretur, rupta terra horrendas flammas spargente, multa loca combusta et solo aequata sunt;
quin et in Anglia ericetum incensum, saeviente latius flamma, gravia damna intulit. Nec minus tota Europa,
imminentem duodecimo Augusti in sole Eclipsin, variis terroribus, ab Astronomis sparsis terribilem, exhorruit;
metu vero minus portentum extitit. Atrebatum jam arcta obsidione ab Hispanis premebatur, et Galliarum Rex,
omni modo urbem liberare satagebat, cumque Turennii copiis non satis confideret, ipse, ad expugnanda hostium
munimenta appropinquavit, tantaque vi Hispanorum castra aggreditur, erumpentibus etiam oppidanis, ut, per
impletas viminibus fossas, et superatos aggeres, castra tandem expugnaverit, et viginti admodum Hispanorum
millibus desideratis, plena victoria potitus sit, urbemque penitus liberaverit. In China discordia, in duabus
septentrionalibus regionibus orta, indies gliscebat, qua captata occasione Tartari, divisum inter se Regnum
violenter invaserunt. Chinenses in octo distincti exercitus, infesta inter se arma expediere, seque mutuo
internecione maximam partem delevere. Linkunsus, ex duobus ducibus, qui etiamnum superstites erant, et copias
ad se contrahere nitebantur, septentrionales Regiones populatus, annonae caritatem ingentem intulit; adeo ut
mortuorum cadavera, magno praetioempta, in nutrimentum
810

vivorum conquirebantur: Linkungsus deinde Regni metropoli Peking castra admovit; Imperator Chinensis, ut
urbem obsidione liberaret perfossis aggeribus, obsessores juxta et obsessos magnam partem aquis obruit, adeo ut
horum trecenta millia, et inter eos multi Christiani submersi sint. Linkungsus novis corrasis copiis Imperatoris
titulum assumsit, magno perduellium Chinensium gaudio. Verus Imperator uni ex eunuchis suis nimium
confisus, jam nimiam ejus auctoritatem suspectam habere coepit, et ut praepotentem hominem aula amoveret sub
specie veterum imperatorum sepulcra, ex more, visendi, invisum hominem procul ablegare conabatur; sed ipsi
jam iter ingresso, citatis equis auream capsulam, cui laqueus inclusus erat, misit, et propria manu mori jussit,
quod multos Imperatori inimicos excitavit. Linkungsus hac occasione usus, urbem Kiangeheu occupavit. Sed
Imperator quo ejus impediret progressum, ducem suum Kolaulium, cum magnis copiis ei obviam misit, qui re
male gesta, ad desperationem actus, suspend o vitam suam finivit. Hoc accepto nuncio, Imperator Peking
Regiam sedem relinquere statuit, sed purpuratorum precibus impeditur. Linkungsus, dolo paulo post urbem
occupavit, et protinus se ad Regiam aulam contulit. Imperator, re comperta, et frustra effugia circumspiciens,
filiam suam primitus jugulavit. Imperatrix, spectante marito, semet ab arbore suspendit. Ipse vulnerato brachio,
sanguine ex vulnere fluente haec verba scripsit: Mandarini sunt proditores, et mala morte digni, populus est
innocens: et ego ut publicam ignominiam evitarem, morior. Quibus scriptis, eodem quo uxor modo, suspendio
vitam finivit. Linkungsus Regiam ingressus, tristi hoc spectaculo, penitus obstupuit, postridie tamen Imperatoris
cadaver membratim obtruncare, duosque ejus filios (tertius enim et senior, aliquo elapsus, nusquam inveniri
potuit) securi percuti jussit; urbs ipsa militibus praedae data; unus postea ex ducibus ejus, Tartaris sese adjunxit,
505

