primus Ravennae Exarchus dictus est. Aucta verbis ignominia, Sophia Augusta Narsen ut Eunuchum, ad pensum
in Gynaeceo absolvendum revocare ausa est. Qua ille irritatus contumelia, versa in furorem ira, telam minatur se
exorsurum, quam neque ipsa, neque maritus ejus retexerent. Neque segniorem se deinceps praestitit in perdenda
Italia, quam ante in liberanda fuerat. Cum enim perspectam haberet Longobardorum vim, in Subigendis bello
Gothis, victisque Gepidis, ad Alboinum regem eorum mittit, qui paupertina Pannoniae rura deserere, et in Italiam
solo uberem eum hortarentur transire. Qui monita non aspernatus, adjunctis sibi Saxonibus aliarumque gentium
non paucis, cum omnibus Longobardorum familiis commigravit in Italiam. Tradita Hunnis Pannonia, ea lege
tamen, ut si minus feliciter caderent consulta haec, veteres reciperet sedes. Hunni et Avares regnum Gepidarum
penitus exstinxerunt. Sigibertus Francorum Rex, cum desertas Saxonum terras pervasisset, novis eas Suevorum
coloniis implevit. Novorum hospitum adventum armatae in coelo acies, alique ostenta mortalibus portenderant.
Narses, tantae tempestatis Italiae concitor, relicta urbe Romana, Neapolin concessit. Quem subsecutus Papa
Johannes III, qui Pelagio succeslerat, ut
338

Romam rediret exoravit. Sed ambo post aliquantum temporis defuncti, Italiam Barbaris dimisere lacerandam.
Etenim Alboinus, occupata promo impetu Cisalpina Gallia, Longobardiae ei nomen intulit, unde postmodum
corrupto, ut solet fieri, vocabulo, Lombardia est appellata. Difficillima ei Ticini expugnatio fuit. Urbem toto
trennio et sex mensibus obsessam cepit tandem, regnique ibi sedem constituit: cui deinde Papiae nomen inditum.
Ducatus facti tres sunt, Unus Foro-Julianus in aditu Italiae: alter Spoleti, media fere terra: Tertius deinde
Beneventi, ad inferiorem Italiam regendam. Sed insperatam Alboini felicitatem, quarto regni anno barbara ejus
temulentia corrupti. Occiderat praelio ante annos plures Gepidarum Regem Cunimundum, ac defuncta conjuge
sua (ea Clotharii, Francorum regis filia fuerat) Rosimundam perempti hostis filiam, matrimonio adsciverat. Ei
cum, apud Veronam, in convivio poculum propinasset, quod e soceri crandio confecerat, juberetque reginam
laetanter bibere cum patre suo, ex rei indignitate altum cordi ejus dolorem impressit. Ardens ira mulier, patris sui
necem martiti cogitat caede ulcisci, initoque cum armigero regis Helmiche consilio, prostituit, ei et Peredioni,
viro bellicosissimo, corpus suum, eoque pudicitiae pretio percussores Alboino emercatur. Sic Alboinus, qui per
tot hostium strages incolumis iverat, in cubinculo suo, dum meridiano indulget somno, foeda morte occubuit.
Helmiches, frustra spe regni agitata, cum Rosimunda adultera ad Longinum Exarchum profugit. Illa novis
sollicitata amoribus, oblato veneni poculo, paulo post interemit Helmichen, balneo forte egressum. Sed antequam
concideret, animadversa fraude, Rosimundam evaginato super eam gladio, quod reliquum erat, bibere coegit. Ita
DEI omnipotentis judicio Alboinus Cunimundo, Rosimunda marito, Helmiches Domino interfecto, meritas exitii
poenas exsolverunt. Post Alboinum, cum Clephus Longobardorum nobilissimus, sesqui annuo principatu, multos
Romanorum, potentia aut natalibus claros, gladio aut exiliis punivisset, servuli cujusdam sui gladio jugulatur.
Longobardi, ut quondam habuerant, duces iterum pro regibus sibi crearunt. Hi non tantum Italiam late
subegerunt, sed et in Galliam exurrendo, multas ei attulerunt clades. nec minoribus repulsi, decennium Rempubl.
tenuere.
Eodem ferme tempore Cahtabria a Visigothis, Leovigildi regis Ariani ductu, (Athanathildi is erat filius) subacta,
Suevi debellantur, atque a Gothis late potitis Hispania, Toleti sedes regni figitur.
Sub haec Justinus, retentis auri quingentis libris pro stipendio dari Cosrhoae solitis, armatoque in Parthos Aretha
Aethiopum Rege, ac receptis in fidem majoris Armeniae incolis, Persicam solvit pacem. Acerrimo tunc praelio
cum Persis conflixit Martianus, dux Caesariani exercitus, vicitque et obsedit Nisibin. Sed breve gaudium fuit
moti temere tumultus. Cum enim Justinus, ignavorum more domi gloriabundus, Nisibin pro capta haberet, nec
Gregorii Antiocheni literis, Persarum vim referentibus, haberet fidem, Martiano fortissimo viro, Acaciam sui
ingenii ducem substituit. Martianum subito exautoratum videns exercitus, invito Justino obsidionem solvit,
castrisque desertis dilapsus est. Qua occasione arrepta, Hormisdas, Cosrhoae illius Magnis filius, misso
Ardamane cum novis copiis, longe lateque vastavit Orientem, et Sophiam Justini conjugem ad pacem petendam
adegit. Nam superbia in moerorem versa nimium, Justinus contraxit phrenitidem, e qua restitutus aliquantisper,
de consilio Sophiae Augustae, Tiberium excubitorum comitem creavit successorem, mandans ei publice; ut
DEUM rite coleret, subditis bene praeesset, oppressis ferret opem, militarium avaritiam coerceret,
339

purpura neutiquam intumesceret, divitibus praestaret securitatem suis fruendi opibus, nihil habentibus daret.
Imperatricem, benignam antea Dominam, convenienti honore afficeret. Ita non sine planctu vitae insipienter
actae decessit, melior auri custos, quam imperii, meliorque monitor quam Imperator, actis potentiae annis XIII.
Venantius Fortunatus, Episcopus Pictaviensis et Poeta, Childerico Francorum regi et Gelesuintae Athanagildis
filiae epithalamium cecinit. Gallia fratrum inter se regum armis collisa, multas clades perpessa.
TIBERIUS II.
TIberius Justino adhuc superstiti consors imperii, justus, prudens, munificentia in pauperes et bellorum felicitate
inclytus bene gessit labefactum a decessore imperium. Increpante prodigalitatem ejus Sophia Augusta, non
defuturam, dixit, fisco pecuniam, quo ad ipse Christi secutus praecepta, in coelo thesauros colligeret, egenorum
fovendo defectus. Igitur de improviso locupletissimos thesauros reperit. Cum tabulam marmoream cruce
213

