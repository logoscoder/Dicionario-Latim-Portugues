Deum exoravit, ne improbum populum deleret, sed uti consueverat, eum antecedere majestate propria perdius
atque pernox non desisteret. Sic tabulae refectae, structum Dei tabernaculum, Aaron sacerdotio inunctus; facies
Mosis tanta claritudine illustrata, ut mandata Dei relaturus velamento eam tegeret. Levitica tribu in sacerdotium
segregata, reperta sunt Hebraeorum DC. et III. M. Sic prolatis castris in desertum Pharan perventum, missique
exploratores in Palaestinam. Plerique felicem quidem terram, sed gentes pervalidas et munita ingentibus muris
oppida, vanamque de expugnatione earum spem renuntiarunt. Id ubi populo compertum, desperato Dei auxilio in
Aegyptum reverti pararunt. Sed consternante subitanea Dei apparitione cohibuere impetum, retro convertere iter
jussi. Sic totos quadraginta annos in desertis demorati, Palaestinam non occuparunt, donec variis cladibus
consumerentur, quicunque Deo tot experimentis cognito fidem denegassent. Nihilominus coelesti eos cibo pavit
Deus, aquasque e rupibus produxit, coturnicibus iterum castra circumfudit, aliaque gloriae suae monumenta tum
Hebraeis, tum omnibus per orbem terrarum gentibus memoranda reliquit. Interim fato absumptis, qui per aetatem
et experientiam certiora de Numine arbitrari debuerant, Mosi quoque vitae terminus appropinquabat. Sed
antequam e mortali vita migraret, Aradum, Sihonem, et Ogum, interjacentes inter Idumaeam, Euphratem ac
Jordanem reges subegit, castraque super Jordanem haud longe ab Hierichunte molitus est. Decessit anno aetatis
centesimo et vicesimo, vir Deo charissimus, perque omnes gentes et tunc et omni aevo celeberrimus. Nam etiam
Ethnicis scriptoribus Beroso, Diodoro, Trogo Pompejo, Justino, Tacito, Plinio, Straboni, Treb. Pollioni, Juvenali,
et plerisque aliis notum fuisse reperimus: De sepulchri loco nihil compertum. Eodem temporis tractu Erysichthon
Cecropis filius Apollini Delio templum excitare, et Lycaon in Arcadia humanis victimis litare ausus est, Satana
Deum aemulante.
Lycaone prognatus OEntrus primus omnium coloniam in occiduas Europae partes deduxit, cujus socii in Italia ab
incerta origine Aborigines, deinde ab Italo rege Itali appellati sunt.
Aegyptus quoque, si Graecis fides, sub id tempus nomen imperiumque mutavit. Nam Danaum regem Aegyptus
expulit, regno a se nomen fecit, Danaus exul primus navem advexit in Graeciam,
14

cum ante ratibus navigaretur. Is ejecto Stenelo Argos urbem tenuit, ubi per quinquaginta silias totidem Aegypti
fratris filios interemit, uno superstite Lynceo, qui sceleris poenas exegit, occisoque patruo regnum obtinuit.
Thcophilus Antiochenus ex Manethone Aegyptio Danaum Armen vocatum, Aegyptum Sethon scribit, eorumque
imperium in 180 ab exitu annum incidit.
JESUS vel JOSUA.
JEsus seu Josua, vir sanctus et armis egregius, Mosi a Deo substitutus; deficiente navium copia, Jordanem plene
undique ripis stagnantem divino munere discidit, omnemque exercitum per siccum alveum traduxit. Mox solo
tubarum elangore expugnata Hierichunte, cujus validissima moenia Dei nutu conciderant, omnes Palaestinae
gentes aut excidit aut terrore compressit. Aliqui indigenarum Africae littora tenuere, ex quibus postea illustris
Poenorum populus, linguam Cananaeam referens, exstitit. Gabaonitae, gens valida, ultro se dediderunt. Deditio
haec proximarum urbium regibus iras concivit. Obsessis subvenientes Ebraei, ope subnixi Numinis, reges in
fugam egere. Cumque dies caedentes deficeret, ne nox victis praesidio esset, precatu ducis sol jussus cursum
sistere, diemque diei continuare, ut nullum hostibus Dei effugium suppeteret. Tantum viri unius fides valuit.
Diviso per tribus captivo solo, partaque pace, mortuus est Josua anno aetatis decimo et centesimo, regnante, ut
ait Augustinus, apud Assyrios rege octavo decimo Aminta, apud Sicyonios Sexto decimo Corace, apud Argivos
decimo Danao, apud Athenienses quarto Erichtonio.
Sic dum Hebraei Palaestinam colere incipiunt, Ceres frumenta conficere molereque in Attica, Italia, Siciliaque
invenisse scribitur, ob id a posteris Dea judicata. A qua acceptas fruges Triptolemus Eleusina veniens distribuit,
terramque diligentius colere edocuit. Jupiter vero frater Cereris, alii Xanthum vocant, Eusebius Asterium,
Europam Agenoris Phoenicis filiam, Minois Rhadamanthi et Sarpedonis postea matrem violavit. Ibi Cadmus
sororem ab Jove raptam, inquirens, ex Aegypto ad Phoenices, a Phoenicibus ad Graecos literarum characteres
detulit. Ex cujus filia deinde Semele Bacchus, vitium in Graecia repertor, ingens Poetarum fabula, procreatus:
Atque hic est Bacchus tertius, Jovis postremi et Semeles filius. Nam duo alii aliis Jovibus geniti, supra nobis
memorati sunt. Nec enim absurde scripsit, qui illustrium familiarum primogenitos Joves et Junones, nepotes
fortissimos, Hercules Graecis dictos, prodidit; Cicero quoque plures Joves, Mercurios, Minervas agnoscit.
PINEHAS.
DEfuncto Josua, Cananaei, spe Hebraeos superandi concepta, Adonibesecum ducem creant. Hebraei consulto per
Pineham sacerdotem Deo, congressi cum idololatris ducem Adonibesecum, multorum antea populorum
victorem, capiunt mutilantque; multa oppida in potestatem redigunt, inter alia Jerosolymam, occisis
habitatoribus. Sed Benjamitae, quibus superior pars urbis sorte obvenerat, tributo imposito incolis, contra
divinum mandatum eis pepercerunt. Idem aliae tribus imitatae: Sic secundis rebus florentes luxuria corrupit, ut
violata religione ignaviae insuescerent. Desieratque et optimatium magistratus, neque Senatus ex instituto
legebatur. Itaque reperti, qui domi suaesacra et penates gentium ritu facerent, imo publice praeposteram
Venerem exercerent, nefandasque etiam libidines defendere non erubescerent. Talia ausi Benjamitae a tribulibus

11

