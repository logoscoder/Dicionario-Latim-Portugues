Caeterum Julius Ecclesiasticam ditionem non tantum recupeerare, sed et latius proferre cupidus, Bentivolum
Bononia pellit, ad Veneti nominis excidium cum Caesare, Hispaniaeque et Galliae regibus, cum ducibus quoque
Ferrariae et Mantuae, Cameraci in Belgis foedus percutit.
Maximilianus jam defunctus erat bello Bavarico, quod e Georgii Divitis testamento conflatum erat. Is enim
Ruperto Palatino genero suo, omnem addixerat Bavariam, exhaeredatis patruelibus, Alberto, cui Caesaris soror
nupserat, et Wolfgango. Caesar, quum honestis pactionibus edictisque nihil proficeret apud Rupertum,
proscriptionis eum sententia ferit. Philippo contra Electore filium protegente. Insurgunt ergo cum Caesare et
Bavaris Frid. Brandeburgicus, Guilelmus Hassorum Landgravius, Ulricus Wittenbergicus. Saepius ambiguo
marte concurritur, Bohemis Palatinum adjuvantibus. Sed vicerunt tandem partes Alberti. Caesar Bohemorum
mille sexcentos uno congressu occidit. Subacta Palatinarum ditionum pleraque, e quibus Maulbronnam,
Winsbergam, Lauensteinum, Wirtenbergicus; Altorfium Noribergenses, alii alia decerpsere. Rupertus ea ex
infelicitate contracto moerore moritur, mox et conjux ejus Elisabeta. Ita Georgius, dum injuste ditare filiam
conatur, ipsam generumque perdit. Philippus Elector reconciliatur Caesari, deprecatus culpam: Ruperti filiis
Neuburgum, Lauginga, aliaque oppida redduntur. Comes Leiningensis tantum hoc bello incendiorum excitaverat,
ut neque templis parceret, neque coenobiis, irritatoque Caesare, tandem Germania pelleretur.
Deposito hoc bello, Maximilianus Philippo filio suo, adversus Carolum Geldrum submiserat auxilia: qui morte
socrus suae avocatus in Hispaniam, Geldro provinciam avitam permisit, servato sibi in eam jure integro. Fuggeri
Augustani Kirchbergensem omitatum emerunt a Caesare, quinto ejus seculi anno, quo et Cometae bini cruenta
mundo bella, potentissimoque inter Europaeos principi Philippo Burgundo praematuram mortem denunciabant.
Ille primus Belgicas provincias cum Hispania conjunxit,
579

accitus a proceribus Castiliae, ut defuncta socru regni administrationem capesseret, Ferdinando socero
refragante, qui et ob id in Italiam se recepit. Sed Philippus inter summas spes fatis abreptus, vir annorum
XXVIII, exemplum dedit quam fallax incertumque sit illud, quod flagr antissimis omnium votis petitur,
divitiarum honorumque culmen. Ex Joanna Ferdinandi Catholici, et isabellae Castiliae haeredis filia, Carolum
reliquit et Ferdiandum filios, postea imperaturos.
Insequenti anno ictum est Cameraci foedus, quum Veneti armato Maximiliano iter per suas terras denegassent,
Ariminumque et Faventiam ac Ravennam, Romanensis ditionis urbes, sibi subjecissent. Eo bello, Tergestum et
Guizensem Comitatum Maximiliano ademerunt. Julius damnis accensus, fulmen suum torsit in Venetos;
coactoque exercitu valido, ad Abduam caeduntur copiae Venetorum, Livianus dux eorum capitur. Expugnatur
Ravenna, sed ingenti cum Pontificii exercitus caede. Maximilianus Tergestum, Veronam, Vicentiam, Forum
Julium, Gurzium subigit, Patavium supina suorum negligentia, cum recepisset, amittit. Ludovicus Bergomum,
Cremam, Cremonam, Brixiam suae facit ditionis. Hispanus Tranum, Monopolim et Barlettam in Apulia,
Ferrariae dux Rodigium, Mantuanus Asulam occupant; Veneti intra urbem suam, circumflui maris beneficio
permunitam, rediguntur. Annus ille MDIX non Venetis tantum, sed et Dominicanis funestus exstitit, qui convicti
malarum artium, quibus statuae Marianae lachrymas excusserant, Bernae exusti sunt. Similiter Judaeorum non
pauci, qui emtum a Paulo Formio sacrilego panem consecratum, ad malefici adhibuerant, infantesque
Christianorum nonnullos nefarie jugularant, Berlini et alibi poenas exsolvere.
Caeterum Maximilianus, cum apud principes, Wormatiae congregatos, non obtineret aurum, ad bella per Italiam
sustinenda, Augustae eos exoravit, anno MDIX. Ibi Ludovici regis orator acerbissima oratione Venetos
venenatos, perfidos, insolentes, Christianae rei proditores, appellare ausus. Julius vero suasmet ductans copias,
tantum illis ingessit terroris, ut obsequia ei deferrent humillima. Quorum ille motus delinimentis inconsulto
Caesare, rege Francorum invito, discessit a foedere, novamque cum Venetis amicitiam inivit. Quin et Alfonsum
Ferrariae ducem armis adoritur, quod Franco nomini studeret. Ad hanc Pontificis intemperiem indignati Caesar
et Ludovicus, promta Cardinalium plerorumque utuntur opera, concilium Pisis indicunt, Julium ad dicendam
causam citant, Bononiam ei eripiunt, Mirandulam eis Joannes Franciscus Picus tradit. Ille vicissim, destruendis
Cardinalium placitis, aliud indicit Romae concilium, quo et ipsos invitat, non obedientes diris insectatur. Interim
suetis Pontificum artibus circumspicit, quem regibus tantis opponat. Repertus est Ferdinandus, gentes tunc
Africanas felicibus armis premens. Eipersuadet, in Gallos et Caesarem utilius, quam in Christianismi hostes
dimicari. Hispanus, imperato Numidis tributo, exercitum transportat in Italiam, castella aliquot capit. Incitatur et
Henricus VIII, Angliae rex, nuper patri Henrico VII suffectus, Hispani gener. Anglus contra Aquitanos movit, in
quibus jus sibi vendicabat: Hispanus contra Joannem Navarrae regem, quod sibi, ut Gallis foederatus, transitum
armato non concederet. Eum homo alieni cupidus, a rebus omnibus imparatum, regno spoliat. Nec id satis Julio,
tiarae suae metuenti: Helvetios in Italiam evocat, Joannem Medicen, cum tota domo Florentia exulem, legatum
creat, alit rumorem, transegisse cum Venetis Maximilianum, ut interim Brixiani, Gallis praesidiariis infensi,
urbem eis tradant. Id quod accidit. Levati clam in muros Veneti, Brixiam occupant; fit dira Gallorum
580

caedes. Sed rem edocti duces alii, caesis Venetorum subsidiis, recuperant urbem, oppidanos mactant. Cumque
carpi fines regni sui ab Anglo Hispanoque rescivisset Ludovicus, constituit belli aleam in Italia jacere. It
363

