Gesa Ungarorum regis filius, mortuo patre, fidem promisit Henrico, maluitque moderatis opibus in pace perfrui,
quam immodicas periculose affectare. Ita Salomon in solium Andreae patris relocatus est, adjutu exercitus
Henrici, cui Moguntinus et Coloniensis erant a consiliis Episcopi. Sed cum hi Adelbertum Bremensem in partem
adhibuissent administrationis, ille qua assentatione, qua obtrectatione perfecit apud principem, ut omnem ad se
potestatem declinaret, ejusque suasu Goslariae gladio se accingeret, anno aetatis XV; mox propulsus in bellum,
cum per adolescentiam parum, quid hoc rei esset, caperet. In Coloniensem imprimis Episcopum ardescebat,
memor discriminis ante triennium aditi ipsius culpa, at matris suasu impetum intempestivum cohibuit.
Reliqui Teutonum Pontifices, Sigefridus Moguntinus, Guntherus Bambergensis, Otho Ratisponensis, Wilhelmus
423

Trajectinus, aliique non pauci, nova impulsi superstitione, versus Jerosolymam iter arripiunt, qui justo Dei
judicio male multati a Saracenis et Turcis, plerisque suorum amissis, ne ipsi quidem omnes redire domum
incolumes potuere; de septem M vix duo millia Germaniam reviserunt. Bambergensem praesulatum, sueta tum
mundi via, redemit sibi Hermannus, Moguntinensis Canonicus. Eberhardo Trevirensi defuncto, substituit Hanno
Conradum, praepositum Coloniensis collegii, sed invitis iis, quibus praeesse debebat. Itaque comprehensus
Conradus a Trevirorum Comite Theodorico, confectus est militum manu, quos tamen mox divina nemesis
corripuit, ut miserandis mortibus interirent. Imperator Comitem expulit in exilium, qui petita voti causa
Jerosolyma, cum omnibus suis in itinere exstinguitur. Erat sub haec maximo in odio Henricus, quod sibi et
Bremensi omnia indulgeret. Bremensis communibus procerum studiis oppugnatus, abiit tandem tutela, magno
cum probro exercitae insolentiae. Quo anno (erat ejus seculi LXVI) Haraldus psot Eduardum rex Angliae, a
Guilelmo, Normannorum duce, et Haraldo Norvego pariter invasus, regno vitaque excidit. Et Haraldum quidem
Norvegum omnia effuse populantem occiderat: Contra autem infelici cum Normannis pugna recentis victoriae
omnem amisit gloriam.
Guilelmus Angliam annis XXII rexit. Ex eo Normannici sanguinis reges Angliam tenuerunt, usque ad Henricum
VII. Dania quoque ab Norwegis afflicta, occiso per Anglos Haraldo, respiravit. Sueno Rex ab hoste jam liber,
rudem adhuc Sacrorum Daniam, ad cultiorem religionis usum provexit, Sclavis contra Hamburgum et
Nordalbingiam evastantibus, priscamque idolomaniam in usum revocantibus. Henricus Caesar Bertham,
Marchinis Italorum filiam duxit, de qua questus postea, ut inepta ad matriomonium, et divortium petens, aegre
cessit Petro Damiano, Pontificis Alexandri legato, et proceribus Germaniae postulantibus, ut majorem publicae
honestatis, quam juvenilis desiderii rationem duceret. Juventutem certe Henrici non paucis flagitiis obnoxiam,
illorum temporum scriptores tradunt. Orientis tum Imperio fungebatur Constantinus Ducas, sine sudore suo
elatus, moribus sat commodis, nec a pietate alienus, quanquam ingenio tardiori. Valde obfuit Reip. vel ipsius, vel
ducum avaritia. Etenim viros bellicosissimos, quod nimium stipendii pocerent, sacramento solvit Ducas,
vectigalibus augendis intentior. Ita ferocitatem aluit Barbarorum, suis animos dempsit. Uzi, gens Scythica,
transgressi Istrum ad LXM armatorum, in Macedoniam et Graeciam penetrarunt. Imperator omni militum ope,
ob accisa eorum stipendia, destitutus, ad preces confugit et lachrymas, obtestatusque Deum anxie, auditur.
Immissa Uzis pestilentia absumpsit plerosque, reliquos Bulgari et Pazinacae gladiis confecere. Eas calamitates
ingens antecessit terrae motus, quo templa et aedes sacreae passim conciderunt: Fulsit et Cometa horrificus,
lunae par plenae, sed paula tim diminutus, quantum illa crescebat, defecit. Regnante Duca, Joannes Xiphilinus
Trapezuntius, mortuo Lichude, Patriarchalem adeptus est thronum, quod Ducas magni faceret viros eruditos,
aiens, malle se doctrina nobilitari suorum quam militia. Obiit sexagenario major, dominatus in annum octavum:
Eudoxiae uxori tribusque filiis reliquit potestatem.
HENRICUS IV, CAESAR GERMANCIUS: ROMANUS IV, DIOGENES, MICHAEL VI, DUCAS,
NICEPHORUS III, BOTONIATES, Imperatores Graecorum.
COnstantinus Ducas juramento adegerat Senatum, et Patriarcham
424

Xiphilinum, ne alii, praeterquam filiis suis, parerent: Eudoxiam Augustam, ne alii nuberet viro. Sed cum virum
posceret Respubl. qui Tucis Orientem praedae habentibus obsisteret, dilapso praesertim ob adempta stipendia
milite, Eudoxia post menses septem tori imperiique consortem adscivit Romanum Diogenem, affectati jam
imperii damnatum. Is spe elusa Eudoxiae, quae ei marito imperitare cupiebat, in Asiam transivit. Sultanumque et
Turcas in fugam actos, praeda, quam Neo-Caesarea expugnata luculentam ceperant, luculenter exuit. Hinc in
Syriam progressus, Halepum capit et Hierapolin. Turcas ingenti cum suo suorumque pericuo clam adortus,
fugam coegit arripere. Altera deinde expeditione procedit in Cappadociam, varioque cum Barbaris marte
praeliatur. Turci Iconium desolarunt, sed ab Armeniis omni praeda spoliati sunt. Diogenes ut erat ingenio acer,
quanquam ambiguis certaminibus maximam copiarum partem amiserat, tamen praelii subire aleam cum Azane
Sultano, quam pacis amplecti conditioones maluit. Et perculit sane audaci impressione Turcas, quodque serum
diei esset, in castra se recipere voluit. Id fugam interpretatus Andronicus, Constantini Ducae frater, properanter
abducit suos, proditoque et deserto Imperatori, necessitatem imponit extremi periculi faciundi: In quo certe non
defecit animo Diogenes; sed obtruncatis Turcarum plurimis, ad ultimum captus, et premente primum collum
ejus, mox vero fortunam miserante Sultano, gratis recepit dignitatem, quam mascule esset tutatus. Sed durius ab
266

