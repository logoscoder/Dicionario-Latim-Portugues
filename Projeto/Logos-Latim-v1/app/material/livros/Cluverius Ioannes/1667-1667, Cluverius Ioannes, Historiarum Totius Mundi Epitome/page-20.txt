bonum aut negligit, aut subvertit, popularibus suis severissimarum legum et disciplinae adstrictissimae autor
factus est. Persuadendae rei difficillimae Delphici Apollinis auctoritatem praetexit. Avaritiam ante omnia
malorum radicem amputaturus, Spartanum agrum viritim divisit, positaque mensis lege,
28

cives gregatim epulari voluit. Sic cum nulla esset opum ostentario, coena omnibus aequalis, habendi cupido
luxuriaque exaruerunt. Fastigia domuum securi, januas serra tantum adhibita confieri statuit: Magistratus non
divitiis, non generi, non aetati soli, sed aetati et virtutibus attribuit. Liberos, publicum civitatis thesaurum ratus,
publica cura sumtuque alendos et educandos curavit. Regibus senatum moderatorem addidit, quibus in officio
arctius tenendis, post centum triginta annos Ephororum accessit potestas. Leges non literis sed moribus reliquit
scriptas, quas in perpetuum firmaturus reipublicae, sacramento cives adegit, nihil mutaturos, donec ipse Delphis
ab oraculo Spartam redisset. Unde nunquam reversus, vi religionis obnoxiam legibus civitatem habuit, quarum
quamdiu illa fuit diligens (fuit autem ad quingentos annos) excelsissime floruit. Leges latae Agesilao Durissi et
Charillao Polydectae filiis regnantibus, annis ante Olympiades CL. post migrationem Ionicam centum, prout ex
Apollodoro Clemens Alexandrinus annotat. Quatuordecim ex eo tempore reges, Spartanorum nihil in statutis
immutaverunt, donec sub Agide, Archidami filio, numisma argenteum (Lycurgus enim ferreum sanciverat) et
cum numismate avaritia intraret Spartam, per quam tandem concussa urbs et labefactata est. Eo tempore apud
Tyrios Ithobaalus Astartes (Veneris coelestis puta) sacerdos, caeso Philete regnum occupavit, tenuitque annos
XXXII. Ejus filia Jezabel Achabo Israelitarum regi nupsit, cumque opibus Phoeniciae impietatem in Samariam
intulit. Apud Latinos Capyn, Capuae conditorem, excepit Capetus, Albanorum regum septimus. Thraces a
Strymone fluvio progressi, Bebriciam, quae post Bithynia, occuparunt.
JOSAPHATUS.
DUm Spartana Respublica a Lycurgo legibus constituitur, multo melioribus Hebraea a Josaphato regitur. Is enim
sextus a Davide Jerosolymorum Rex, a Saulo septimus, primam sibi praecipuamque veri Numinis curam duxit,
dimissisque oppidatim viris, sacri juris peritissimis, ad divina Mosis statuta reformavit subditos. Religioni
judiciorum sanctitatem adjunxit, praecipiens ut velut in Dei conspectu judicarent tanquam summi judicis,
quotquot de aliis sententias ferrent. Talium rerum autorem fama per orbem terrarum circumtulit, opes ejus in
immensum auctae, metus incussus finitimis. Philistaei et Arabes tributum sponte pependerunt, aspectu virtutis,
veritique robur militum, quorum ultra undecies centena et sexaginta millia in armis habebat Josaphatus. Sed in
tanto principe id vitii notatur a divinis scriptoribus, quod nimio pacis studio, cum impiis Samariae regibus
affinitates foederaque junxit, ingenti suo filiorumque incommodo. Achabi et Jezabelis Sidoniae filiam suo
Joramo uxorem dedit, cumque impia progenie impietartem, cum impietate mala omnia in familiam invexit
Jezabel, ut erat sacris assueta Sidoniis, peregrinos Deos importarat in regnum Samariae, raptoque in sententiam
eandem Achabo, jam plus honoris Phoenicum numinibus, quam coeli Domino tribuebatur. Ad quam
profanitatem indignatus Elias Thesbita, Dei sui virtute coelum se clausurum minatur, ne pluvia aut rore
perfunderetur terra, nisi ad vota sua. Et contemtus perfecit minas. Triennium et semestre suspensae coelo aquae,
omnia solis ardoribus adusta sunt, non victus hominibus, non pabulum jumentis suppetiit. Ipse in solitudine,
corvis cibum ministrantibus, vixit; aquam torrens Crithus, donec et ipse aruit, dedit: Inde Dei monitu Sareptam
Sidoniorum missus ad mulierem viduam, pauxillo farre oleoque illam, seque aluit, divinis nutibus accrescente
quotidie, quantum ad victum detrahebatur. Ejusdem viduae filium mortuum precibus suis
29

in vitam reduxit. Quaesitus ad necem per omnia mundi regna, tandem ultro se regi ingessit, exprobrataque
idolorum vanitate, populi ac sacerdotum conventum poposcit. Quo dato, placuit fieri periculum, ut si cujus
caesam hostiam missus coelo ignis absumeret, rata esset religio, quae virtutem edidisset. Ibi frustra consumptis
Baalitarum invocationibus, ad preces Eliae subito delapsus ignis, hostiam largissima aqua circumfusam
combussit. Patefacta veri Numinis gloria, sacrilegi Sacerdotes numero octingenti quinquaginta confusi necatique
sunt: coelum mox imbres reddidit. Regina Jezabel nihil emendata tantis rerum miraculis, in Eliae necem
dejeravit. Elias ad Sinam Arabiae montem profugus, semel iterumque refectus ab Angelo est, et quadraginta
dierum iter sine cibo confecit. Ibi de Achabi interitu, servandisque piorum reliquiis oraculo edoctus, in
Palaestinam revertitur. Tum Benhadadus Syrorum Rex, adscitis in auxilium triginta duobus regulis, Samariam
obsidione cingit, atque Achabo se suosque offerenti dedititios illudit acerbe, omnes subditorum opes pariter se
ablaturum minatus. Pavidum ad haec Achabum Prophetarum aliquis accendit ad eruptionem, si Deo vero fidat,
de Syris victoriam pollicitus. Extemplo verborum fidem res ipsa probavit. Exiguis enim Achabi copiis innumerae
hostium Fusae sugataeque sunt, copiosissima praeda parta. Vertente anno, Syrus reparatis viribus in Samariam
regressus, dumacceptam cladem ultum it, novam accipit. Centum Syrorum millia concisi, viginti duo millia
Apheci murorum ruina prostrati memorantur, Rex ipse mortalium arrogantissimus, captus est. Ei regnum
Achabus, imprudens victor restituit, oblitus eripiendum tyranno gladium, non reddendum esse. Atque idem hoc
truculentior in subditum, quo mitior in hostem, Nabotho viro innocenti vineam adimere voluit. Negantem, patria
se cessurum haereditate, ficto majestatis crimine circumvenit Jezabel, et lapidibus obrui curavit, interfecti bona
tradidit marito. In hujus sceleris ultionem, Achabi sanguinem a canibus lingendum, Jezabelem devorandam
20

