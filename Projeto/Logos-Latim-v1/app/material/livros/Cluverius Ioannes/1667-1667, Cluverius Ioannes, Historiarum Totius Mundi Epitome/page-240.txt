Moraviam et Bohemiam rebellibus, magna caede prostratis, Caroli silii insidiis petitur. Sed Carolus, qui patri suo
laqueos tendebat, ipse in laqueos diaboli incidit, tam atrociter vexatus a malo spiritu, ut vix a robusti corporis
viris teneretur. Sedata tandem infestatione Satanae, multis audientibus confessus, meditatum in patrem scelus,
documentum fuit fratribus, omnibusque adeo liberis, ne quid sinistri in parentes suos machinentur. Ea tempora
prodigiosis locustarum agminibus, pestilentia, frigoribus insuetis, fame, in fensa feruntur mortalium generi,
381

peccati moleonusto; tertiam hominum partem intempestivis absorptam perhibent mortibus. Ludovicus
Germaniae rex, specie patris oblata in somnis, liberari se precantis a tormentis inferorum, multa excitavit
monasteria, ut animam patris eriperet cruciatibus. Ea enim opinio tunc animos hominum pervaserat, spectris
firmata et mendacibus miraculis, ut mortui a vivis, vicissim vivi a mortuis opem auxiliumque poscerent.
Bulgarorum rex, aucto per Basilii, Pontificis, et Ludovici regis episcopos, Christianismo in gente sua, seipsum
disciplinae damnavit monasticae, filio tradidit sceptrum. Sed postea contemplatus filium ad Ethnicismi
revolutum tenebras, resumtis regni gubernaculis, oculos ei ademit; alterumque filium evexit ad dignitatem
regiam.
Basilius Graecorum Augustus, Chrisochirem Manichaeorum Principem, fines populantem suos, acie devicit
atque occidit, Manichaeorum res ad summum elatas fastum redegit ad extrema. Recepit et Caesaream
Cappadociae, et Agarenorum terras late praedando exhausit adeo, ut captivorum gravis multitudine, plerosque
tolleret e medio, et plurima Arabum castella deleret. Cum autem Tarsenses Saraceni resurgerent atrocius,
eorumque Amiras contumeliosis literis jactaret suam potentiam, ac nihil adversus eam valiturum diceret Mariae
filium: Andreas Scytha, Patricius ab Imperatore creatus, audenter in eum ivit, consertaque manu jactabundus
Mahumetista sensit divinam Filii Mariae virtutem, deletus adeo cum exercitu, ut pauci admodum Tarsum se
reciperent, cladis nuncium allaturi. Sed hic suum tenuit morem invidia, calumniis onerans Andream, ut qui
cunctatione ignava Tarsum expugnare distulisset; Igitur abrogato eiimperio, successit Stypejota, verbis quam
manu promptior, qui cum munire etiam castra negligeret, Saraceni, fraudulenta equorum immissione territis
Romanis dum instant, castra incauti ducis opprimunt.
Basilio et Ludovico regnantibus, Agarenorum etiam occidentalium vires non parum diminutae sunt. Qui enim
per Michaelis socordiam Dalmatiae, Siciliae, atque Calabriae multos locos occupassent, Basilii vigilantia Ragusii
obsidione (caput ea urbs Dalmatarum) depulsi sunt. Quam rem apud animos reputantes caeterae nationes, quas
Saracenica premebat tyrannis, eandem postulant ab Caesareis opem, junctisque Basilii et Ludovici copiis capitur
Sultanus, et Capuam perducitur. Qui tristis alias, cum rotae volubilitatem aliquando data opera risisset, atque
interrogatus causam insolitae laetitiae, symbolum esse eam diceret rerum humanarum inconstantiae, amicitiam
obtinuit Ludovici intimam, prudentiam viri mirantis. Sed fides habita Barbaro Ludovicum foede delusit. Cum
enim persuasisset Imperatori Sultanus, ut illustriores Capuanos Beneventanosque, ne quid rerum molirentur
novarum, alio transferri curaret, evulgavit eis, adversus quos dederat, consilium, effecitque suis artibus, ut ab
Imperatore urbes deficerent, Sultanumque in Africam reducerent. Hinc ipse reparatis viribus, obsidione iterum
pressit civitates, atque ad Francorum coegit refugere auxilium. Sed Ludovicus, cum supplicarent, laetari se,
respondit, repertum esse perfidiae eorum, qui credidissent, vindicem. At Basilius ab iisdem imploratus, promisit
opem, cujus legatus a Sultano captus, insigne dedit fidei in patriam documentum. Jussit enim negare obsessis
auxilium, quod a Basilio petiissent, dissimulato, donec exaudiri posset, consilio, magna voce exclamavit, mox
adfuturam ab Imperatore classem: ob quod factum a Saracenis dissectus, sua morte Beneventanis salutem attulit.
Nam Sultanus, desperata urbium expugnatione, abscessit. Exinde Capua et Beneventum Graeco devinctae
imperio, praedictas Ludovico turbas excitarunt. Crobatae, Servii, aliaeque
382

circa Dalmatiam Scythicae nationes, ad Basilii obedientiam rediere.
Photius sub haec, ut dictum, Anastasius bibliothecarius, vitae Pontificum scriptor superstitiosus satis et ineptus,
Ado Viennensis Episcopus, eruditione et scriptis claruerunt.
CAROLUS II. CALVUS, BASILIUS MACEDO.
CArolus II Calvus cognomento, Magni nepos, defuncto in Italia Ludovico secundo, muneribus sibi conciliavit
Papam Johannem, Italiamque ingressus, frustra reluctante fratre ejus Ludovico natu majore, diadema accepit
Romae, et Imperator salutatus est. Secundis nuptiis junxerat sibi Rothildem, Lotharii quondam augusti viduam,
ex qua liberos quidem tulit, sed natos mox amisit, execrante. DEO incestum matrimonium. Ludovicus interim
occuparat pene Galliam, sed obsistente Hincmaro Episcopo, et deprecantibus francis, ne superbiam regis in
subditis vindicaret, abscessit ultro, et paulo post morbo exstinctus est, anno post mortem patris Ludovici Pii
XXXVII. Filii ejus, Carolomannus Bavariam, Bohemiam, Moraviam, Carinthiam, Pannoniam, annos tres;
Ludovicus Belgium, Franciam, Saxoniam, Thuringiam, Sorabos quinque: Carolus Crassus Sueviam, Alsatiam,
Lotharingiam, donec imperio potiretur, tenuit. Calvus, creato Italiae Duce Bosone, conjugis suae germano (qui
Hirmingardin, Ludovici Augusti filiam, uxorem duxit) jam ultra se elatus, insolentes affectabat habitus. Cumque
esset lepore timidior, et hostes fugere paratior quam fugare, fratrem tamen minaciter bello lacessebat. Cujus
comperto obitu immaniter gavisus, ut injuriam in ipsum meditatum evomeret in filios, cum L hominum millibus
240

