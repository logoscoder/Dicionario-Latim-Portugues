partes Regis Galliarum dicto ei sacramento certis conditionibus transeunt. Ita Gallo Brisacum, Friburgum, multa
Burgundiae loca tradita. In qua re tantam illi diligentiam adhibuere, ut Carolum Ludovicum Palatini filium, per
idem tempus Anglicana pecunia instructum, atque iter per Galliam duobus tantum aut tribus comitibus
facientem, attinuerint, jusserintque itineris sui institutum redere, donec rebus cum Vinariensibus compositis,
nullus amplius metus fuit, ne ille nutantes ad se Legiones sua praesentia petraheret. Injuriam detenti Principis,
Carolus Angliae Rex et Reginae Sueciae per literas conquesti, sed re jam perpetrata, cum emendare non possent,
omisere.
Et Carolum quidem Britaniarum Regem a procurandis externis domesticae turbae retinebant. Earum initium, ut
omnium pene nostri temporis bellorum classicum Religio esset, e Scotia exortum est, dissidio sacrorum, quod ut
melius intelligatur, paulo altius repetendum est. Henricus Octavus Angliae Rex cum superiore seculo repudiata
Catharina Caroli V. Caesaris matertera, legitima uxore, ad prohibitas nuptias cum Anna Bolena transivisset,
neque ejus matrimonii Romanum Pontificem authorem habere posset, palam ab ejus obedientia discessit, ac se
caput Ecclesiae, et summum sacrorum Praesidem constituit, serioque inhibuit, ne quod deinceps commercium
cum Romano Pontifice Ecclesia Anglicana haberet, exilio, morte, varioque suppliciorum genere punitis iis, qui
Regiae voluntati refragbabantur. Caetera autem Religionis capita riliquit Henricus, et quanquam damnato
Doctore, Doctrinam tamen retinere voluisse visus est. Igitur initio, non magis persecutus est Lutheranos,
Calvinianosque
738

qui tum in Germania oriebantur, quam qui suum in Ecclesia Anglicana Pontificatum, quod tum laesae Majestatis
crimen erat, non agnoscerent. Sed commune Romani Pontificis odium paulatim conciliavit dissidentes. Ita Angli
et eorum dein contagio Scoti quoque non a Pontifice modo, sed etiam a doctrina ejus recessere. Quam doctrinam
(adeo mutantur humana) nuper Rex eorum Henricus, edito in Lutherum libello, gloriose propugnaverat; ut
propterea a Pontifice Romano, Defensoris Fidei titelum, quem et successores retinuere, mereretur. Mortuo
Henrico successit filius Eduardus, ex Jana Seimera genitus octo annorum puer, Regnumque et Pontificatum
sexennio fere per Tutores administravit. Sub eo novarum opinionum Magistri cultoresque certatim irrupere, et in
Catholicos odio Romani Pontificis acerrime quaesitum. Post mortem Eduardi Maria Catharinae repudiatae filia
ac legitima haeres, regnum obtinuit. Illa, cura matris, a teneris, Catholicae fidei praeceptis imbuta, nihil prius
habuit quam ut ejectis haereticis, et rescisso profano Pontificatu, rem Catholicam reduceret stabiliretque. Sed
rem bene constitutam immatura Mariae mors evertit. Successit Elisabetha, filia Bolenae, a contrariae Religionis
praeceptoribus instituta. Haec abrogatis quae Maria pro re Catholica constituerat, ad novorum magistrorum
ingenium Anglicanam Ecclesiam reformavit, novo exemplo Regina et Pontifex. Placita ipsius diuturnitas Imperii
firmavit, Quod annos quinque et quadraginta ad initium saeculi hujus produxit. Intra quod tempus Religionem
Catholicam gravissimis persecutionibus plane pessumdedit. Elisabetha, cum vitam in caelibatu trauduxisset,
Jacobum Regem Scotiae ex Maria Stuarta, quam ipsa interfecerat, genitum, haeredem testamento scripsit. Atque
is primus omnium ante se Regum tria illa Regna Angliae, Scotiae, et Hiberniae quietus obtinuit; relicto fere
ecclesiarum statu uti Elisabetha instituerat. Jacobo successit Carolus filius, ex Anna Friderici II. Regis Daniae
filia. Is ducta in Matrimonium Henrica Maria Regis Galliae sorore ab externis quidem motibus regnum quietum
habuit. Sed studium Religionis in partes distractae pacem turbavit. Nam proscriptae Catholicae, cum omnes e
vicina Germania Galliaque sectae confluxissent, Jacobus anno hujus saeculi octavo decimo, in Symodo Pertensi
omnia fidei capita, tanquam summus Ecclesiae moderator, in certum librum disposuit; voluitque, ut per
universam Britanniam servarentur. Haec Augustanae Protestantium in Germania confessioini fere erant
conformia. Sed Puritanis, ita Calvinianos vocant, plurima eorum non probabantur, maxime potestas
Episcoporum, et ritus quidam ac ceremoniae, exipsa Ecclesiae Catholicae consuetudine petitae. Nam Angli cum
a Religione Catholica defecissent, multos tamen ritus, ac ceremonias retinuere ut genuflexionem in Coena
Domini; celebrationem certorum festorum ultra dies Dominicos; privatum sum Baptismi, et Coenae,
Confirmationem Anglicanam, Denique Ecclesiis, uti jam multis a saeculis institutum fuerat, adhuc Episcopi
praesidebant, easque inferiores praepositos et ministros ad praescriptum Regis tanquam summi Episcopi
gubernabant. Haec omnia ut reliquias Ecclesiae Romanae aversabantur Puritani, volebantque ut omissis
ceremoniis, puritas fidei ad suae reformationis morem coleretur. Maxime autem impugnabant Episcopos, qui
libertati conscientiarum obstare videbantur. Eorum autem authoritatem propugnabat Carolus Rex, edideratque in
vulgus formulam rituum, sub Liturgiae nomine, opera potissimum et consilio, ut credebatur, Guilielmi Laudi
Archiepiscopi Cantuariensis compositam; Illam igitur ut Scoti observarent praecipit. Simul ut Episcopis bona sua
reddantur, utque gubernatio Ecclesiarum
739

restituatur severe mandat, instituto ad id peculiari magistratu, qui omnes ad observationem hujus Liturgiae
compellerent, et ubi opus esset, severioribus poenis adigerent. Fere ad modum inquisitionis Hispanicae, quo
majore terrore res accepta est. Itaque Puritani, contra quos haec maxime spectabant, conspiratione facta, authore
Alexandro Leslaeo, novuminter se foedus faciunt pro mutua Religionis et libertatum suarum defensione. Id anno
superiore constitutum est, simulque editus liber sub nomine Harmonia confessionum, superiori Liturgiae plane
462

