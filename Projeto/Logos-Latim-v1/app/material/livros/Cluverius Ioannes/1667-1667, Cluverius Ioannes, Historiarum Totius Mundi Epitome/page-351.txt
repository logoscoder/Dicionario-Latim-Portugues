Lesbun subegit. Nic. Catelusius, princeps insulae dedit eam, inescatus spe novae ditionis potiundae. Sed stupra
sceleraque vindices non effugiunt Dei manus, quibum maculatus Catelusius, quum assumpto ritu Turcico
evadere poenas cogitaret, nihilominus capitali tandem supplicio periit. Interposuit aedificationes urbium Turca,
quibus Hellespontum cinxit, mox in Illyricum movit, cujus rex Stephanus, ejecto antea patre suo, tributum
denegabat. Centum et quinquaginta millia equitum, praeter pedestre robur, in felices Illyriorum terras ducta,
postquam Dorobyzam vi cepissent, Jaizam et pleraque alia oppida facile subegerunt. Clissam rex ipse refugerat,
quae summis viribus oppugnata, non sustinuit impetum. Stephanus ipse, accepto jurejurando se nihil mali
passurum, Mahumetis in fidem venit, a quo, nequicquam allegans pacta, capite est truncatus: idemque reliqui
Illyriorum duces passi. Tum vero Veneti, periculi vicinitatem apud animum reputantes, icto cum Pannoniis
foedere, classem in Peloponnesum mittunt, Lacones et Arcades facile ad defectionem trahunt, Isthmum munire
incipiunt. Sed cum Corinthus, reliquaque Achaia, in Turcarum fide manerent, adventaretque dux Europae
Mahumetes cum exercitu, Veneti relicto Isthmo diffugiunt. Argos recipitur a Turcis, Laconica metu defecit.
Peloponnesus, post varias caedes et praelia, in pristinam servitutem recidit. Matthias rex, cum Bosniam
recuperasset propemodum, vulnere affectus recessit.
Romana jam sede potiebatur Paulus II, omnia habens venalia, humanitatis artes adeo contemnens, ut omnes
carum studiosos, uno nomine haereticos appellaret; Romanis satis esse diceret, si legere et scribere didicissent,
Platinam et Pomponium Laetum carcere et tormentis excruciaret. Mandavit, ne quisquam bireta coccinea (sic
capitis tegmina appellant) praeter Cardinales ferret; quicquid gemmarum in pretio est, suam in mitram congessit.
Romanis ludox et venationes ad veterum imitationem exhibuit. Comitis Aversi filiis novem castella, suis et
Ferdinandi Neapolitani armis ademit. Petentem ob ea merita relaxata tributa Ferdinandum, invadere bello
statuebat, cum mirandae solis ac lunae eclipses regnorum mutationem portendere visae. Secutus Francisci
Sfortiae obitus, Genuae etiam dominatum adepti, pertaesis Gallici dominatus civibus. Galeatius, Sfortiae filius,
in Gallia erat cum exercitu, ubi Ludovicus XI cum principius regni, haudquaquam obtemperantibus, bellum
gerebat, cum Burgundo imprimis Carolo, qui ei expeditioni boni publici nomen impositerat, Francorum se
vindicem professus.
Bartholomaeum Bergomatem, qui Florentinos exules, factione Petri Medicis pulsos, reducere arrnis conabatur,
Ferdinandus rex et Galeatius acerrimo praelio repressere.
Ludovicus XI cum Burgundo et sociis
560

ambiguo marte conflixit. Plus fugae quam caedis fuit: ambo duces parum ab exitio abfuere. Philippus Comineus,
qui prima pugna Burgundo adfuit, utrinque minimum duo bellatorum millia cecidisse, autor est. Sed cum Carolo,
fratri regis, Rotomagum se permisisset, rex cum Burgundione congressus: Normannia, inquit, fratris esto, tua
sunto ad Somanam oppida. Ludovicum Lucemburgensem magistrum equitum creo. Joanni Lotharingio ingens
auri pondus ac militem do, ad regnum Neapolitanum repetendum. Duci Borbonio reliquum aurum dotale
appendo. Bonipublici species hoc exitu terminata.
Matthias rex fortissimus, diplomate inescatus pontificio, ab Turcis in Bohemos arma vertit, Georgium, ut
haereseos anquisitum, regno dejecturus. Septenne id bellum fuit, quo Moraviam, Silesiam, et Lusatiam Matthias
subegit. Fridericus summa in patriae perturbatione paucis venerabilis, nemini formidabilis, Romam quasi ex voto
petiit, Paulum ad reconciliandos principes in Germaniam vocaturus. Quod frustra fuit. Digresso Imperatore,
Pontifex, cum die quadam laetissimus apparuisset, nocte in cubiculo nemine vidente periit, ejus seculi anno
LXXI. Multitudinem propositis ab ipso indulgentiis excitam, Georgius facile dissipavit. Cumque Casimirus
Polonus, cui soror erat nupta regis Ladislai, regnum Bohemiae ad se quoque traheret, Matthias cum Georgio
pacem fecit, Moraviam Silesiamque sibi reservavit.
Veneti per id tempus regno Cypri singulari plane fortuna potiti. Ejus insulae Rex Joannes Carolottam filiam
Ludovico Sabaudo collocaverat, Jacobum filium nothum exhaeredarat. Is Ludovicum conspicatus, pronis
Cypriorum animis suscipi, ad Messeraphum, Aegyptiorum Calipham profugit, juratoque ei obsequio, expulit
armis Sabaudos. Sic ejus regni potitus, Catharinam Marci Cornelii, patricii apud Venetos sanguinis, filiam duxit.
Senatus Venetus eam adoptavit. Non multo post profluvio ventris moritur Jacobus, relicta conjuge praegnante,
quam Venetorum tutelae commendat. Posthumus foetus cum vitalis minime esser, Cyprus in Veneti potestatem,
velut haereditario jure devenit.
Multo inferior Joannis Lotharingi fortuna fuit, Tarraconense regnum animo complexi, quum Neapolitanum
adipisci non potuisset. Pyrenaeum superavit, egregia facinora edidit, pestilentia exorta decessit. Ludovicus
Francorum rex revocavit suos. Omnis Ludovici cura exinde in Britonem, quem a fratre Carolo serendis
alendisque suspicionibus disjunxerat, fratremque ipsum versa, ut Philippi Burgundionis in Eburones. Philippus
Leodiensem Episcopen Ludovico Borbonio, sororis suae filio exoraverat, admodum adolescenti. Borbonius, ubi
per aetatem initiari poterat, noluit, magistratus praefecturasque intimis avunculi amicis credidit.
Permoti rei indignitate cives ab eo deficiunt, parere jussi permanent in sententia, a Pontifice impii judicantur,
bello velut ad sanitatem revocandi dantur Philippo duci. Is fines populatur, Dinantum oppidum evertit, praelio
victis leges imponit durissimas. Papa dicto audientes esse Episcopo jubet, obtemperantibus sacra restituit;
351

