nudata genitalia populo ostendentis, ingens seditio per ipsos azymorum dies oritur, quae XX Judaeorum millia
absumsit. Tunc Caius Cassius Meherdatem Parthis regem adducturus, Ezatis Adjabenorum, et Abbari
Edessenorum regis nudatus auxiliis, (quos reges Christianismo tinctos accepimus) frustra fuit. Meherdates in
Gotarzis manus venit, qui eum decisis auribus vivere passus est, ostentui clementiae suae, et in Romanos
dehonestamento. Gotatze aegritudine aut insidiis exstincto, accitus est in regnum Vonones, qui brevi et inglorio
perfunctus imperio, Vologesen filium successorem habuit.
Caeterum Romae sublata Messalina, soli omnia liberti poterant, ex quibus Felicem legionibus Judaeae praefecit
Claudius, Posidio Eunucho inter viros fortissimos honorem habuit, Polybium inter consules medium incedere
fecit. Hos omnes anteibant, Narcissus ab epistolis, dominum se gerens ipsius sui Domini, Pallasque praetoriis
ornamentis sublimatus, adeo divites, ut causante Claudio inopiam fisci, lepidissimo elogio vulgatum sit; Abunde
ei pecuniam fore, si a duobus libertis in societatem reciper etur. Histupris, exilio, caede, proscriptionibus omnia
faedabant, eoque herilem stultitiam perpulere, ut senex fratris filiam in nuptias concupisceret. Ea erat Julia
Agrippina, soror Caii, versaque ex ea civitate, cuncta faeminae obediebant, non per lasciviam, sed severae
palam, ac saepius superbae, cuique nihil esset impudicum, nisi dominationi expediret. Nam conciliator incesti
matrimonii Pallas, stupro ejus illigatus, stimulavit Claudium, ut filium Agrippinae ex Domitio Aenobarbo
susceptum adoptaret, qui Nero appellatus, ac gener juxta Claudii, filiusque effectus est, cum pernicie Britannici,
quem ex Messalina is genuerat. Igitur Agrippina, quo vim suam sociis quoque nationibus ostentaret, in oppidum
Ubiorum, ubi erat genita, Veteranos coloniamque deduci imperat, cui nomen inditum ex vocabulo ipsius. Per
quaetempora Vannius, Suevorum rex a Jubellio Hermunduro et Ligiis regno exutus, agros in Pannonia accepit a
Claudio: et Caractacus Silurum rex a Marco Ostorie debellatus, Agrippinae auxit insolentiam, cum
Camalodunum quoque in Brittanniam valida veteranorum deduceretur manus, praesidium in rebelles, et
imbuendis ad officia legum sociis. Firmandae mox
227

Neronis potentiae, praetoriarum cohortium regimen transfertur in Afranium Burrhum, gnarum cujus sponte
tantos honores adipisceretur. Premente autem iterum frugum egestate, clamoribus circumvasere Claudium
turbidis plebes, pulsumque in extremam fori partem urgebant, donec militum globus irruentes perrupit.
Praeerat eo tempore Samaritis Felix, Pallantis frater: Cumano Judaeorum et Galilaeorum natio habebatur. Hi ad
deterrima aemuli, discordes jam olim Judaeos et Samaritas acrius accendere. Igitur raptare inter se, immittere
latronum globos, componere insidias, aliquando praeliis congredi, spoliaque et praedas ad Procuratores referre.
Arsissetque bello provincia, ni T. Vinidius Quadratus Syriae rector subvenisset. Nec diu adversus Judaeos, qui in
necem militum proruperant, dubitatum, quin capite poenas luerent. Cumanus cum Anania Pontifice, et Anano
duce, Romam ad dicendam causam missus, damnatusque flagitiorum est unus, quae quo deliquerant, et quies
provinciae reddita. Claudius Felix potentia fratris subnixus, solus ex eo provinciam tenuit. Claudius anno imperii
sui duodecimo Agrippam juniorem donavit Ituraea, Trachonitide, Batanaea et Abila. Ejus sororem Drusillam,
mulierum pulcherrimam, Felix amore amens, ab Azizi Emesenorum regis toro blanditiis abduxit, cuncta sibi
malefacta impune ratus ob lubricam aulae gratiam.
Eo tempore Judaei et Mathematici Roma pulsi sunt. Judaei, ut ait Suetonius, quod impulsore Christo assidue
tumultuarentur: rectius, quod Christi caelorum regis imperium ferre nollent, et Christianis semper excirent
turbas. Hoc edicto etiam Aquila et Priscilla, ex Judaeis Christiani, urbe et Italia ejecti, Corinthum navigarunt, ubi
se ad eos applicuit Paulus, cum jam divina visione monitus Macedoniam, et in ea Philippos ac Thessalonicam
Euangelio replevisset. Athenis quoque Dionysium Areopagitam et alios Christi fecisset partium, attestante
ubique veritati suae DEO, per aegritudinum humanarum sanationes, et denudata daemoniorum passim
regnantium ludibria. Atque ex Athenarum san urbe, superstitionis quondam Graecanicae matre, primas Paulus
literas dedit, caelestis veritatis ad Thessalonicenses, omnesque deinceps populos nuncias. Corinthi quoque socios
e Macedonia nactus, quos istic reliquerat, Silam et Timotheum, Judaeos primum, deinde plerisque illorum
obnitentibus, Graecos edocuit viam verae per Christum beatitudinis, multumque ei populum ibi sesquiannuo
ministerio acquisivit.
Decimo tertio Claudii anno suis foetus Romae editus, cui accipitrum ungues, ex impudica matre rapacem
principatum et sanguinarium portendit, qui mox secutus, Nerone ad gubernacula admoto. Etenim Agrippina
vocem metuens Claudii, quam temulentus jecerat, fatale sibi, ut conjugum flagitia ferret, dein puniret: infundi
boletorum venenum delectabili ejus cibo curat. Cumque soluta alvus subvenisse videretur, per Xenophontem
medicum pinnam rapido veneno illitam faucibus demittit. Vixit annos LXIV, imperavit tredecim, et ad menses
novem. Funus, ut quondam in Tarquinio Prisco, diu occultatum, dum arte muliebri corrupti custodes aegrum
simulant, et Nero privignus ejus imperii jura firmat. Narcissus, Domini sui custos fidissimus, interim ad aquas
calidas ierat, mox morte eum sequi coactus. Sub eo quaedam terrae ex aquis emerserunt, partim divina virtute,
partim humana.
In Aegeo mari inter Theram et Therasiam repente insula XXX stadiorum erupit, nocte qua defectus Lunae
acciderat Fucinum in Marsis lacum exsiccare coepit Claudius, XXX hominum millibus XI annos sine
intermissione operantibus, sed non perfecit. Visus est apud Aegyptum et Phoenix, quam volucrem ferunt anno
143

