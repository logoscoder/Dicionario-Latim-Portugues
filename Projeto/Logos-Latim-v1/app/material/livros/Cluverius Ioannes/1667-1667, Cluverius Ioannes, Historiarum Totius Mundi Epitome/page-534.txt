capti, et Regi missi erant, tantum tunc communi necessitudini dabatur. Lundini in Ditmarsia igneus globus ex
aere in medium templum, dum concio haberetur illapsus est; qui mox in ingentes erumpens flammas, tam
ministrum quam concionem, in aperta compulit. Straelsundae fulminis ictu divi Jacobi fanum conflagrabat, cujus
incendium in proxima trajectum, viginti domos, brevi temporis spatio, solo aequavit. Sub vesperam, ex male
sopitis ruinis nova pestis exorta, divi Nicolai fanum corripuit. Sexdecim homines ruina muri cadentis obruti, et
alii flammis absumpti sunt. Hoc autem Passaviae gravius fuit malum, quod oppidum, improviso incendio, paucis
exceptis aedificiis, tam extra quam intra muros, totum absumptum est. Paulo post Plescovia urbs, pari incendio,
pene tota evertitur. Haec infortunia spargebantur, dum Christianus, Mekelenburgi dux ducatui magna cum
pompa inauguraretur. Et Angliae Regina, Regis Caroli sponsa ex patria urbe Olissipona in Angliam vela faceret,
quae eo appulsa, summo omnium, et praecipue Regis gaudio et benevolentia excipitur, postquam, per multos
dies tempestatibus per Oceanum esset jactata. Paulo post Eboraci ducis uxor filiam enixa est, quae gaudia aliud
excepit, propter Lausonii res in Mauros bene gestas, (quippe qui aliquot Barbarorum naves interceperat,
nonnullas in littus egerat, aut suppresserat; in quibus ipsa Turcarum pretoria propraetorium, cum duobus castellis
inutilem reddiderat) atque hanc victoriam cum Algerianis secutam pacem. Lusitani Anglorum affinitate
insolescentes, jam denuo in Hollandicas naves excursionem facere inceperunt, ex quibus quatuor aut quindecim
Dunkerckam adductae, et cum mercibus subhastatae, emptores tamen non invenere, quae partim postea a
proprietariis, modico soluto pretio, redemptae sunt. Dum Mantuae Carpetanorum, Rex Hispaniarum novum
principem, ex uxore, tolleret, Joannes Austriacus, expeditionem in Lusitanos exornabat, facta itaque ad Castrum
divi Christophori lustratione, cum quatuordecim millium admodum militum exercitu borbam antiquam urbem
aggreditur. Atque, praesidiariis defensioni, non paribus, impetu invadit, plures quam quingentae familiae
ferociente milite extirpatae sunt. Praefectus ipse, cui D. Manueli Acuma nomen erat, cum centurione, ante
curiam laqueo interemtus; inscriptis hisce eorum pectoribus verbis: Hoc supplicium de rebellibus, et adversus
Regem suum arma gestare audentibus subditis suae Altitudini placuit sumi. Hinc ulterius movens, Villam
Vitiosam, et Gerumenam obsidione cinxit, dum Balthazar de Roxas cum duodecim Militum millibus, Portelae,
loco munito, vim meditaretur, et obvia quaeque depraedatur; Lusitanis omnia spectantibus, et per Lunae pontem,
ad Gulsinium, quingentis Walonibus, Lusitanis succurrentem, et iis, Hispanorum impetum non nihil sistentem,
cedentibus. Interea sexcenti alii Lusitani, qui in Montibus, ab Hispanis, obsessi erant, hostium Clementiae se
dedidere. Portela deinde Hispanis traditur, atque adeo hoc temporte Hispani maximam Lusitanis trepidationem,
intulerae, quibus accessere, Reginae cum rege filio dissidia. Inter Galliarum regem, et Foederatarum
Provinciarum Ordines, de mutuo foedere tractatus, ad finem quoque perducuntur, cujus conditiones, quia plures
et prolixae, et passim prostant, hisce inserere nostri instituti non est. In Anglia Henricus Vanus, et Joannes
857

Lambertus, Majestatis postulantur, utpote qui Caroli primi Angliae Regis Judices fuerant. Vanus ante Regium
Tribunal, diu et docte causam suam oravit, sed testimoniis convictus, condemnatur, ut suspendio seminecatus
exenteraretur, in partes secaretur, ipsaeque talibus locis, qualibus Regi visum fuerit, suspenderentur. Sed
quorundam intercessione, qui plurimum apud Regem valebant, sententiae hujus rigor remittitur, et Henricus
Vanus, ante Arcem Londinensem securi per cutitur. Mortis sententia in Johannem Lambertum, quoque lata, sed
propter ejus submissionem, et facti, quam ostendebat poenitentiam, ejus executio in aluid tempus differetur,
interea per Brittanniam, Episcoporum introductio, summo ardore, urgebatur, si quis obniteretur captus, supplicio
affectus, certe loco motus est. Litlingoviae in Soctia, inter Regis natalis diei solemnia, convenantium, ut vocatur,
ridiculum in modum, populo expositum, artificialibus ignibus, inter diabolorum Icunculas, postremo comburitur,
quo antea nihil sanctius, nihil dignius videbatur. Aliis tamen per Scotiam locis, tam Ecclesiastici quam nobiles,
Episcopis, publice obstabant. Sex Ministri, acrius obnitentes loco moti sunt, quorum tres, plus corpori et
familiae, quam conscientiae suae consulentes palinodiam cecinere. Tangerium interea Anglorum spes, ut firmum
columen, fortiter fulciebat, sed per experientiam, quam rebus Anglicanis, hic locus inutilis esset, paulo post
compertum est. Sub hoc tempus quinque ex Indiis Orientalibus naves, in patriam appulere, quatuor adhuc
desiderabantur. Hae referebant, Insulam Formosam, per Iquonem celebrem illum piratam, occupatam. Subsidio
Missas naves serius advenisse. Christianos a Sinensibus, crudeliter habitos. Hoc infortunium maxime Germano
cuidam ordinum doctori, imputatur, qui ad hostes transfugiens, justum, castrum expugnandi modum, ineptae
alias genti demonstraverat. Haec gravis rebus Batavicis iis partibus, jactura fuit. Contra per Persiam nunciabatur,
munimentum Coulan, et urbem Cananorem a Batavis esse occupata qui illinc Cochinium moventes, eam quoque
urbem obsidionecingere aggressi sunt. In Angliam quoque variae ex Indiis naves, hoc tempore redibant,
referentes, bellum in magni Mogolis imperio etiamnum gliscere, in Galliis, propter Salinis imposita vectigalia,
ab agrestibus, in Bononiensi praecipue agro, tumultuatum, qui vectigalia exigebant ab irata plebe fugantur. Rex
hac protervia commotior, extrema iis minabatur. Ii ab Anglis auxilium petunt, quod ab ipsis negatum. Rex
interea, immissis rebellibus copiis suis, Domino Mompensatio duce, Bononienses quidem in fugam vertit, sed ex
ejus militibus, quinquaginta occisi, et octoginta vel novaginta vulnerati sunt. Episcopus, propter captivorum
copiam veniam commissorum ab Rege iis impetravit, tribus solummodo exceptis, in quibus caeteris exemplum
Rex statuere decreverat. Sexcenti ad triremes missi et remigio mancipati sunt. Septem renegati hoc tempore
534

