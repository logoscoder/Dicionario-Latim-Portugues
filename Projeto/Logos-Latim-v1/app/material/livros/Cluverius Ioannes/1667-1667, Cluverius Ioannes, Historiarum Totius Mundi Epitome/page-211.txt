Justinianus Africam in septem provincias, tres consulares, quatuor praetorias distribuit, Belisariumque creatum
consulem mittit in Siciliam, vindicaturum caedem Amalasuentae reginae, quae dudum adhuc captiva, clientelae
se ejus commiserat. Occupata a Beli sario Sicilia, Theodahatus Agapetum, Romanum Papam, mittit Byzantium,
cum Imperatore de pace acturum, qui Anthimum Patriarcham haerescos damnavit, et Menna ei substituto
decessit Constantinopoli. Agapeto Theodahatus successorem dedit Silverium, ac mox ipse, expugnata a Belisario
Neapoli, occisus est a suis Ravennae, socordiam ejus detestantibus. Ita Consobrinae Amalasuentae poenas illati
exitii dedit. Gothi regem crearunt Vitigem. At Belisarius invitatus a civibus Romam obtinuit, murosque urbis
instauravit. Ejus viri virtutem admirati Italiae populi, certatim in Justiniani ditionem transierunt. Vitiges,
Francorum pactus amicitias, ad centum quinquaginta millia contrahit hominum, obsidione Romam cincturus. Cui
obvius, forte cum M equitibus Belisarius, singulari sua suorumque fortitudine defensus, evadit in urbem, eamque
tuetur mascule adeo, ut gothorum ad XXX millia, unius diei oppugnatione interirent. Certatum est, durante
obsidione per annum diesque novenos, sexagies novies: Gothi ab urbe depulsi. Exinde cum Silverium proditionis
insimulatum, Justiniani monitu in Pontiam insulam relegasset Belisarius, Vigiliumque effecisset Papam,
obsidionem quidem Arimini solvit, at gothi Mediolanum deditione capiunt adjuti a Burgundis. Quicquid ibi
virilis sexus erat occisum, ad trecenta millia, ut ferunt: mulieres Burgundis donatae. Tantaque exstitit fames per
Italiam, cultura agrorum neglecta, ut solo Piceno L hominum millia periisse narret Procopius, nec e parvulorum
carnibus abstinente matr um misericordia, et foeminis clam dormit antes in viros irruentibus, ut eorum visceribus
paseerentur. Quae etiam causa Francos, Theodoberto Rege jam tumultuantes in Italia, ut romanos juxta
Gothosque exturbarent, retro in Gallias compulit. Quare in angustias redactus Vitiges, Cosrhen Persam incitat ad
bellum, ne omnes in Italiam vires posset effundere Imperator. Sed nihilominus se cogitur dedere, expugnata a
Belisario Ravenna, cujus tunc non minor fides in Dominum, quam virtus in hostem eluxit. Repudiato enim, quod
Gothi offerebant,
335

Italiae imperio, revocanti se Justiniano paruit, avecto secum Vitige, cui Gothi Transpadini Theudibaldum
suffecerunt, anno post natum Christum DXLI, quo extremum Romae consulatum Flavius Basilius sine collega
gessit. Theudibaldus, erectis per avaritiam Romanorum suis partibus, cum Vrajam ducem muliebri inductus
contentione occidisset, vix annuo sunctus imperio, vicissim trucidatur. Successit Alaricus, eoque mox necato,
Baduilla, cui cognomentum erat Totilae. Totilas Romanos de occupatae noctu Veronae praeda dissidentes,
aggressus cum paucis exturbat, eoque casu recreatus, aperto duces praelio vincit: Belisario interim in Syria
Persiaque adversus Cosrhoem praeliante, tantaque Constantinopolin vastante pestilentia, ut decem millia quotidie
in rationes Libitinae venirent. Consrhoes Antiochiam, Apamaeam, Berrhoeam, Seleuciam, captas igni
deformavit. Ergo inscitia aut rapacitate Justiniani Ducum, solertia vero et moderatione Totilae, instauratis viribus
Gothorum, recuperatur Neapolis, praesidium benigne dimittitur, incolae magna cura, ne ex gravissima fame
subita esculentorum copia suffarcinati interirent, praebitis ad medicorum consilia cibariis, refocillantur, tanta
militaris disciplinae observantia, ut Totilas stupratorem virginis, licet sanguine sibi junctum, morte afficeret,
ejusque omnia bona daret stupratae. Iis artibus, cum pleraque amissa recepisset, Justinianus revocatum e Persia
Belisarium rursus mittit in Italiam, sed exiguo rerum profectu, quod veterani aut dilapsi, aut contumaces, qui
remanserant, essent, nec novi facile comparari possent. Itaque Totilas Urbem Romam, fame domitam, atque a
quatuor Isauris proditam, intrat, murorum partem diruit, excidio abstinet, monitus a Belisario, ne vel victor
propria, vel victus tandem aliena perdidisse diceretur. Urbs per aliquot dies desolata mansit; qui in ea
remanserant, clementem experti sunt victorem, tunc quidem Pelagii Praesulis, antea quoque, Benedicti Monachi
precibus delinitum, Deoque victoriam hanc, non Gothicae virtuti adscribentem.
Interea Justinianus, Episcoporum implicitus controversiis, damnantium aut absolventium Origenis dogmata,
ipsumque autem Origenem, ante trecentos prope annos defunctum, etiam Vigilium Papam Roma evocarat.
Vigilius varius sententiae et anceps, modo damnabat Theodorum Mopsuestenum, Theodoretum et Ibam, (quos
Theodorus Caesariensis, non minus, quam Origenem defunctum anathemate notandos censebat, quod fidei sanae
adversa quondam scripsissent) modo eosdem ad Universale concilium differebat. Belisarius vero nactus tandem
exercitum, Tarentum, Spoletum Urbemque Romanam recepit, exstructaque pro muris dirutis munitione, coepit
eam defendere. Sed cum renovaret Cosrhoes bellum, quod duce indigeret virtutis spectatae atque continentiae,
desertam rursus a Belisario Italiam percusat Totilas; urbe Roma, prodentibus eam rursus Isauris, potitur, eamque
velut suam munit, ac commeatu invecto ibi ludos agit, eodem tempore, quo Sclavini, gens Scythica, trajecto Istro
occuparunt urbes Illyriorum et Macedonum, expulsi tamen postea: Dai vero aliquot ante annis a Gallia repulsi,
Frisiam invasere. Ex eorum terris pridem progressi Longobardi, rege Daniae, Suione, innumeram secum
juventutem traxerant, continua sterilitatis damna suo exilio, quam suorum pernicie relevare praeoptantem. Qui ad
Pannoniae fines delati, Albonio duce, vincunt Cunimundum Gepidarum regem, tenentem Sirmium et Dalmatiae
pleraque. Mox a Narsete, quem Justinianus pro Belisario ducem Italis miserat, in auxilium vocati, egregiam
navant in pugna operam, qua prostrati sunt Gothi, et paulo post Totilas, in Thuscia praelio inferior, accepto
vulnere occubuit. Sic Roma Italiaque
336

211

