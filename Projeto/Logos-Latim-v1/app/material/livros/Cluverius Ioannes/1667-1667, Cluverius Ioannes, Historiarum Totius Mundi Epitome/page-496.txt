Joannes Wilhelmus, patri Guilielmo Anno 1592. defuncto in ditionibus paternis successit. Cum autem esset
infirma plerumque valetudine, nullos liberos genuit ex utroque matrimonio, quod illi primum cum Jacoba
Badensi, deinde Antonia Lotharinga fuit. Atque ita anno hujus saeculi nono
794

defunctus, ditiones suas variis Principibus appetendas reliquit. Sed vi privilegii Caesarei haereditas earum ad
sorores ipsius, et filias Guilielmi spectabat. Harum prima ac natu maxima fuit Maria Eleonora Alberto Friderico
duci Borussiae in matrimonium elocata, quae obiit Anno 1608. ante fratrem Joannem Guilielmum, neque ullos
haeredes masculos reliquit, sed tantum unicam filiam Annam, quae postea nupsit Joanni Sigismundo Electori
Brandeburgico, qui est avus moderni Electoris Friderici Wilhelmi. Atque hinc jus suum in has provincias
derivant Brandeburgici. Altera Sororum ac natu secunda fuit Anna in matrimonium data Philippo Ludovico
Comiti Palationi, quae fratris funeri superstes, et haerede masculo Wolffgango Wilhelmo ornata, proxima
omnium ad has ditiones videbatur, tertia fuit Magdalena nuptui data Joanni Bipontino, ex quo etiam filios et
haeredes masculos suscepit. Quarta fuit Sybilla nupta Carolo Marchioni Burgoviae, cujus jura Palatinus
Neoburgicus ad se certis pactionibus transtulit. Igitur, ut ad rem veniamus, cum Anno 1609. Dux Joannes
Wilhelmus sine liberis, ut supra memoravimus e vita excessisset, aliis jus suum scripto asserentibus,
Wolffgangus Wilhelmus Palatinus Neoburgicus nomine Matris, Ernestus Marchio Brandeburgicus nomine
Fratris Electoris, Joannis Sigismundi ejusque conjugis, possessionem vacantium provinciarum adierunt, inito
pacto Tremoniae, ultima Maii, ut dictas provincias pariter administrarent donec de jure cujusque, aut amice
conventum, aut disceptatum judicio foret. Eodem tempore de Religione, ejusque exercitio Ordinibus Patriae
binis litteris; die 14 Julii Duisburgi, et 21 Julii Dusseldorpii, ita cautum et provisum fuit, ut Romana Catholica, et
aliae Christianae Religiones, sicut passim per Imperium Romanum, ita et in his provinciis, prout de facto in
publico usu, et exercitio sunt, sic deinceps continuentur, permittantur, et defendantur, nec quisquam in
conscientia aut exercitio tum vigente turbetur, aut molestetur. Cum autem tum temporis solius fere Catholicae
Religionis exercitium publicum, in singulis ditionum locis esset, exceptis paucis in quae sub extrema tempora
Ducis Guilielmi, ejusque filii contra jussa Principum, Magistri novarum Religionum irrepserant, factum est, ut
conniventia, et aemulatione novorum Principum, quorum alter erat Reformatae, alter Augustanae Religionis,
novi Magistri certatim contra pacta et promissa superiora introducerentur. Postquam vero Palatinus Neoburgicus
relicta Augustana Confessione, Catholicae Romanae Ecclesiae veritatem agnovit, ejusque fidem publice Anno
1614. Dusseldorpii professus est, ducta in matrimonium Magdalena Ducis Bavariae filia, eo etiam coepit
intendere, multoque quam antea diligentius; ut, quod promissum conventumque initio fuerat, Catholicae
Religionis exercitium, in iis locis ubi antea fuisset sancte observaretur, dimissis ejectisque, qui contra pacta
hactenus introducti fuerant, aut deinceps irrepere conabantur. Atque id eo magis quod in pactis nuptialibus tam
Borussicis quam Neoburgicis, quibus Ducis Guilielmi filiae elocatae sunt, et unde jus suum utrique in has
provincias deducunt, expresse cautum et conventum fuit; ut si forte harum ditionum haereditas ad supra
memoratas filias perveniret, nihil in iis circa Religionem innovaretur, sed ubique antiqua et vera Catholica
Religio sine omni obstaculo sancte coleretur, et retineretur. At vero Brandeburgici contra existimabant non
obstare pactis nuptialibus, nec sponsioni Ordinibus datae, si aliarum etiam Religionum quae in Imperio usitatae
sint cultores introducerentur, modo id sine damno atque injuria Catholicorum fieret, et illi inter hos quiete et
pacate
795

vivant, quinimo ita consuli tranquillitati, non minus animorum et conscientiae, quam patriae et rei totius
publicae., cum indecorum sit, et a dignitate Principis alienum, nullum ei in suis provinciis, suae Religionis
exercitium licere, quae sola Religionis unica sit, cujus paritas et concordia amorem illis et reverentiam
subditorum conciliet. Haec igitur sententiarum diversitas crevit inter Principes possidentes, postquam Provincias
inter se partiti sunt, quantum enim Brandeburgici, pro usu Religionis promiscuo ubique introducendo laborabant,
tantum contra nitebatur Palatinus, ut unitatem et decus solius Catholicae juxta pacta et conventa conservaret.
Haec contentio eo usque processit, ut Status Ordinum Hollandiae se immiscerent, atque ad Neoburgicum a
proposito deterrendum, per vicinarum urbium Rheinbercae et Orsoyae praesidia, parochos et Religiosos quotquot
possent ex Ducatibus Montensi et Juliacensi captivos abducerent, duraque et diuturna aliquot annorum custodia
detinerent, in qua etiam nonnulli moerore atque miseria consumpti sunt, innoxii plane, extraque aleam et
controversiam positi, ex quo fiebat ut plerisque Catholicis parochis metu diffugientibus, eorum subditi diu divi ni
cultus exercitio carerent, multique interea infantes sine baptismo, adulti sine confessionis et Eucharistiae
Sacramentis, cum aeternae etiam salutis periculo ex hac vita discederent. Igitur Neoburgicus ut se suosque his
difficultatibus expediret, post missas ultro citroque literas et Legationes, cum supremo Electoris Brandeburgici
Camerario Burgstorffio anno 1647. die octava Aprilis super Religione ejusque exercitio, ita Dusseldorpii
transegit. Ut Ecclesiae, eorumque bona, et proventus iis restituerentur, qui ea anno 1609. possedissent;
exercitium vero Religionis, extra Ecclesias, tam publicum quam privatum ad illum modum haberetur quo anno
1612. qualibet anni parte fuisser. Ea dein transactio ab Electore confirmata est, missique ab utroque Principe
deputati Duisburgum executionem dictae transactionis ordiuntur. Caeterum hic rursum haesit actio, quoniam
496

