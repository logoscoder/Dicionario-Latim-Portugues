incomposito agmine Macedones inopina oppressere morte. Obsidentem eos regem sagitta in medio crure fixa
acie excedere coegit. Hinc quarto die adurbem Maracanda perventum, ubi Scythae Asiatici imperata se facturos
Legatorum verbis testati sunt. At Europaei Scythae, qui ultra Tanain, Europae Asiaeque limitem, ad Thraciam
usque habitabant, tantum abest ut cesserint Alexandro, ut urbem ad Tanain conditam subvertere etiam sint ausi:
Cyropolitani cervicem Alexandri saxo ita percussere, ut oculis caligine offusa collaberetur, ne mentis quidem
compos. Sed cuniculo suffossis tandem moenibus, urbs capta dirutaque est.
Interim Spitamenes ad coercendam Bactrianorum defectionem remissus, vehementius eam inflammat,
depulsisque Maracanda praesidiariis urbem tenet, Menedemum ad eam recuperandam venientem, locatis
oportune insidiis, cum exercitu opprimit.
Hanc continuae felicitati impositem labem aegro tulit animo Alexander, sed disparem animo vultum induit,
nondum percuratis vulneribus, in Scythas bellum parans. Ibi ancipiti implicatus periculo, vates et hariolos
consuli antea desitos, iterum accersit, et ad superstitionum revolutus ludibria, parum exinde solatii accipit.
Scythae per legatos nimias Alexandri cupiditates increpant, fortunam reverenter habendam, ferocius quam
efficacius monent. Mox enim transmisso Tanai pelluntur locis, eosque rex, quanquam invalidi corporis
vexationem difficillime patiebatur, tamen per LXXX stadia insequi perseveravit. Victoriae fama Sacas ad
deditionem, Sogdianos ad veniam petendam compulit. Conditis ergo circa Marginiam sex oppidis, exercitus ad
Petram ducitur, XXX stadia altam,
102

unoque tantum angusto perviam aditu, quam Arimazes (Plutarcho Sisimetres) Sogdianus cum XXX armatorum
millibus occupaverat. Mirum dictu, trecenti juvenes praemiorum irritati aspectu, in cacumen rupis per aspera et
avia enituntur, quibus visis, nec aestimata quidem ob terrorem paucitate, deditionem fecere Barbari. Duces sub
ipsis petrae radicibus suspendio interiere. Sic apparuit, nihil tam alte constituisse naturam, quo virtus non
ascendat. Post haec exercitis venatione copiis in Bazaria, Clytus frater Hellanices, quae Alexandrum enutriverat,
Maracandam (Sogdianorum ea erat metropolis) cum imperio dimittendus, ut homo fidissimus infidae genti
praeesset, solenni convivio excipitur. Cum mero incaluissent, Clytus fiducia amicitiae audentior, Philippum
impensius laudat, honorificam Parmenionis, sui, aliorumque veteranorum mentionem infert, Alexandrum
Epirotam in viros, Macedonem in faeminas incidisse confirmat adversarios. Incandescens dictis Alexander,
convivio eum exigit. Abstractus ille, veriora se quam patrem regis (Hammonis illudens nugas) dicere jactat. Ea
linguae ferocientem intemperantia Alexander, rapta e manibus armigeri lancea, transfigit. Postridie discussa
silentio noctis ebrietate, magnitudinem facinoris sera aestimatione contemplatus, detestabile carnificis
ministerium sua manu occupatum, quae vino imputari poterant, nefanda caede ultum, servatorem sui occisum
muliebriter lamentatur, aegreque est prohibitus, quin evulsam e corpore jacentis hastam in sua redigeret viscera.
Ita triduum inclusus latuit, nec prodire ad milites ausus, donec Macedones Clytum jure caesum decrevere. Ex hac
perturbatione eluctatum adit uxor Spitamenis, qui Bessum tradiderat, et mariti praecisum caput affert. Id
exemplum juste aversatus mulierem nefarie iracundam castris ejicit.
Appetente vere iter in Indiam pronunciatur. Ibi improviso exceptus frigore miles, aegre corpus a pernicie
defendit. Forte gregariorum quispiam in Alexandri tenotrum irruit, vix ad arma se sustentans, nec oculis, nec
auribus compos. Eum Rex ipse, quanquam maxime admoto igne refovebat artus, in sede collocat sua. Ille recepto
calore vitali, ut regem locumque agnovit, trepidus surgit: quem intuens Alexander, Ecquid intelligis, inquit,
quanto meliore sorte, quam Persae, sub rege vivatis; Illis enim in sella regis consedisse, capitale foret, tibi saluti
fuit. Quacunque deinde iter fecit, certatim occurrerunt reguli, se suaque dedentes. Inter eos erat Oxyartes satrapa,
cujus fila Roxane sub epulis introducta, oculos in se convertit regis, inter obsequia fortunae minus jam
cupiditatibus suis imperantis. Igitur diviso pane gladio, ex quo uterque libabat, patrimonio sibi jungit captivam,
ex ea geniturus, qui victoribus imperaret: Pudebat amicos extemporalis conjugis, sed post Clyti caedem libertate
sublata, vultu, qui maxime servit, taciti assentiebantur.
In deditionem acceptis Chorasmis et Dahis, jam CXXM armatorum ducens, Oceano ultimoque Orientefinire
destinabat imperium. Cui gloriae ut etiam exercitus convenirent ornamenta, phaleras equorum et arma inducit
argento, nec amplius salutari se ut regem, sed prostrato humi corpore adorari praecipit: Assentiti sunt non pauci
Graecorum, qui professionem honestarum artium malis moribus corruperant. Acerrimus inter recusantes
Callisthenes Philosophus fuit, Aristotelis consobrinus, quae res homini austero, minimeque aulicis apto moribus
vertit exitio. Siquidem sub specie insidiarum, in quas Hermolaus aliique nobiles regii corporis stipatores
conjuraverant, excruciatus necatusque est vir morosus, Alexandro in illum torquente classicum illud: Odi
sapientem, qui sibi ipso non sapit.
Primam Indiae urbium resistere ausam
103

incendit Alexander, trucidatisque incolis etiam in tecta est saevitum, ut reliqui in terrorem agerentur. Cum ad
Nysam a Baccho conditam venisset, magnificum ei sacrificium fecit. Milites, licentia a paucis (ut fere fit) in
omnes repente vulgata, Bacchantium in morem subito discurrere, Indis nec mero quidem sopitos per inertiam
aggredientibus. Unde patuit, gloriam fortunae interdum, haud semper virtutis esse beneficium, Deo saepe
66

