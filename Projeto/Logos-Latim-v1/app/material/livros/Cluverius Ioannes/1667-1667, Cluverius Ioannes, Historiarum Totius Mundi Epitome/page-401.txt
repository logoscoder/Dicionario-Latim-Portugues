tyrannidem aversantibus, arces favore nominis et loca munita haud pauca sibi acquirit. Victus initio a Bori, sed
altero praelio victor, pereunte mox tyranno, liberisque ejus veneno necatis, festa plebis gratulatione Mosquam
639

ingreditur, coronatur, foedus cum Polono facit, magnifico apparatu sponsam e Polonia adductam sibi copulat.
Caeterum Russi proceres indignati, ad Polonorum fastum, fictamque esse persuasi de Demetrio fabulam, in
exitium eorum conspirant.
Firmati concursu plebis, omnia permiscent caedibus; mille ducentis Polonorum peremptis, CCCC Russorum
desiderati. Demetrius multis vulneribus confossus, omnibusque proscissus ludibriis; sponsa omni gaza spoliata
pauperque in Poloniam remissa est. Basilius Joannides Suiskius, conspirationis signifer, gnifer, concordibus
procerum votis princeps renunciatur.
Dispar ut causa, ita cxitus conjurationis in Jacobum VI, regem Britannorum, reginam, liberos, omnesque regni
Magnates fuit. Ea ut nulla crudelior unquam, ita haud scio, an qua mirabilius aperta uspiam legatur.
Consceleratorum unus monuerat occultis literis Montaquilium, ne interesset comitiis, quae improvisum ictum
sensura, nec visura percussorem essent. Id suspicionem regi sagaci movit, ut subesse crederet periculum. Scrutati
cellam curiae subterraneam, inveniunt XXXVI dolia, pulveris nitrati plena. Injecta manus Faukio, qui ocreatus
forte ad januam assistebat, Is excussus, cum funes cannabinos celare nequi ret, statim crimen prodidit. Ejus
peracti rei Jesuitae, nec pauci magnates, partim caesi in fuga, partim supplicio affecti sunt; monstrum horribile;
antequam exiret in lucem, raro Dei beneficio in partu suffocatum.
Verum ut semper Jesuiticum sodalitium aliquid parturiret novi, eodem tempore Venetis non parvas excivere
turbas. Illi leges quasdam majorum renovarant, quibus cavebatur, ne liceret, absque senatus suffragio, templa
nova aut coenobia struere, neu clericis fundos donare aut stabilia bona. Miserant et in carcerem nonnullos
sacerdotes, flagitiis infames. Jesuita haec accurate, ut omnia, quae sedulo rimabantur Reip. arcana, ad Claudium
Aquavivam, ordinis sui rectorem perscripserant. Clemens quidem VIII ea pro sua moderatione dissimulaverat: at
Paulus V, animi vehementioris Pontifex, abrogare Venetos leges jussit, renuentes cum universa ditione sacris
interdixit. Plerique tamen Ecclesiastici fulmen id Pontificis, ut indicta causa adversus innocentes vibratum,
contemnentes, sacrum minime intermiserunt. jesuitae contra, non tantum dicto audientes Pontifici, sed et
propugnatores crudelis sententiae facti, in alia commigrarunt loca. Variis utrinque et aculeatis certatum est
scriptis, Baronio et Bellarmino inter alios pro hero suo Pontifice, Francisco Paulo Servita et Joanne Marsilio pro
statu Veneto dimicantibus. Cum neutri cederent, a verbis ad arma deventum. Conscriptis utrinque copiis, Rex
Hispanus auxilia Pontifici, Hollandi Venetis obtulere. Nam et factio Hispanica Romaepotens, dissidii hujus fax
esse putabatur.
Tandem vero interventu Galliarum regis, reperta reconciliationis via, si captivos traderent Vencti, legumque
executionem nihil ultra patrum instituta extenderent. Ita revocatae a Paulo dirae, Jesuitis Veneto territorio
interdictum, haud exiguo ordinis praejudicio. Unde eorum subornati artibus percussores in Servitam, Reipublicae
illius Theologum, cum vulnera viro gravia inflixissent, consilio tamen exitii ejus frustrati, odium magis sui
inflammarunt.
Nec tranquilliorem Poloniam eadem societas fecit. Ibi Joanne Zamoiscio (qui Academia sua Jesuitas excluserat)
vivis exempto, majores jam illi apud regem, minor aliorum procerum, consiliis factiosis adversantium, metus
erat. Unde tanta discipulis Jesuitarum audacia, ut aedem Protestantibus sacram Posonii, incendio delerent.
Persuaso rege, ad querimonias obfirmandum animum. Igitur Nicolaus Zebrzidovius et Janus Ratzivilius,
640

indictis nobilium comitiis, facedus pro libertate condunt, quorum sequaces pupulari lingua Rackosiani, id est,
comitiales appellati. Mox decursatur ad arma. Caeduntur initio regii ad mille, plures in fugam aguntur, eratque in
proclivi Rackosianis victoria, nisi quidam inter eos corruptae fider ad regem deelinasset. Proinde omissa vi, ad
comitia regni rejecta lis est; sed ut fit, civilibus dissidiis soluta passim licentia, Gedani monasterium S.Brigittae,
Thorunae majus templum Jesuitis adimitur. Imputantur eis praecipuae Europae mala, urgetur a nobilitate
feralibus sodalitiis exilium, Comitiis Varsoviensibus, ut parum liberis obtenditur protestatio.
Sparguntur et voces de novo rege eligendo, cum nimia securitas et audacia Rackosianis attraxit malum. Regii
subito in eos irruentes disturbant conventum, multisque occisis, demunt reliquis animos. Soli Sueco haec profuit
Polonorum discordia, qui capto per id tempus Weissensteino, labefactas in Suecia res suas multum erexit,
causamque suam, diminuta Sigismundi existimatione, probabiliorem studuit efficere.
Exemplum haud dubie movit Matthiam Archiducem ut cunctante Caesare germano, Hungaricos motus quam
benignissime componeret, assignata Botscajo Transylvania, et religionis sancita libertate, pacemque intestinam,
extrinsecus pactis induciis muniret. Etenim Serdar Prosultanus, Gambolati sollicitus defectione, qui Alepum,
Damascum et Tripolin occupaverat, tremendamque potentiam simulato in Sultanum velab at ob sequio, induerat
jam desiderim belli cum Christianis finiendi. Decretae igitur in XX annos induciae, atque ut interim Achmetes
Sultanus Caesarem vocet patrem, ille eum filium, Caesares vicissim ambo salutentur,commutatis tertio quoque
anno utrinque muneribus, fida consolidetur amicitia. Transactionem Botscaii, qui maxme eam promoverat, mors
excepit, et Stephani Ragotscii electio, qui fidus Caesari, petentibus auxilium Rackosianis, ait, nefas sibi videri in
401

