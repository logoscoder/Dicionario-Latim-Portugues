signis, Duce Josua Janavelo, habentes, continue omnes hostium conatus eludunt. Sandamiani dominus, qui
Sabaudorum copiis praeerat, aliquoties protestantes adortus, toties, cum magno damno repulsus est.
866

exacerbabat protestantium animos Sabaudorum in se exercita crudelitas, quippe qui exquisitissimis pridem in se
usi tormentis, nuper, sub specie amicitiae, captos nonnullos, admodum crudeliter habuerant, quinetiam senes
quosdam securi percusserant, eorumque capita, Turcarum more, hastis imposita, per sua castra circumtulerant.
Neoheuselii obsidio interim omni studio urgebatur. Turcae munimen, cui Episcopi molae nomem est,
oppugnantes, acriter, amissis suorum quadringentis admodum, repulsi sunt. Hoc Damnum abunde, adventu
quindecim millium Tartarorum resarcitum est. Captivos Turcae admodum credeliter tractaverunt, nonnullos
jugularunt, alios exquisitis tormentis interfecerunt, nulla aetatis aut dignitatis habita ratione. Pars Tartarorum in
Moraviam, et Bohemiam irrumpentes, plures quam quadraginta pagos, et aliquot oppidula igne everterunt. Haud
Pauciores quam decies mille Christiani in servitutem abducti sunt, qui aut aetate aut virium defectu servituti
inepti videbantur, trucidati et alii alio modo interfecti sunt. Viennae interea admodum trepidabatur, ubi quicquid
ineptum, aut aetate incommodum habebatur, alio mittebatur, obsessae tamen urbis praesidiarii, quinquies mille
numero multum obsessoribus negotii facessebant, omnesque hostium impetus fortiter repulerunt. Sed mense
Septembri Turcae, majori solito vi oppugnationem orsi, jam duodecim cohortes in maenia trajecerant, cum
praesidiarii fortiter in eos ingruentes, eos denuo expulerint, non tamen sine quingentorum virorum jactura.
Forgatius tamen urbis praefectus, continuis irruptionibus fatigatus, missis ad Imperatorem nunciis, Hungaros,
quos in praesidio habebat, pugnam detrectare et commeatum sibi deficere, urbemque se amplius non posse tueri
conquestus est. Responsum fortiter se gereret, subsidium adesse, sed nuncio aut intercepto aut alias impedito, ant
equam, hujus rei certiorfieret, Forgatius urbem non sine totius Imperii terrore, dedere coactus est. Conditiones
deditionis hae fuere. 1. Visierus currus et equos aegris et sauciis avehendis suppeditabit. 2. Neoheuselanis cum
omnibus impedimentis armisque quo velint proficisci integrum erit. 3. Licebit quoque aliquot Tormenta
abducere, illis tamen relictis, quae urbi defendendae necessaria haberentur. 4. Civibus omnem suppellectilem
Comoram avehere licebit. 5. Tam Germanis quam Hungaris liber exitus erit. 6. Ecclesiastici aut manere aut alio
proficisci pterunt. Hoc praesidio sub vesperam Comoram adveniente, ex templo Forgatius, Neoheuselio
praefectus, cum duobus aliis ductoribus in carcerem conjicitur. Crimini iis dabatur urbis praefestinata deditio,
cum commeatus ad oppidum longe diutius defendendum abunde suppetere credebatur, nec rei bellicae necessaria
deficere. Neutra et Schinta Turcarum lenitate, liberum cujusque religionis usum promittentium, et non amplius
quam unius Imperialis annuum tributum unicuique familiae impeantium, allectae se quoque Turcarum in
potestatem tradunt. Sed brevi illas suae credulitatis paenituit. Erfurdiae hisce diebus haud contemnenda orta est
seditio, inde originem ducens, quod quidam ex optimatibus Moguntiae Septemviro addictiores erant quam
civibus aequum videbatur, preces quoque quae pro supremo Regimine fierent detestantibus, et privilegiorum
infractionem eas nuncupantibus. Eo audaciae perventum est, ut Consuli Lamprechto manus injicere, eique paulo
post publice, in ferali pegmate caput amputare, illudque perticae infixum ex ipsa curia protedere non
dubitaverint, aliumque consularem virum, domus suae stantem in vestibulo transverberaverint. Viginti quatuor
selecti viri, a seditiosis
867

rei publicae regimini praeficiuntur, quorum supremus Dominus Silverslagh, rerum summam administraret.
Augebat Civium furorem, quia Electoris praefectus Westerhagius, quadringentis equitibus stipatus, in vicinis
pagis, aliquot Erfurdianorum currus compilaverat, duosque cives, fabros lignarios, in vicino agro fabrilia
exercentes, e curru suspenderat. Hoc curru cum suspensis civibus in urbem conducto, usque adeo exacerbabantur
cives, ut ad illud exemplum, captivos duos consules, suspendi postulaverint, aegreque exorati, illos jam
productos verberibus male multaverint, et aliorum Magistratuum domos diripuerint. At tria vel quatuor millia
numero deinde, inElectoris copias erumpentes, multos ex illis trucidarunt. Eodem mense Hafniae matrimonium,
inter Saxoniae Principem, et Daniae Regis filiam, magna pompa celebratur. Avinio oppidum sub hoc tempus, in
Galliarum Regis potestatem traditur. Interea temporis Comes Nicolaus Serinus, ad Carolostadium septem
millium Turcarum agmen adortus, eosfudit, ad duo millia occidit, et praecipuos plurimos in captivitatem abduxit.
Hanc victoriam alia excepit. Turcae et Trtari flumen Muram per pontem navalem ad eum finem ab iis adductum
trajicere conantes, ab eodem Serini Comite, cum am ad duo millia trajecerant arripiuntur, post primum telorum
jectum, urgentibus acriter Christianis, Turcae in fugam vertuntur, et cum omnes pons capere non posset, plurimi
in subjectum amnem praecipitantur, qui, brevi tempore, nantibus et laborantibus equis et hominibus contectus
est. Mille et quingenti equi ex flumine tracti et a Christianis servati sunt, nulli, qui corum in manus incidit,
parcitum est. Turcarum Dux hac clade territus, tandem se cum reliquis copiis recepit. Poloniae Reginae hoc
tempore puer villosus dono datus est. Qui inter feras victitaverat, et a venatoribus Vilnae Episcopi, cum in ursos
venationem instituerent, inter ursos inventus est. Octo vel novem annorum credebatur esse, gestibus et ululatu
urso similis erat, crudis potissimum carnibus vescebatur, et sanguine in potum utebatur. Cum nudus esset,
vulgari modo a Regina vestiebatur. Cum ursus illi adferretur, familiariter secum eo illaesus habuit. Pedibus
manibusque adrepere assuetus, aegre ejusmodi ingressu abstinere poterat, cum et brachia manusque ad eum
540

