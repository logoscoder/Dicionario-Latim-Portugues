Lipsia, Egra, adsumptis mille ac ducentis peditibus, una cum equitatu suo vigesima sexta die Julii, praeter
omnium opinionem Parvam urbem atque arcem Regiam summo mane aggreditur, et priusquam praesidiarii ad ar
ma concurrerent, occupatis praecipuis stationibus in potestatem redigit. Capti ibidem praecipui ex nobilitate
Bohemica, et quidam quod initio restitissent interfecti. Urbs militi praeter paucas domos in praedam concessa:
quae sane opulenta admodum et praepinguis extitit. Comes Coloredius praesidii praefectus cum jam domus ejus
ab hostibus obsideretur, aegre per posticam et pontem in urbem Veterem evasit. In quam cum pervenisset omnia
subito tumultu ac strepitu perturbata deprehendit. Sed mox excusso panico terrore expediri arma, aditusque
Veteris et Novae urbis una cum ripa Multaviae quae hosti objecta erat, diligenter observari jubet. Sub vesperum
Comes Bucheimius cum suis copiis laborantibus auxilio accurrit. Tum omnes stationes novo milite confirmantur.
Civibus quoque, et studiosae juventtiti quae armis ferendis crat idonea, sualoca assignata sunt, quae adversus
hostem tuerentur. In quibus defendendis tanta omnium alacritas ac fortitudo extitit, ut ad initium mensis,
Novembris tolerata obsidione, hostium conatus atque infultus irritos reddiderint. Nam initio Coningsmarckii et
Wirtembergii qui ex Silesia propere advenerat, impetus facile sustinebant. At vero, postquam quarta Octobris
Carolus Gustavus Comes Palatinus, et Suedicae militiae supremus Imperator, cumnovo e Suecia supplemento
advenit, magnis viribus oppugnati sunt, Sed omne intra obessorum vittutem periculum fuit. Nam etsi perpetua
tormentorum verberatione muri major pars ad passus fere sexcentos dejecta esset, crebroque insultus,
cuniculique et aggressiones fierent, tamen magno animo conatibus adversariorum obviam itum est. Ita ad initium
mensis Novembris protracta obsidio tandem nuncio conclusae pacis absolvitur. Reliquitque incertum fottuna; an
virtus oppidanorum, pertinaciae oppugnantium tandem cessiset. In urbe enim, etsi alacritas et vigor civium
militumque supererant, tamen pulvis tormentarius caeteraque sustinendae obsidioni necessaria deficiebant: quae
res matutare deditionem poterat. Contra hostes crebris aggressionibus magna detrimenta patiebantur, et quatuor
fere millia ex suis amiserant; Jamque erat in propinquo cum auxiliariis Caesareanis Martinus Maximrlianus Baro
de Goltz, qui ex Provinciis Austriacis, et vicinis praesidiis manum idoneam Pragensibus subsidio adducebat.
Caeterum mihi hoc non sine providentia divini numinis evenisse videretur, ut bohemia ejusque metropolis Praga,
quae olim sua defectione gravissimo huic triginta annorum bello initium dedit, eadem nunc cognito errore ac
mutato proposito, sua fide et constantia eidem bello finem imponat, atque ita prius delictum hac velut poenitentia
emendet.
Dem haec in Bohemia geruntur Lambojus copiarum circuli Westphalici Dux apud Geisecam Westphaliae urbem
Ernenestum Landgravium Hassiae commisso modico praelio caedit, capitque. Inde oppugnationem ejus oppidi,
quo se Hassicae aliquot legiones ex fuga receperant, exorsus alieno tempore, et die imbribus foedo, adeoque solo
lubrico et instabili, cum insigni clade repellitur. Sed felicius deinde Westphalia in agrum Juliacensem
transgressus Bredenbendam arcem haud procul Linnichio apud Ruram amnem, quae praesidio Hassico
obtinebatur, circumsidet, et post quinque septimanarum obsidionem ad deditionem compellit, Arx
773

ne deinceps receptaculum hostium esset, neve ipse imponendo praesidium, suas vires distraheret, disjectis muris
diruitur. Post occupatam Bredenbendam Lambojus exercitum supra bonnam reducit; atque ibi data modica
quiete, et accersitis novis auxiliis, repente peditatu navigiis imposito equitibus juxta sequentibus, Sonsam
qppellit. Quod oppidum medium est inter Coloniam ac Novesium. Ibi exposito peditatu ac machinis militaribus,
unius diei requie militibus concessa in Hassos ducit: qui inter Grevenbrugam et Wevelinghoviam apud Erftam
amnem castra firmaverant. Igitur Lambojus decima quarta mensis Junii summo mane in Hassios impetum facit.
Et principio quidem profligato aliquoties hostium equitatu secundo praelio utebatur. Caeterum postquam sublato
pontis Hassis in fugam inclinantibus, Erftam transeundi potestas ablata est, repente illi majore impetu coorti
Caesareanos in fugam conjiciunt. Ita peditatus magna pars et tormenta undecim amissa sunt. Sed neque victores
ipsi incruen tam hanc victoriam habuere. Captus a Legione Holsteiniana Comes quidam a Weida, Vicetribunus
in Legione praetoria Hassorum; cum quatuor turmarum Ductoribus, et octo vexillis, dein gregariis et minorum
ordinum, praefectis fere trecentis. Satis constat ita afflictum equitatum Hassicum fuisse, ut neque profer re inde
castra, neque insequendo hostes promovere victoriam potuerint. Porro Lambojus ex omnibus Westphaliae
praesidiis refecto celeriter peditatu, paulo supra Novesium castra locat. Interim Hassi, novis ex Hassia
supplementis, Equitum praesertim, quorum penuria laborabant confirmati, Marcodurum expugnant. Atque inde
Westphaliam transgressi subsequente Lambojo, paderbornam valido praesidio communitam sinistra
circumsident. Ibi tandem conclusa Monasterii pax finern armis atque hostilitati imposuit.
Mense Octobri die vigesima quarta, quod tot omnium Germanorum votis expetitum fuerat, pax illa Monasterii
subscripta est, et postridie per omnes vicos solenni pompa publicata. Id nuncium eo majore gaudio univer sam
Germaniam affecit, quia paulo ante inter Regem Hispaniarum et Confoederatos Belgii Ordines per Legatus
eorundem de pace Belgica convenerat. Conditiones utriusque pacis, quoniam prolixae sunt, neque eas fas fuit in
compendium contrahere, candidus lector sequenti libro reperiet. Nunquam alias praestantioribus viris Monaste
rium atque Osnabruga abundarunt. Quorum plerique toto quinquennio, quo de pace illa actum est, incredibiles
labores ac taedia pertulerunt. Ex parte summi Pontificis adfuit Fabius Chisius Episcopus Neritonensis, et sedis
Apostolicae Legatus, qui tamen quoniam multa in praejudicium Religionis Catholicae necessario admissa sunt,
483

