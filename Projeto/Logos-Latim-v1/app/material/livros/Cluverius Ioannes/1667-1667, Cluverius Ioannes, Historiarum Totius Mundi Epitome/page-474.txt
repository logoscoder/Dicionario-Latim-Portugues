757

probe communiunt. Quod ita apte ac dextre faciunt, ut non modo per patentes campos, sed per ipsa etiam oppida
nihil perturbato ordine inter hanc currulem aciem, velut continens ac perpetuum vallum secure ac tuto incedant.
Ad hunc igitur modum instituto itinere Conjecpolsius, cum ex quotidianis exploratoribus cognovisset hostes
quoque Achmetoviam petere, continuo expeditos nuncios dimittit, qui Jeremiam Ducem Visniovecensem inter
Corsunum et Boguslaviam subsistentem, cum copiis accerserent, si erant stipendiarii Germani qui anno superiore
trans Boristhenem sub imperio Visniovecii adversus incursiones Tartarorum excubaverant. Postquam ad
Achmetoviam perventum est, hostes quoque apparuere. Conjecpolsio consilium erat hosti alias in fugam proclivi
addere fiduciam ultro invadendi, ad eamque rem exercitus sui famam ipse imminuebat, contractis copiis quam
arctissime poterat, suosque ipse duces plerosque ac milites adventum Visniovecii celaverat. Juvitque fortuna
consilium ducis. Nam spissa ejus diei nebula ita coelum caligine obtexerat, ut utrius. que exercitus conspectus
utrisque adimeretur. Sed nebula illa Polonos pene in miserabile discrimen projecit. Cum enim Visniovecius per
illam caliginem cum subsidiariis adveniens in carriginem Polonicam incidisset, ratus hostilem aciem esse, haud
multum obfuit, quin in suos commilitones impetum fecisset. Qui error hostibus tam propinquis haud dubie
Polonos in exitium dedisset. Sed Deus avertit discrimen; nam nebula paulatim extenuata aperuit errorem. Tum
metu in laetitiam converso statim conjunctis viribus hosti obviam itum est. At Tartai qui se magis ad praedas
agendas quam pugnandum paraverant vix inito praelio terga verterunt. Maxima pars in fuga caesi, non ab
exercitu modo insequente, sed a Podoliensibus etiam ac Moldavis, ac demum apud Oczacoviam a Cosaccis
Zaporaviensibus, quorum finibus proximi erant. Atque id extremum operum Martialium Conjecpolsii fuit, qui
biennio post inter Regiarum nuptiarum solemnia, magna apud suos militari gloria, et rerum gestarum fama
inclytus vita excessit.
Per idem tempus Bavarici, caesis ut supra diximus apud Durlingam Vinariensibus, Uberlingam post aliquot
septimanarum obsidionem deditione capiunt. Inde Friburgum in Brisgoia eodem duce Francisco mercio
interceptum est. Caeterum hic, dum probe communitis castris consident, magna Gallorum vi ac virtute
oppugnantur. Nunquam alias majore pertinacia certatum. Dux Anguiensis, et Comes Turenius viginti duorum
millium exercitum ad vindicandam cladem Durlingensem e Galliis adduxerunt. Itaque Anguiensis depellendi
inde hostis percupidus, etsi loco iniquo, tamen numero superior, ac virtuti suorum fidens castra Bavarorum
invadi jubet. Semel, atque iterum et tertio cum totius exercitus viribus tentata est oppugantio, sed tanta semper
Gallorum strage, ut nisi multitudine ac numero militum abundassent, haud dubie totius summae discrimen hac
praepropera ferocia sibi ipsis accersivissent. Sex fere millia Gallorum his insultibus ceciderunt, cum Bavarici
non ultra mille et ducentos ex suis desideraverint. Bavaricos tamen inopia commeatuum et pabulationis locum
relinquere coegit. Galli lustrato confirmatoque exercitu Germersheimium, Wormutiam, Spiram, Moguntiam
atque ipsum Philippiburgum, aliaque minora ad Rhenum loca mtercipiunt. Maxima omnium jactura
Philippiburgi fuit, arcis ad Rhenum munitissimae, sed tum ad obsidionem tolerandam apparatu male instructae.
Pari fortuna sed majori detrimento Galli Duce Aurelianensi Gravelingam validam Flandriae urbem post
bimestrem obsidionem, Et Hispani in Catalonia Iserdam magnis viribus diu multumque oppugnatam recuperant.
758

In Anglia idem annus Carolo Regi gravi clade infaustus extitit. Eboracum praevalidam urbem Parlamentarii ac
Scoti obsederant; ei ut subveniret Rex, Rupertum Principem Palatinum cum triginta millibus auxilio submittit.
Neque Parlamentarii detrectarunt certamen. Igitur quatuor ab urbe passuum millibus, Regiis obviam progressi, in
certamen descendunt. Duabus ante noctem horis coepta pugna, in diem posterum duravit, magna imprimis
partium pertinacia, donec tandem profligati Regii locum hostibus cessere. Peditum plerique caesi aut capti.
Tormenta, machinae atque omne bellicum instrumentum in potestatem vincentium pervenit. Neque Eboracum
vim obsidionis ultra sustinuit. Rex cum Principe Ruperto filiisque et magna parte Equitum salvus Oxoniam
evasit. Sed neque ibi securum fatis perfugium habuit, uti deinceps commemorabitur. Interea Parlamentum
Londinense de capite Wilhelmi Luadi Archiepiscopi Cantuariensis inquirebat. Ejus accusationis capita praecipua
fuerunt, quod Regi praesentis belli author fuisse crederetur, vimque et authoriratem legum publicarum oppressa
Parlamenti potestate convelleret. Tum quod in rem Catholicam aequior cum ministris aulae Romanae consilia
conferret, et sub specie rituum et ceremoniarum, Romanae Ecclesiae doctrinam jam pridem in Anglia damnatam
inducere allaboratet. HJis aliisque de causis maxime quoniam Parlamenti contra Regem consilia non probabat,
sententia Judicum ad mortem condemnatus, et palam in foro Londinensi securi percussus est. Cum ipso omne
deinceps nomen Episcoporum in Anglia periit.
In Germania sub id tempus (1645.) Philippus Christophorus Elector Trevirensis ex decennis apud Caesarem
capitivtate, urgentibus Gallicis et Suedicis Legatis qui jam ad tractandam pacem Monasterium atque
Osnabrugam convenerant, liber dimittitur: Treviris cedentibus Hispanis Electori restituta est. Secutum exin inter
Electorem et Metropolitani Collegii Canonicos graves dissidium. In quod adeo exarsit Elector; ut Canonicos
pene omnes urbe pulso, dingitatibus et praebendis festinata sententia privare niteretur. Sed illi implorato
Pontifice ac Caesare innocentiam suam egregie tutati sunt, ac deinceps paulo ante quam haec scriberemus in
gratiam cum Principe rediere.
474

