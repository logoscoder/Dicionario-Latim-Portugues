Raimundo insuper Antiocheno principe haud obscuras exercebat inimicitias. Contra Sanguinus, Persarum et
Assyriorum princeps, in omnes augendi imperii occasiones intentus, Edessam, (quae Rages olim) Mesopotamiae
metropolin, obside, obsessam capit, et magna Christianorum edita strage tendit ulterius. Sed dum crapulabundus
jacet in tentorio, confoditur a suis, filiusque Noradinus, genitore cautior, legisque Mahometicae studiosior,
suscipit gubernacula. Is Edessam, furtim receptam a Joscelino, trucidatis ingenticaede Christianis, subegit denuo.
Orbis Christianus universus tristissimi rumoris impletus.
Regnabat eo tempore in Anglia Stephanus, et Davidem Scotorum regem Angliae infestum, variis praeliis
sustinebat. Eo repulso, Mathildem quondam Augustam, Henrico rege, avunculo suo genitam, adversariam reperit
constantiorem; cujus filius Henricus ab Ludovico VII, Dux Normanniae erat creatus. Mathildis transimisso mari,
multa in ipsa Britannia praelia cum Stephano, et in his aliquot secunda fecit. Tandem collatis signis, captus
Stephanus, ejusque filio Guilelmo bellum reparante, foedus ictum his legibus, ut Stephanus omni deinceps vita
regnaret, defuncto succederet Henricus: Guilielmus certis in Anglia Normanniaque oppidis potiretur. Itaque ab
Anglia tunc intestinis implicata bellis, praesidium Christianae rei nullum.
In Gallia Ludovicus VII, ducta Eleonora, Aquitani ducis filia, dotalem acceperat Aquitaniam. In Theobaldum
Blesensium Comitem exarserat nimium, quod is dimissionem Petronellae (soror ea erat reginae) armis urgeret
apud Rodolfum Veromanduum, obtendens Petronellam, repudiata justa uxore, praeter leges Rodolfo ductam.
Rex direpto Victoriaco, theobaldi oppido, in supplices Divorum saevierat, combustis eorum in aede principe
MD.
Ob id facinus se lamentis afflictantem, aggreditur Bernhardus, delendo sceleri esse, expeditionem Syriacam
suggerit, firmatus autoritate Lucii et mox Eugenii Papae: res insuper ipsa Asiaticorum, et legatio missa auxilium
flagitabat. Persuaso Franco itum ad Germanos, simul oratoribus Latinorum fidem
441

opemque Caesaris implorantibus. Nec mora, depositis ad tempus rixis signa moventur utrinque in Turcas
Asiaticos, Caearem equitum loricatorum LXXM, peditum ad CCM secuta. Pronunciatur iter per Hungariam, ubi
Geisa rex, profligato Boricho aemulo imperabat; attinguntur provinciae manuelis Comneni, Graeci Caesaris,
foedere et affinitate juncti Conrado, quod duae sorores, Berengarii Sulbacensis filiae, illis nupserant. Francus rex
eadem perreixt via.
Conradius, subdola exceptus magnificentia a Manuele, Bosphoro Thracio transit in Asiam. Graeci a se omnia
polliciti, autores fuere, ne rei frumentariae prospiceretur. Hinc proditis Iconiensi Sulanto consiliis, ferro, fame,
errore viarum, atque omni miseria vexati Teutones; vix decimus quisque superfuit. Coactus Imperator laceras
reliquias ex hostico deducere. Subsequebatur Francus, mendacio fidens seductorum, qui viam in Orientem,
expugnato Iconio, apertam Germanis ferebant. Sed Fridericus, Conradi fratre genitus, rapidissimo adequitans
cursu, fraudis Graecorum admonuit Ludovicum, et jungere cum Germanis castra induxit. Fertur enim, gypsum
farinae permixtum a Graecis, quo cum pernicie necessario Latini ignari vescerentur. Sic perventum est Ephesum,
ubi Conradus multarum egens rerum substitit, inde Byzantio novam Manuelis opem quaesiturus. Franci ad
Maeandrum progressi amnem, haud exiguam cladem a Turcis pertulere.
Interim Rogerius Siculus, vindicaturus illatas nostris ab Graeca perifida injurias, classe Corcyram occupat,
omnemque populatur oram Graecorum maritimam. Unde atrox inter illum et Manuelem orta concertatio.
Conradus Gareca, Francus sua classe Syriam tandem tenuere. Ingressus Antiochiam Ludovicus, a Raimundo
principe, Eleonorae conjugis et sociae itineris patruo, rogatus est, ut in Noradinum arma verterentur. Sed
Balduini regis preces, et parum pudica inter luxurias Antiochenses Eleonora, fecerunt, ut Rex in Judaeam
festinaret. Conradus advecus Ptolemaidem, indeque deductus Jerosolyman assensit consilio, ut Damascus
oppugnaretur. Eo XLVII ejus seculi anno omnibus copiis ventum est. Suburbanae munitiones urbis nobilissimae
multo Latinis sanguine stetere. Expugnatis, illis, dum pro capta habent Damascum principes, deque ejus imperio
praemature litigant, conspicati duces veterani, inclinare ad Theodoricum Flandrum vota, satius duxere, non capi
urbem, quam fructum militiae ab recentibus advenis praeripi.
Quocirca occulta fraude, transferri in alterum latus castra suadent, quo facilior pateat in urbem aditus,
receptisque interim per Damascenos suburbanis, iras conciunt Caesari, qui deserta obsidione Byzantium,
Byzantio domum rediit inglorius. Francus sequenti vere secutus, capitivtatem pene subiit Graecorum, e qua
Rogerianus eum Praetor explicuit. Manuelis enim classis, post multas clades, recuperata arce Corcyrana, mare
Siculis infestum aegre tuebatur. Rogerius eo tempore inter alias praedas, repertos Chalcide serici confectores in
Siciliam Apuliamque traduxit, et adversus Michaelem Palaeologum, Manuelis ducem, vario marte dimicavit.
Alia sub haec Christianorum manus per mare Britannicum Ulyssiponem iverat, eamque urbem et vicinas oras
extorserat Saracenis non sine dubio belliictu, et plurimo sanguine. Ea urbs Alfonso, Lusitaniae duci nuper a
Castellae rege creato tradita. Saxones et Dani in Sclavos profecti sunt, ad Christianam eos fidem pertracturi. Sed
Teuto miles, pecuniis Sclavorum corruptus, deserto in praelio Danos ladiis objectavit infidelium. Ipsi vero Dani,
duobus tunc regibus, Juti Canuto, Sialandi et Scani Suenoni parebant, privatisque gliscentibus iris, publica minus
concorditer tractabantur. Itaque promissa de Sclavis pietas suo exitu caruit.
442

277

