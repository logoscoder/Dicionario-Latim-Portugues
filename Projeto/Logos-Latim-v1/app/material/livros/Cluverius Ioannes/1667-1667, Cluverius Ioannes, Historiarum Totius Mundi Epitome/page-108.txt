Servio Fulvio Flacco et Q. Calpurnio Pisone Coss. Romae puer ex ancilla natus est, natura virili omnibusque
membris duplex, monstrum seditionis praenuncium. In Sicilia mons Aetna vastos ignes eructavit, et late fudit,
vernaculum genus portenti Siciliae. In Bononiensi agro fruges in arboribus natae.
Igitur in Sicilia bellum servile ortum est, autore Euno Syro, homine callido et fatuo, ex abdita in ore nuce, quam
igne et sulphure stipaverat, flammam subinde spirante. Consultus hic a servis durissime domi habitis, proque
vate locutus, prosperum rei, quam molirentur, eventum praedixit, Igitur rex creatus, contracta agrestium
servorum manu, et solutis ergastulis, justi exercitus numerum implevit. Cleon quoque Cilix alter servus, ad
LXXM fugitviorum contraxit. Sola Messana servos liberaliter habitos in pace continere potuit. Profligatis
Romanorum praetoribus, C. Fulvio Cos. mandatum est bellum, inde Pisoni, denique Rupilio, qui vario ante
eventu gestum confecit tandem, expugnatis fame Tauromenio Euna urbibus. Cleon eruptione pugnans, cecidit in
acie. Eunus e speluncis protractus, in carcere resoluto in vermium exuberatniam corpore periit, C. Fulvio collega
datus est P. Scipio, cum nec peteret consulatum, nec eum per leges accipere intra decimum a priori annum
posset. Sed Carthaginis incendio ad excidia urbium imbutus, Numantiam, summum Hispaniae decus, ob receptos
consanguineos et socios, Romanorum manibus elapsos, debellare debuit. Vix ullius causa belli injustior. Itaque
Numantini assidius caedibus Pompejum, Popilium, Mancinum duces, ita vexarunt, ut ne oculos quidem aut
vocem Numantini viri quisquam sustineret. Contenti tamen foedere et armorum manubiis, quum ad
internecionem saevire'potuissent, fuere. Sed Roma non minus Numantini, quam Caudini illius foederis flagrans
ignominia, in ultionem excandescebat. Scipio Numantiam in tumulo sitam obsedit. Exercitum licentia luxuriaque
corruptum, severitate et munificentia ad generosissimam militiae disciplinan revocavit. Ignavum exercendo
magis, quam puniendo sine acerbitate correxit, omni die in opere habuit; triginta dierum frumentum, ad septenos
vallos portare cogebat. Aegre propter onus incedenti dicebat: cum gladio recte vallare scieris, vallum ferre
desinito. Duo millia scortorum a castris rejecit, omnia deliciarum instrumenta recidit. Amplissima munera ab
Antiocho Sedete, Syriae rege missa, cum caelare aliis imperatoribus regum munera mos esset, pro tribunali, in
tabulas referre publicas jussit: ex iis viris fortibus munera se daturum. Itaque tanti esse exercitum, quanti
imperatorem, probatum est, factumque, quod nemo se visurum speraverat, ut fugientes Numantinos quisquam
videret. Dedere etiam sese volebant, si toleranda viris imperarentur. Cum nihil aequi impetrarent, ne justam
quidem aciem, eruptio placuit. Sic conserta manu plurimi occisi, et quum urgeret fames, aliquantisper inde
vixere. Novissime consilium fugae sedit: sed hoc quoque ruptis equorum cingulis, ademerunt uxores, summo
scelere per amorem designato. Itaque etiam exitu deplorato, in ultimam rabiem furoremque conversi, clausam
urbem ipsi introrsum succenderunt, cunctique pariter ferro, veneno, atque igne consumpti sunt. Romani nihil ex
his penitus habuere victis, praeter securitatem suam. Unum Numantinum victoris catena non
170

tenuit. Praeda ut de pauperibus nulla: arma et vestes ipsi cremaverant. Triumphus fuit tantum de nomine.
Victa ad occasum Hispania, populus Romanus ad orientem pacem agebat, nec pacem modo, sed inusitata
felicitate relictae regiis haereditatibus opes, et tota insimul regna veniebant. Attalus Philometor rex
Pergamenorum, Eumenis Romanorum quorundam commilitonis filius, florentissimum, et ab Attalo patruo multis
auctum victoriis regnum, caedibus amicorum et cognatorum suppliciis foedaverat. Post hanc scelestam violentiae
rabiem, vix signum aliquod sani hominis retinens, hortos foderat, gramina seminarat, et noxia innoxiis
permiscendo, venenata amicis munera miserat. Matri deinde sepulchrum facere aggressus, quinto regni anno
moritur, testamento populum Romanum haeredem instituit.
Tiberius Gracchus Tribunus plebis iratus nobilitati, quod inter autores Numantini foederis notatus esset, agros a
privatis eatenus possessos, populo dividendos statuit, addendam, quibuscunque agri non sufficerent, regis Attali
pecuniam. His causis senatum ira, populum superbia invasit. C. Antonius Cos. in senatu et pro rostris in
Gracchum concionatus est. Gracchus continuare cupiens magistratum, autore P. Scipione Nasica, Aemiliani
patruo, consobrino suo, fragmine subellii ictus, vitam quam gloriosissime degere potuerat, immatura finivit
morte. Ducenti praeterea in ea seditione interfecti, eorumque corpora in Tiberim projecta: ipsius Gracchi
inhumatum cadaver extabuit. Hinc jus vi obrutum, potentiorque Romae habitus prior: discordiae civium, antea
conditionibus sanari solitae, ferro dijudicari coptae: bellaque non causis inita, sed prout eorum merces fuit.
Nasica ut invidiae subtraheretur, per speciem legationis in Asiam dimissus est.
Interim dum Romae haec geruntur, in Asia Aristonicus, Eumenis ex pellice Ephesia filius, urbes regibus parere
consuetas, partim facile in suas partes allicit: paucas metu Romanorum resistentes, Myndum, Samon,
Colophonem vi capit. Adversus eum P. Licinius Crassus Cos. idemque Pontifex M. juris idem scientissimus
juxta et negligentissimus, proficiscitur; quumque intentior Attalicae praedae, inordinata acie praelium
conseruisset, victus inconsultae avaritiae poenas luit. Captus custodem sui Thracem virgula excaecat, itain
exitium sui, quod volebat, hominem concitat. Juvabant Romanos Nicomedes Bithyniae rex, Mithridates
Ponticus, cum quo postea gravissimum bellum fuit: Ariarathes Cappadox, et Ptolemaeus Paphlagon. Postea M.
Perpenna prius Cos. quam civis Romanus, qui successor Crasso veniebat, audita belli fortuna ad Asiam
festinavit: et acie victum Aristonicum, apud Stratonicen urbem, quo fugerat, fame ad deditionem compulit,
Attalicasque gazas, haereditarias populi Romani, navibus impositas Romam deportavit. Quod aegre ferens
108

