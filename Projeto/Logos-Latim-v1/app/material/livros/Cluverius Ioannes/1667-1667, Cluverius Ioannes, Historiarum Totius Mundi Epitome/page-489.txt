agi, arque urbem quotidie periculo proiporem fieri, tandem de deditione agere constituunt. Igitur vigesima octava
Augusti tribunus Jamar cum nonnullis aliis ex civitate ad Sparrium mittitur, ut impetrato ab eo libero commeatu
Principem Maximilianum Hujum adirent, cum co de deditione acturi, Sparrius Legatus, respondit: Rem eam
moram non ferre. Apud se minore temporis compendio transigi posse, qui una cum Canonico Tabolet super ea re
potestatem a Principe accepisset. Itaque datae iis viginti quatuor horarum induciae intra quas communicato cum
suis consilio adse redirent. Interim Sparrius tormenta in suggestus efferri, atque omnia ad aggressionem
necessaria, si forte Legati remanerent, diligenter instituit. Postridie redeunt Legati, atque urbem dedunt, tribus
tantum personis ab universali venia exclusis. Interim dum de deditione agitur, Bartholomaeus Rolandus
superiorum annorum Consul, exiis qui acerrime Principi restiterant, atque authores occludendarum portarum
fuerant, fugam meditabatur, adsumpto in socium tibicine Hollandico, cui filiae suae matrimonium Rolandus
promiserat. Sed Deo visum non fuit, ut praecipuus seditionis author condignas poenas effugeret. Itaque, licet
mentito habitu, et militis Trajectensis speciem prae se ferens, deprehensus ab cquitibus qui urbem cingebant,
atque ad Sparrium in castra perductus est. In urbe vero concidentibus plane factiosorum animis Waltherus
Hennet, super ioris anni Consul, a globo civjum correptus, atque in vincula conjectus est. Peracta transactione
eodem adhuc die sub vesperum Sparrio duae portae S. Walburgis et martini, schrotzio vero ab altero urbis latere
porta Amercour traditur. Princeps Maximilianus de omnibus rebus celerrimis nunciis edoctus, ultima Augusti,
comitante Landgravio Darmstadio, et idoneo armatorum praesidio stipatus urbem triumphabundus ingressus est,
atque ad palatium ab acclamante plebe deductus. Inde triduo post, Capitulum et supremum Justitiae tribunal
Auro Leodium reduxit. Tum edictum publicavit ut cuilibet gratia Principis Electoris non excepta, fas esset redire
ad sua: Milites vero, retento tamen apud urbem, ad corporis sui custodiam sufficienti praesidio, per vicinos
pagos in hospitia distribuit, ut assignato singulis diario ab agendis praedis, et populationibus abstineretur. Post
haec Princeps Elector audita deditione Leodium iter instituit. Pridie vero quam urbem ingrederetur de Consule
hennet palam in foro supplicium sumptum est, idque propterea, quoniam ferociter juraverat se vivo non futurum
ut Princeps in urbem intromitteretur. Caput ejus a cervicibus recisum, Portae S. Leonardi quam Principi Consul
occluserat, imposit um fuit. Eadem poena haud multo post Bartholomaeus Rolandus, etsi multis deprecantibus,
commune Rebellionis crimen expiavit. Tum Elector convocato Ordinum conventu statum Civitatis ae patriae
ordinare aggressus est. Numerataque Sparrio pecunia eum cum exercitu in Germaniam remisit, retentis apud se
bis mille peditibus, et equitibus fere ducentis. Adjecit deinde animum ad corrigenda Comitia Consularia, a
quibus nempe tota mali labes profluxerat. Ac primum Consuli Boville, magistratus munere confirmato,
Collegam addidit Wanzoulle, qui pridem a factiosis in vincula conjectus, et dum urbs deditur, ab iisdem
exemptus libertati pristinae restitutus fuerat. Deinde Comitia a tribubus plebeis ad Senatum transtulit cum hac
moderatione; ut ex viginti duo bus quos Princeps vel ejus concilium nominaret, unum; atque ex totidem qui a
Commissariis nominarentur, alterum Consulem eligerent. Plebs ademptum Comitiorum jus non nisi inani rumore
questa est. Consules vero ac primo. res Civitatis Principi gratias egere. Judicia
783

autem Consularia ac Juratorum, quae veteri more intra civitatem certis limitibus ac personis continebantur, jam
vero ab aliquot annis factiosis Consulibus promiscue ultra praescriptos limites, per totam Provinciam, atque in
personas exemptas, temere ac violenter exercita fuerant, Princeps Scabinis leodiensibus, et Collegio triginta
duumvirum ordinario restituit ac transcripsit. Dignum ratus, ut qui alienum invasissent, suo eriam jure
exciderent. Publicato inde edicto praeteritorum veniam omnibus indulsit, exceptis caedibus et rapinis, quae per
hos tumultus contra jus et fas commissae essent. De quibus certos extra ordinem Judices cum Statibus Patriae
nominavit, qui cognoscerent et controversias finirent; idque intra mensem, et remota omni provocatione.
Postremo quoniam Elector in senium vergebat, ut huic etiam Ecclesiae de Coadjutore provideretur, sicut
Coloniae jam factum fuerat, impense desideravit, eo magis quo turbatior Reipublicae status, et genius civitatis
turbis obnoxius certum ac potentem successorem postulate videbatur. Igitur indicta hunc in finem electio decima
nona mensis Octobris ad votum Principis feliciter successit Renunciatusque Coadjutor Princeps Maximilianus,
Henricus factam in se electionem ratam habuit. Rebus in hunc modum compositis Elector relicta Principi
Coadjutori Ecclesiae et Reipubl. cura bonnam reversus est. Hunc exitum habuit rebellio Leodiensis, quae sane
nisi in tempore oppressa fuisset, multor um in eam oculis directis, magnis aliquando motibus Imperium, licet jam
pacatum, quassatura videbatur.
Sub initium hujus anni Joannes Casimirus Rex Poloniae in magno Procerum conventu Cracoviae solennibus
ceremoniis inauguratus est. Ac deinde ducta in matrimonium ex dispensatione summi Pontisicis, defuncti fratris
vidua Aloyfia Maria, animum ad bellum contra Cosaccos ac Tartaros appulit. Illi enim a morte Vladislai Regis
variis cladibus regnum vexaverant, et jam inter oppida Zbaras et Zborovo ductore Boguslao Chmielnicio positis
castris considebant. Fama est trecenta millia fuisse. Adversus quos cum stipendiario milite Rex profectus, tanto
hostium numero haud sane par, egregie tamen ac fortiter impetum Batbarorum sustinuit. Mense Augusto acri et
cruento praelio certatum est, in quo virtus Polonorum maxime enituit. Nam cincti undique et circumventi a
multitudine Barbarorum, ita eorum vim atque impetum excepere, ut Barbari ingenti suorum strage perculsi, non
modo infaustam aggressionem deseruerint, sed etiam ad petendam pacem animum adjecerint. Data pax
489

