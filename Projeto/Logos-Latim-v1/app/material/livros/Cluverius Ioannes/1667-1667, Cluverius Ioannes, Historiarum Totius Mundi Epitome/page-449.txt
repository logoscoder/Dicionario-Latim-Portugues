Ratispona; Et Sueci Saxonesque a Lambojo et Colloredio Caesareis Ducibus Praga depulsi, ac e Bohemia omni
exturbati sunt.
Inter haec Rex Poloniae Vladislaus cum apud Smolenscum urbem tota hyeme castra Moscorum obsedisset,
tandem mense Martio ad extremam commeatuum penuriam hostes adduxit, adeo ut solam abeundi libertatem
pacti, omnem castrorum ac militarem apparatum Regi relinquere debuerint. Deinde victoriam prosequendo cum
universo exercitu abeuntes insecutus ipsam urbem Moscuam, caput Provinciae, petere instituit. Sed Moscos belli
male hactenus gesti memoria, ac dein rerum necessariarum defectus, ne in ultimum discrimen omnia conjicerent,
ad pacem postulandam compulit. Data pax in has conditiones. Ut Rex Polonus abstinere titulo ducis Moscuae,
renunciaretque omni juri in illum Principatum, quod anno hujus saeculi decimo per libera Procerum Moscorum
suffragia acquisierat; proinde Moscos jurejurando fidei sibi praestito absolveret. Et legitimum Moscoviae Ducem
Michaelem Fedorovitium jam dominantem agnosceret. Contra ipse reciperet Ducatum Smolenscensem cum urbe
Smolensco, et Provinciam totam Severiam, cujus amplitudo centum fere milliaria in longum, ac quadraginta in
latum patet. Quae ducentos jam annos a Polonia et Lithuania avulsa sub continenti Moscorum jugo pene pro
perditis ac desperatis habebantur. Pacem Moscovicam Turcica secuta est. Cum enim Moscorum maxime impulsu
Imperator Turcarum bellum Polonis fecisset, re infeciliter gesta, ac demum pace cum Moscis composita, ipse
quoque ar ma temere sumpta deposuit; Abatzio, principe Purpuratorum, quique a Moscis precio corruptus belli
ejus praecipuus author fuerat, strangulari jusso. Sub anni finem duo Regis Poloniae fratres ex matre Constantia,
obiere, Alexander natu minimus, annorum viginti et unius, paulo ante ex Italia in patriam reversus; Et Joannes
Albertus Cardinalis atque Episcopus Cracoviensis, biennio Alexandro major.
Caeterum in Germania Ferdinandus Rex Hungariae post captam Ratisponam, haud diu feriatus, disperso exercitu
varia
717

ad Danubium loca recuperat. Ibi contractis ad se Hispanicis atque Italicis copiis quas Ferdinandus Cardinalis et
Princeps Hispaniarum, regendo Belgio destinatus secum adduxerat ex Italia, Nordlingam urbem obsidione
circumvallat. Ev valido a Suedicis praesidio tenebatur, cujus partem paulo ante Hornius immiserat, jusseratque
urbem ad extremum tueri, se in tempore auxilio futurum, neque fefellit. Nam conducto unum in locum exercitu
quem ipse et Vinariensis divisum regebant, cum Legionibus Wurtenbergicis, et quicquid deduci poterat, contra
Nordlingam castra cum Caesareis contulit. Diu dubitatum inter Suedicos praefectos an praelii fortunam
experirentur. Hornii ac reliquorum fere sententia erat cunctando, et fugiendo pugnae aleam, frangere impetum ac
primum ardorem Caesareanorum, qui cum deferbuisset, aut certe donec Princeps Hispaniarum, cum suis in
Belgium discederet, rectius contra pauciores numero, languidioresque pugnaturos. Neque tanti aestimandam
unius urbis jacturam, ut propterea summa rerum in discrimen projiceretur. Sed pervicit sententia Ducis
Vinariensis, cum speciosa magis quam utilia in medium proferret, negaretque decorum Suedico et Protestantium
nomini si paterentur, fidam urbem, cui tam sancte subsidium promisissent, in ipso prope conspectu, ab hoste
intercipi. Ita, praelio decreto, magno animo in Caesareanos itum est. Nunquam lias toto hoc bello foediorem
cladem Suedici accepere. Vinariensis dextrum, Hornius sinistrum cornu tuebantur. Cum igitur superata initio
convalle aliquantulum feliciter pugnassent majore Caesareanorum vi repulsi post trium horarum spacium in
fugam conjiciuntur. Accessit in ipso praelii ardore improvisa clades quae nutantem jam Suedicam aciem in
ipsum mox exitium propulit. Munimentum Caesareani obtinebant loco editiore, ex quo crebris jaculationibus
subeuntes impetebantur. Id Suedici summa vi aggressi cedentibus consulto Caesareanis occupaverant. Vix illi
recesserant, cum momento munimentum subjecto infra sulphureo pulvere, incensoque in sublime cum omnibus
superstantibus excutitur. Late eapatuit strages, cum vicina etiam, ac proxima quaeque corriperet. Post haec plane
Suedicorum acies inclinari coepit. Et equitatus praecepta celeri fuga peditatum destituit. Qui omni ex parte a
superantibus numero Caesareanis circumventus aut caesus, aut captus est. Fama est cecidisse duodecim fere
millia, quorum dimidium rustici Wirtembergici fuere, in quos acriore, ut fit, ira victor miles desaevit. Capta sex
millia, octoginta majores machinae, trecenta utriusque generis signa: dein impedimenta atque apparatus militaris
universus. Gustavus Hornius Suedicae militiae ductor, una com Comite Cratzio Ingolstadii nuper praefecto,
aliique magno numero tribuni ac Centuriones in potestatem victorum pervenere. Neque ipsis victoria haec
incruenta extitit. Cecidere Octavius Aldobrandinus magnus Prior militiae Melitensis, et Sylvius Piccolomineus,
ex illustri Piccolomineorum familia magnae exspectationis heros, praeter alios pregarios non paucos. Bernardus
Dux Vinariensis desperata re Canstadam primo, dein Heilbronnam fuga evasit. Ejus temeritati acceptam
calamitatem caeteri adscripserunt, qui a summo certamine abstinere, et interclusis potius commeatibus
Caesareanos ad abeundum adigere, quod factu facillimum erat, suadebant. Par sine dubio Lipsiensi cladi, reddita
clades fuit. Et mox Ferdinandus Rex exercitum dispersit, pars in Sueviam, Bavariamque, pars in Franconiam et
Alsatiam ducta. Neque jam ulla urbs ausa resistere. Nordlinga mox, dein Heilbronna, Heidelberga, Herbipolis,
aliaeque pene omnes in eo tractu urbes in fidem ac potestatem Caesaris vi aut voluntaria deditione rediere. Ita
rebus ex animi sententia confectis Ferdinandus Rex rerum militarium
718

449

