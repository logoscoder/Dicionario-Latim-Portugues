metum persuasit eis, ut tyrannum interficerent. Athenas terra marique oppugnans Antigonus, nec Ptolomaei nec
Spartanorum victus subsidiis est, quin praesidium Atheniensibus imponeret. Areus enim Spartanorum rex,
consumto commeatu, quod supererat roboris, ad patriae reservandum usum, neque temere Atheniensium causa
omne profundendum censuit. Gallograecos paulo ante ingenti strage fuderat Antigonus, eaque inflammatus
victoria, Atheniensibus id fecerat bellum. Sed dum ipse circa Athenas occupatur, Alexander Epiri rex, ulcisci
mortem patris Pyrrhi cupiens, fines Macedoniae depopulatur. Adversus quem cum reversus e Graecia Antigonus
esset, transitione militum destitutus, regnum Macedoniae cum exercitu amisit. Ejus filius Demetrius, puer
admodum, absente patre reparato exercitu, non solum amissam recuperavit Macedoniam, verum etiam Epiri
Alexandrum spoliat regno. Tanta vel mobilitas militum, vel fortunae fuit varietas, ut vicissim reges, nunc exules,
nunc reges viderentur. Nam etiam Alexander, cum exul ad Acarnanes confugisset, non minore Epirotarum
desiderio, quam sociorum auxilio in regnum est restitutus. Nec Philadelphi regnum, licet multo tranquillius
Macedonico, caedibus malisque intestinis caruit. Minorem fratrem Argaeum, insidias sibi comparantem occidit.
Alterum quoque majorem, ex Euridice natum, cum ab eo Cyprios ad defectionem persensisset sollicitari, de
medio sustulit. At Magas (Justinus Agam vocat) frater Ptolomaei uterinus Philippo Plebeio patre genitus, cum
Cyrenaeis, quibus a Berenice matre erat praefectus, defectionem persuasisset, in Aegyptum cum exercitu movit.
Ptolomaeus munitis ex omni parte finibus, dum Cyrenaeorum impetum sustinet moraturque, interim Magas
Marmaridarum (ea Libyae Nomadum gens erat,) defectione in Africam retractus est. Quo cum illum persequi
Ptolomaeus conaretur, comperta mercenariorum, Celtarum imprimis, de invadenda Aegypto conjuratione,
abstinuit, conjuratos in desertam deportatos insulam, fame aliisque confecit malis. Magas vero cum Apamen
duxisset uxorem, Antiochi filiam, persuadet socero, ut violato foedere, quod ejus patri Seleuco cum Ptolomaeo
ictum fuerat, in Aegyptum irrumpat. Sed eas Ptolomaeus praevertit molitiones, immissis in omnes Antiochi
ditiones copiis; qui imbecilliores populos excursionibus, validiores acie adorti, proficiscendi facultatem Antiocho
eripuere.
Per idem tempus rex Cyrenarum Agas decedit, qui ante infirmitatem Beronicen, unicam filiam, ad finienda cum
Ptolomaeo fratre certamina, filio ejus desponderat. Sed post mortem regis, mater virginis Arsinoe, ut invita se
contractum matrimonium solveretur, misit qui ad nuptias filiae regnumque Cyrenarum, Demetrium fratrem regis
Antigoni, a Macedonia arcesserent, qui et ipse ex Ptolomaei erat procreatus filia. Ille cum fiducia pulchritudinis,
qua nimis placere socrui coeperat, studium placendi a virgine in matrem contulisset, suspectus in visusque
aulicis, impurum amorem morte luit. Cum enim lectum ei concessisset socrus suum, percussores immissi
hominem trucidarunt. Beronice in matrimonio judicium patris est sequuta. Post haec Ptolomaeus anno imperii 39
vita fungitur, post mortem patris fere 38.
Dum haec in Asia Africaque geruntur,
125

populus Romanus prope quingentesumum annum agens, domita Italia jam robustus, sequentibus ducentis annis
Africam, Europam, Asiam bellis victorusque coepit peragrare. Interveniente quidem mari paulisper substitit,
opulentissimam in proxima Sicilia praedam non minus, quam Poenus, affectans. Videbatur et sceleri affine,
sceleratos defendere Mamertinos, qui hospites suos cum vita laribus torisque spoliarant: Sed vicit honestatem
utilitas, specie juvandi socios, re autem solicitante cupiditate imperii. Appio Claudio Consule, primum
transportatus est in Siciliam exercitus. Is Hieronem Syracusanum regem, qui foederatus Carthaginiensibus
Mamertinos oppugnabat, tanta vicit celeritate, ut ille ipse se prius victum, quam hostem videret, fateretur. Mox
Valerius, Octaciliusque Coss. tot Siciliae urbes expugnarunt, ut Hiero jam tributarius Romanorum rex fieret,
inque eorum deinceps constantissime societate permaneret. Duillius Corneliusque Coss. etiam maris facere
periculum ausi. Intra sexagesimum diem, quam caesa sylva suerat, centum sexaginta navium classem in anchoris
stetisse, prodit Florus. Praelii forma mirabilis traditur. Injectae navibus Punicis ferreae manus, machinaeque aliae
ante certamen multum ab hoste derisae; coactique Poeni e Navibus quasi in solido decernere. Victor ergo apud
Liparas C. Duillius, mersa et fugata hostium classe, primum maritimum egit triumphum, domique ei perpetuus
ex eo honos habitus.
Alter Consulum interceptus Cornelius Asina: qui simulato colloquio evocatus ab Annibale, atque ita oppressus
est, perfidiae Punicae insigne documentum, cujus et mox poena secuta. Victus enim altero anno in Sardinia
Annibal, Cos. Scipione, a Carthaginiensibus suis captus crucique suffixus est. Attilius Calatinus fere omnia
praesidia Poenorum, Agrigento, Drepanis, Panormo, Eryce, Lilybaeo detraxit. Trepidatum sane est circa
Camerinensium saltum, sed eximia virtute Calpurnii Flammae, tribuni militum, Romani evaserunt. Hic enim
lecta trecentorum manu, infestum et insessum ab hostibus tumulum occupavit, adeoque moratus hostem est, dum
exercitus omnis se insidiis extricaret. Trucidatis omnibus qui una ierant, solus Calpurnius periculosissimo
superfuit facinori. Marco Attilio Regulo duce, in Africam navigabat bellum. Imperator metu mortis navigandi
fecit audaciam, tantusque terror hostici adventus Poenis fuit, ut apertis pene portis Carthago caperetur. Primum
belli proemium erat civitas Clypea. Et hanc et trecenta amplius castella vastavit Regulus. Nec cum hominibus
sed cum monstris quoque est dimicatum; quum quasi in vindictam Africae nata 120 cubitorum serpens, posita
Romanorum apud Bragadam fl. castra, vexaret. Illius etiam, non sine clade militum, victor Regulus, quum
80

