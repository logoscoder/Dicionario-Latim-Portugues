consilia contulerit arcana, quibus Caesareos impetus coerceret. Ea re freti Florentini de recipiendo in urbem
Caesare, tunc se deliberaturos responderunt, cum propius accessisset, Cisalpinarum tamen legati civitatum,
honoris officiique causa obvii statim fuere. Mediolanum duae factiones, ut omnia ubique, distrahebant. Vido
Turrianus Guelphorum, Matthaeus Vicecomes Gibellinorum principes erant. Sed tunc Matthaeus domo exactus,
inopem sollicitamque agebat vitam. Ad Astam Caesari venienti occurrit: quo ingens vis exulum, spepatriae
recuperandae, confluxerat. Pergitur Mediolanum. Anno ejus seculi undecimo ferrea ibi corona redimitur Caesar,
aurum coronarium exigit, magna plebis querela.
Insurgitur in caput Caesaris, nec deest occasioni Turrianus. Sed revocatis, qui in suburbiis tendebant, Germanis,
caesi Mediolanenses, vicariusque eis Matthaeus impositus. Cremonenses, funibus collo insertis, pacem coacti
petere. Brixiam ingenti obsessam exercitu, quanquam a Guelfis omnibus defenderetur, Henricus subegit,
transfosso tamen apud eam fagitta fratre Valramo, plurimisque peste absumptis. His vicinorum calamitatibus
perterriti Mantuani, Veronenses, Vicentini, Patavini, Tarvisini, Veneti, mandata Imperatoris fecere. Qui
Placentia Genuam profectus, Beatricem ibi Augustam amisit. Pisas classe delatus, Joannem Austriacum, isthic
repertum, carcere damnavit perpetuo. Per Wernerum Hohenburgensem multas de Longobardis victorias tulit.
Igitur Papa, Philippus et Robertus Reges, simul exterminium fortissimi principis spirabant. Robertus Romam
praeoccupavit, Ursinorum factione adjutus. Columnii intromiserunt Henricum, purpurati eum legati tertia corona
exornarunt. Romani omnes in verba ejus adacti. Tum vero neque assurrexit amplius Cardinalibus Imperator,
neque ad mensam eos invitavit, indictoque tributo, fremitum facile populi movit. Tumultu exorto Tibur, inde
Pisas regressus, Roberto diem dicit. Ubi ea venit, absentem sacri imperii hostem judicat, majestatis damnat:
Regni nomen, jus, insignia ei abrogat. Hoc decretum deinde Clemens Pontifex irritum pronuntiavit, cognitionem
causae ad se pertinere contendes. Idem Clementinas, ut vocant Constitutiones sanxit, a successore ejus Joanne
XXIII editas, Pontificii regni robur.
Imperator, assumpto in foedus Siciliae rege Friderico, Calabros, Apulos, Lucanos, Picentinos, Campanos, magno
terrore perculit. Cum in Florentinos et Lucenses copias duceret, occupato Bonitio, ad Bonconventum substitit, in
itinere morbo implicitus. Ibi superante
502

magnitudinem animi vi morbi, haud dabia veneni suspicione decessit. Virus sacro calici, Florentinorum, ut
volunt, conductu, miscuerat Bernhardus Monachus Praedicator, perque ultimum scelus et inauditum, columnam
magnanimitatis et justitiae, florem germinis Germanorum, ut est apud Albertum, subvertit. Sunt, qui sacrilegum
parricidam vivum postea excoriatum ferunt. Henrico in quintum annum imperium fuerat. Germani eo orbari,
Italici belli concilio destitere. Cum eo vigor Germanici imperii apud Transalpinas gentes concidit: eodemque
tempore, cum paulo post Clemens V interiisset, de pontificio apice purpuratos, de Augustali principes Electores
longa et feralis incessit contentio, Suitenses, Urienses, Unterwaldenses, qui veterum Helvetiorum terras colunt,
excusso Austriacorum jugo, in libertatem se vindicarunt. Leopoldus Dux haud exigua ab iis clade affectus,
foedusque helveticum Lucernensium Turigensiumque accessione roboratum.
In Asia res Christiana partim intestinis, partim externis Turcarum armis inflicta, pessum ivit. Hucusque Alexius
Philanthropenus et Libadarius, Ioniam et ulteriora Asiae feliciter defenderant, repressis furoribus, Turcarum,
quibus Othomannus quidam Ertugulis silius, carmaniae antea regulus, manu et consilio proptus, coeperat
praeesse. At quum Alexius a Turcis suisque juxta coleretur, subveritus Libadarius ejus potentiam, calumniis
effecerat, ut minime cogitatum antea scelus, defendendi sui causa admiteret Philanthropenus, et Augustalia
sibimet capesseret. Tardiorem in exsequendo eo consilio oppressit Libadarius, corruptisque custodibus, captum
excaecavit. Sic magna Turcis janua exercendae tyrannidis aperta. Etenim Andronicus, suspecta jam suorum
omnium fide, Alanos (qui et Massagetae) Scytharum fugientes imperia, accepit in foedus, eorum opera Turcas
debellaturus.
Horum adventum ingens praecessit terraemotus, futurarum praenuncius cladium. Illi enim ex Transistrianis
partibus in Aisam perducti, et jussu Caesaris, gravi subditorum incommodo, armis instructi equisque, quos
defendere debuerant, tanquam hostes spoliarunt. Insuper e Turcis fusi fugatique, depopulatis undique agris, per
hellespontum in Europam trajecere, quasi ea de causa duntaxat e Scythia acciti venissent, ut Turcis maturius iter
ad mare praemonstrarent. Neque enim probabile erat, rem bene estureos eos, qui lacrymas et execrationes pro
viatico secum absulissent. Andronicus eorum cladem edoctus, Magnesiae se tenuit. Quo mox Byzantium
reverso, Turcae descenderunt ad littus, omnibus fere terris ad oram usque Lesbiam occupatis. Eodem tempore,
Veneti Byzantini, suorum damna praetexentes, aperte illuserunt Andronico, et quod classe careret armata, domos
civium spoliare, onerariasque naves in ipso ejus conspectu dirimere sunt. ausi. Quibus rebus tumidiores
ferocioresque facti Turcae, provincias Asiae inter se diviserunt. Straparum potentissimo Othmano, Olympi
confinia et Bithynia obyenerunt. Sorte, Halisurio Carmania Phyrgiaque, Hellesponto finitima Calami, aliis
regiones aliae. Oblata tamen mox Andronico alia hostes reprimendi occasio.
Ronzerius seu Rogerius, Catelanorum Aragonum dux, qui Friderico regi in Sicilia militaverat, compressa Caroli
ambitione, et foedere inter duas regias icto, prevagatus fuerat oceanum, et e piratica quaesierat opes. Tunc
Constantinopolin porfectus, Andronico suam obtulit in Turcas opem, honoratusque ab eo, et in Asiam missus,
315

