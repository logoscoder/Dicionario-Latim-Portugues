pudicitiam. Nam pullorum carnes mammis substratas, calore corporis putrefecerunt, eoque foetore abegerunt
milites, omnes ob id Longobardas pro foetidis exsecrantes. Earum altera deinde Alemanorum Regi, altera
Bajoariae Principi nupta, egregia custoditae pudicitiae praemia habuerunt. Agilulphus Longobardorum Rex,
Theudolindae judicio allectus, in matrimonio juxta ac regno Anthari successit, ac conjugis impulsu, quam
Gregorius Papa libris literisque instruxerat, catholica religione imbuit Longobardiam. In Hispania Vittericus, qui
Luivam Recaredi filium occiderat, id quod fecerat suo Regi, est passus, septimoque regni anno inter epulas a suis
caesus occubuit. Eum Gindemanus bienni, uinde Sisebutus octenni imperio est secutus. Hoc tempore Sclavini
qui et Winidi, durum et flagitiosum Hunnorum Avarumque (qui postea Hungari uno nomine dicti sunt) imperium
excusserunt, sumto Rege Samone, negotiatore Franco, cujus auxilio Hunnos acie superaverant.
Johannes Grammaticus, dictus Philoponus, Monophysitarum haeresin instauravit, Tritheitarum condidit,
refutatus a Leontio Monacho et Georgio Pisida. Jacobus Syrus, ob tenuitatem vocatus Zanzalus, Armeniam
Syriamque Severiani et Eutychiani implevit dogmatis: ex eo Jacobitae dicti.
HER ACLIUS.
HEraclius dissolutam tyrannide Rernpublican, egregie sed lente resarsit. Comperto Cosrhoem Christiano nomini
infestum, imperio illudere, et Avares Europam depraedari, cum maxima laboraret militum inopia, legationibus
tentavit pacem componere. Sed cum nullum effusioni sanguinis modum statuerent hostes, confidenter,
quantiscunque in unum contractis copiis, contraivit. Tardius illud factum, quam res postulabat. Nam cum primo
Heraclii anno usque Antiochiam processissent Persae, altero expugnarunt Caesaream Cappadociae, tertio etiam
Saraceni Syriam incursarunt, quarto Damascus venit in potestatem Cosrhois, quinto Palaestina et Jerosolyma,
dicente Cosrhoe, nunquam se parsurum Christianis, nisi crucisixum inficiati, Solem adorarent. Morabatur interim
heraclium Caganus Avarum perfidus, pacem saepe bello mutans, Consrhoes, expugnata Jerosolyma, infinitam
Christianorum multitudinem perdidit. Fertur, Judaeos vili precio commercatos sanguinem Christianorum, ad XC
millia captivorum occidisse. pretiosum crucis lignum, et Zacharias urbis Episcopus, captivitatem subiere
Persicam. Anno Heraclii sexto protulerunt Persae arma in Aegyptum, captaque Alexandria, totam Aegyptum, et
Libyam, usque ad Aethiopes subegerunt, ditatique immensa praeda ad suos remearunt fines. Septimo anno capta
a Persis Carthago, Heraclium adhuc Cagano fatigante et praedae habente Thraciam, Joanne etiam Lemigio,
Smaragdi successore, et deinde Eleutherio Exarchis, per Italiam tyrannidi inhiantibus, militumque conjuratione
interemptis. Hasce tantas calamitates attraxerat imperio Phocas, quod indignissima Mauritii caede et filiorum
ejus efferasset animum Cosrhois, Christianis interim plerisque verbum divinum ac jus fasque omne
conculcantibus. Ne tamen ludibrio esset hostibus
345

nomen Christianum, indutus tandem zelo Dei Heraclius, composita quomodocunque pace Avarum, exercitus
Europaeos in Asiam transtulit, ac detracto etiam templi auro, quod daret militibus, profectus est in Persas.
Hortatus suos ut memores Dei ac injuriarum, quas Barbari intulissent cultoribus ejus, pietatem justitiamque
sectarentur, improvisus Armeniam intravit, coactumque pugnare Sarbarum ducem hostilis exercitus, acie devicit,
et castris exuit. Reversus XIII anno Imperii, penetrata interiori Perside, variis praeliis multa Persarum millia orco
demisit, lucos eorum cum igni, quem colebant, sacro evertit, et in obvia quaeque ferro et igni grassatus est. Tanta
eum captivorum copia onerabat, ut cum in Albania hybernaret, L millia laxatis vinculis abire sineret libera.
In hoc tempus, annum scilicet Domini DC XXIII incidit manifestatio pseudoprophetae Mahumedis Saraceni. Hic
cum pauper esset et orphanus, ad cognatam suam praedivitem, nomine Chadigam, primo ut mercenarius, deinde
ut sponsus se applicuit, perque eam nactus est divitias vix speratas. Chadiga cum aegre ferret maritum morbo
vexari epileptico, specioso ejus mendacio est decepta, fingentis apparere sibi Gabrielem Archangelum, cujus
consternatus aspectu, mente defecta concidat. Id mendacii Sergius monachus ob Nestorianam haeresin Byzantio
pulsus, audacter firmabat, cujus adjutu et Judaici cujusdam impostoris, novae prodierunt revelationes, quibus
honoratur quidem Mariae filius, ut Propheta magnus et lux gentium, sed Deus esse aut Dei filius negatur.
Infideles appellantur, qui crucifixum colunt, et qui sanctam Trinitatem credunt; Laudatur circumcisio, licentia
datur utendi uxoribus quibuslibet: E Christianismo, Judaismo, Ethnicismo inusitatum religionis chaos struitur,
illaqueandis indoctis et simplicibus, ac deliniendis voluptatum sectatoribus aptum. Mecha urbe pulsus metu
civium suorum Mahumedes, ab Heraclio petiit habitandi locum, et anno ejus XV, ut habet Diaconus, Arbaum
Princeps coepit haberi.
Cosrhoes tunc furens, quod premeretur ab Heraclio, expilavit templa suae ditionis Christianorum, coegitque eos
Nestorianismum, qui jam ante Armenios tenebat et Georgianos, amplecti. Atque ut undique circumdaret bello
Caesarem, missis ad Avares, Bulgaros, Gepidas et Sclavinos nunciis, paciscitur cum eis de invadenda
Constantinopoli. Id cum gnarum esset Heraclio, partitus et ipse copias, in auxilium vocat Turcas, quos Chazaros
nominabant, ad XL millia Obsidetur ergo ann. Christi DC XXVI. ab infinitis Barbarorum copiis Byzantium, sed
miro DEI favore, post decem dies ignominiosa fuga dissipantur: Solus persarum Dux Sarbarus Chalcedonis
obsidioni inhaerescit. At Turcae auxiliares, cum non ferrent crebros Persarum insultus, sensim sunt dilapsi,
heraclius eo magis ad fiduciam animatos milites, ad Niniven usque deduxit, acerrimoque praelio fusis hostibus,
Razate etiam duce et multis Principibus interfectis, ferias natalitias egit in Assyria. Cosrhoes semet inclusit
217

