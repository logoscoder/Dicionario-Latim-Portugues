Colloquio Ratisponensi, erat disceptatum, si convenire in principiis fidei Romanenses cum Protestantibus
possent. Philippus Heilbrunnerus et Aegidius Hunnius contenderant, eloquia Dei scripta esse ideo, ut normam pr
aebeant sola omnium ad aeternam beatitudinem credendorum, judice secundum ea controversiarum Spiritu
Sancto. Sed contra Jacobus Cretserus, Albertus Hungerus, Adamus Tannerus, judicem litium constituerunt
Romanum Pontificem, legem et normam non solas literas divinitus inspiratas, sed et traditiones viva Ecclesiae
voce traditas. Sic, controversia in ambiguo relicta, discessum. Secutae anno hujus seculi secundo mortes
Francisci Junii Galli, Danielis Tossani, Guilielmi Perkinsi Angli, Casparis Peuceri Medici et Historici, Pauli
Melissi Franci, Joannis Passeratii. Anno MDCIII, Aegidii Hunnii, Theologi Wittebergensis eximii. Sequenti,
Syriaci Spangenbergii, Christophori Pezelii, Lucae Osiandri Theologorum, Jani Douzae, arte et Marte praestantis
Batavi, Oberti Gifanii Sicambri, Hieronymi Mercurialis Forojuliensis, Melchioris Junii Argentinensis. Anno
MDCV longaevam senectam absolvit Theodorus Beza Vezelius, quem Spondanus Calvinianorum Calipham
dicit. David Paraeus, elevata inter Lutheri et Calvini sectatores lite, concordiam utriusque persuadere frustra
studuit. Sextum annum Justus Lipius, varia literatura nobilis: Septiumum Caesar Baronius Cardinalis, Georgius
Mylius et Lucas Trelcatius, Theologi, Joannes Reinoldus Anglus, Otto Casmanus, Martinus Crusius, decessu
insignierunt. Octavum Arnoldus Huitfeldius, Danorum Historiographus et Cancellarius, et Philippus Nicolai,
Pastor Hamburgensium clarissimus. Initium anni noni funestavit mors Josephi Scaligeri, raissimae eruditionis
viri, et Caroli Clusii, Botanici. Decimus rapuit Amandum Polanum, insignem inter suos Theologum. Valentinus
Smalcius, Christophorus Ostorodus, Georgius Enjedinus, et alii, infaustum Fausti Socini magisterium sequentes,
sopitam multis seculis Photini haeresin ab inferis in lucem revocarunt. Quidam, sumpto fratrum Roseae crucis
titulo, incredibilem lem perfectionem et scientiam omnium artium, Magiae praesertim, multis libellis professi,
nihi dum humano generi certae salutis aut notitiae de se praestitere. Fama de iis aliquot annis jactata in tenebras,
e quibus emerserat, recidit.
646

MATTHIAS Imp. Romanus. ACHMETES Turcicus. OSMANES vel OTHMANNUS II.
MAtthias praesenti omnium Electorum (praeterquam Brandeburgici) suffragio creatus Imperator, starim
Augustalia sumpsit, redimita simul diademate Anna Tirolensi, conjuge et consobrina sua, religionis majorum
perquam studiosa, quae tribus ante maritum mensibus decessit sterilis. Cum aulam Caesar Praga Viennam
transtulisset, indixit Ratisponae comitia, quibus ipse interfuit, memor, quam parum proximis per Ferdinandum
Archiducem Rudolfus effecisset. Hic vero Protestantium plerique omnes, demto Electore Saxonum et Ludovico
Hasso, (quorum ille exclusus Juliacensium terrarum possessione, hic a Mauritio patruele praefectura exutus
Marpurgensi, alieniores se a fervidis reliquorum consiliis gerebant) multis modis onerari Euangelicos queruntur,
dum summi tribunalis judices seu Spirae, seu in aula proscriptiones aut alias poenas in eos facile decernunt,
adversaeque religionis principilus executiones committuntur. Postulant instantius, ne deinceps numero valeant
vota, quod ea ratione in promptu habeant Pontificii ordines in ordinem cogere Euangelicos; sed ut aequabile jus
decidendi sit penes utriusque partis suffragatores. Quum parum aut nihil impetrarent, seque a consultatione
publica, quoad querelis esset satisfactum, pervicacius subducerent, crevit discordia procerum, a comitiis re
infecta discessum est, nisi quod plurium arbitrio decreta est symbola ad propulsandum bellum, quod Turca
Achmetes Transylvaniae inferebat. Etenim accusato apud Sultanum Batorio, quod cum Caesare faceret, eique
tradere Daciam niteretur, primo Andream Gretzium Turca, inde Bethlemum Gaborem, suis viribus constituere
fiduciarium Dacorum principem parabat, neque fidas in Pannonia servare inducias videbatur. Atque Batorius
sane, Saxonum in Dacia reliquias crudeliter habendo, dum promiscue quosvis perfidiae suspectos ad supplicia
rapuit, plus terroris, quam virium roborsque circumferebat. Quare profligatus a Gabore, auxiliis instructo
Turcicis, paulo post Varadini suorum proditione interiit: Gabor Lippa, aliisque munitionibus traditis, Turcam;
dataque obsequii fide, Caesarem placavit.Ne bellum in Pannonia renasceretur, Arabum opportuna seditione
factum est, qui Adenum Sultano ademere; Emiris Saidae (is e Godofridi Bulionaei posteris se ferebat) filio
Damascenum quoque purpuratum ingenti cum strage proturbante. Erat autem tempus illud terrae motibus,
eluvionibus, procellis, chasmatis, prodigiis, incendiis nimiis portentosum, unde cordati accensam in mortales Dei
iram, perspicue ominabantur. Et vere in Germania Juliacensis ditio erat pomum Eridos inter principes. In Gallia
conjugium Ludovici regis cum Anna Maria Austriaca, Hispana principe; vicissim Philippi IV, Hispaniae
haeredis cum Elisabeta, Galli sorore; In Italia, ex morte ducis Mantuani, Monferratense territorium inter
Sabaudum et Mantuani fratrem, dissidorum fomitem ministrabat.
In Septentrione quidem nostro, captis a Rege Christiano Calmalthicum et Elsburgo, praecipuis Suecorum ad
Balthicum et Hesperium mare propugnaculis,at post praelia atrocia, a felici victoriarum cursu pestilentis contagii
vehementia retrahente, pax tandem redintegrata est, ea lege, ut deleto Lapponum titulo, Rex Suecus, veteri ut
dominio, sic elogio acquiesceret, in belli sumptus Dano regi solveret duodecim auri tonnas, ut vocant, et dum id
debitum luit, Elsburgum relinqueret pignori, reliquis interim oppidis ei redditis. Exinde fida inter utramque
gentem pax foret; quae hactenus maximo utriusque commodo servatur, regibus ipsis mutuo virtutum, bellcae
praesertim magnanimitatis, et purioris
647

405

