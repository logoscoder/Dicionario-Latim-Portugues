cura Matthiae Gallasio commendata, Viennam, Princeps Hispaniarum suo cum exercitu in Belgium concessit.
Visitata in itenere Colonia Agrippina, ubi a variis Principibus, et Magistratu urbis regali magnificentia exceptus
est. Ejus adventus res Belgicas Procerum inter se dissidiis ac diffidentia non leviter turbatas, statim erexit. Nam
Rex Hispaniarum cum post defunctam Isabellam, Ducem Arescotanum ex primaria Belgii nobilitate attinuisset
in Hispania, adhaec Principem Barbansnium aliosque nonnullos, Antverpiae custodiri jussisset, magus mox
metus omnes invasit, Principesque Espernonius et Comes Henninius ex Belgio in Galliam profugiunt. Et
correptis semel metu animis plurium fuga metuebatur, nisi Franciscus de Moncada, Marchio Aytona, qui interim
Belgium gubernabat, proposito palam edicto, Regis nomine publicam omnibus securitatem fecisset; praeter eos
qui jam aut conjecti in carceres essent, aut spontanea ipsi fuga erimen agnovissent. Caeterum haut multo post hi
etiam dimissi sunt, revocatumque prius edictum, uno ramen ab hac gratia excepto Henrico Comite Montano, qui
palam ad hostes Regis defecerat. Priusquam vero Ferdinandus Princeps adveniret, Aytona Trajectum tentaturus,
Argentillam validam ad Mosam arcem, atque omni ad obsidionem sustinendam copia instructissimam bidui
spatio in suam potestatem redigit. Praefectus praesidii liber cum suis ex pacto Trajectum dimissus properatae
deditionis poenas capite luit. Hispani cum aliquo tempore apud Trajectum extructis munitionibus desedissent,
tandem re infecta ob ingruentem hyemem aliaque castrorum incommoda recesserunt.
Mense Augusto Dusseldorpium improvisa clade graviter afflictum est, racta de coelo turri, quae pulverem
tormentarium asservabat, qui repente incensus, convulsam ex imis fundamentis turrim in vicinum Rheni littus
dejecit, miserabili strage hominum aediumque juxta adstantium, quae eo gravior fuit quia media nocte cunctis in
quietem compositis inopinata advenit. Praebuitque speciem ruituri mundi, cum eodem temporis momento et
stridor fulminis, fragor nubium et mota ex imis visceribus terra, disrupta tecta, trabes, parietes, denique sua
cujusque domi calamitas, omnium oculos, aures animosque percellerent. Magnam vim pulveris fuisse tradunt.
Neque defuerunt, qui somno non interrupto tantae calamitatis sensum transmisere. Sed hos sepultos magis quam
sopitos dixeris. Centum fere mortales aut subita ruina oppressi, aut gravi aliquo vulnere afflicti sunt,
aedificiorum pro spacio urbis damnum non leve extitit, cum nulla fere domus aliquam cladis partem non senserit.
Prodigia quoque varii generis nunciata sunt. In Marchia Brandeburgensi sanguine et sulphure pluit, et infans sub
aquis repertus est viginti vulneribus confossus. In Anglia terra movit, et duo flumina exaruere; rursum alia palus
excrescentibus aquis ita intumuit, ut multa aedificia, subita inundatione abriperentur. Apud Dresdam in Albi
flumine Canis marinus captus. Halae Saxonum in horto quodam suburbii vivarium in sanguinem commutatum,
quod idem ante Lipsiensem ac Lutzensem pugnas evenisse commemorant. Haud multo post in Caenobio
Hammersleben, prope Halberstadium, fons per integram noctem sanguine manavit, apud Hamburgum ac per
Holsatiam multi pagi, atque ultra sex hominum, et quinquaginta pecudum millia aquis submersa. Mense Octobri
natu major Daniae Princeps Christianus V. Magdalenam Sibyllam Electoris Saxoniae filiam in matrimonium
duxit, celebratae cae nuptiae in magno Legatorum conventu Coppenhagae, regio apparatu. Obiere peridem
tempus Fridericus Ulricus Dux Brunsvicensis sine liberis; et Joannes Fridericus Dux Holsatiae atque
Archiepiscopus Bremensis; Et
719

Otto Ludovicus Comes Rheni, qui diu partem Suedici exercitus per Alsatiam, et vicinas regiones duxerat. Illi in
imperio Legionum Otto frater successit. Galli quoque irritati matrimonio quod Dux Aurelianensis, frater Regis,
paulo ante ex Belgio in Galliam reversus, cum Lotharinga jam pridem contraxerat, reliquam Lotharingiae partem
nemine resistente in suam potestatem redigunt, Duce Carolo ad conquirenda a Principibus auxilia, in Italiam
digresso.
Caeterum anni insequentis initium Gallis in Germania infaustum exstitit, amissa Philippopoli validissima ad
Rhenum arce, quam anno superiore a Suedicis longa obsidione occupatam magna auri summa redemerant,
arcemque belli, et horreum destinaverant, invitante loci situ, operibus et natura munitissimo. Caspar
Bambergerus arcis illius nuper Praefectus tali eam stratagemate recepit. Selectos aliquot milites in morem
agrestium vestitos, abditis intra vestimenta asciis securibusque praemittit in urbem qui venalia importarent,
remanerentque per noctem in varia hospitia dispositi. Ipse dein cum idonea manu nocte fossas ac munimenta
supergressus, loco ubi id arduum minus fore jam ante praesciverat, postquam valio potitus est, primam vigilum
stationem obtruncat, inde cum auxilio eorum qui jam urbem intraverant portam unam effringit. Ita immissi
continuo equites arcem capiunt et paucis qui resistere ausi erant interfectis, reliquos in deditionem accipiunt.
Magna vis instrumenti militatis ac commeatuum inventa, praeter tormenta majora centum et triginta. Ita unica
nocte nullo suo incommodo Caesareani recuperant, quod toto prope biennio a Suedicis partum erat, magno
sumptuum ac temporis damno. Non multo post Augusta Vindelicorum, statim post cladem Nordtlingensem, a
Bavaricis obsessa, atque ad extremam inopiae necessitatem redacta deditionem fecit. Fama est non abstinuisse
quosdam ab humana carne. Satis constat carni equinae, felibus, canibusque et muribus pretium fuisse, adeo ut
fame longe plures quam ferro aut vi hostium perierint. Novo dein praesidio Caesar Ottonem Henricum Comitem
Fuggerum imposuit. Eodem pene tempore diversis exercitibus Ulma, Norimberga, Hersbrucca, Francofurtum ad
Moenum urgebantur. Lambojus Coburgo Saxoniae Ducum sedi imminebat. Bernardus Dux Vinariensis refecto
quantum licuit exercitu, ac Gallicanis aliquot copiis auctus Spiram paulo ante a Bambergero captam facile
450

