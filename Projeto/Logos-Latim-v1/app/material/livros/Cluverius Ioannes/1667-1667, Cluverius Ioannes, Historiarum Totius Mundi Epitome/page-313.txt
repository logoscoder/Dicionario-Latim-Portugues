Tum vero, quod nemini in mentem venerat, Bonifacius VIII, sibi redditus, lustralem annum (jubilaeum vocant)
instituit, largissimamque peccatorum omnium indixit veniam iis, qui sacra Romanae urbis loca rite visitassent.
Ibidem insolenti se habitu, Regem simul et Pontificem praelatis duobus gladiis gessit. Tanta undique multitudo
confluxit Romam, ut vix incedere per urbem amplam vastamque liceret. Venit et Carolus Valesius, ductaque
Balduini, ultimi ex Latinis Byzantinorum Augusti filia, soceri jure, Augusti titulum a Bonifacio emendicavit.
Praefectus ab eodem patrimonio S. Petri, legatusque in Etruriam missus est, ad novas ibi seditiones
comprimendas. Nam a Gibllinis et Guelfis ad Albos et Nigros transierant. Valesius Florentinos continere non
potuit, quo minus Albos, id est, Gibellinos ab urbe sua pellerent, interque eos Dantem Aligerium, Poetam
ingeniosissimum. Inde Carolus in Franciam ad Pulchrum fratrem revocatus.
In Asia Tartarorum opes rursus ingentes erant, anno millesimo trecentesimo. Cazanus pulso, ut diximus,
Aegytiorum Imperatore, Syriae jure dabat. Religione noster erat, Armenii Regis filiam habebat in matrimonio.
Cum sederet ad fluvios Syriae Damascenae, comperit Caydonem suum consanguineum in Persia moliri res
novas. Ergo praeponit Damasco, Capchicum, vel Caycaphum, Saracenum transfugam, Damasci quondam
rectorem sub Aegyptio; Oratores ad Francum regem, Bonifaciumque Pontificem mittit, cum Latinis proceribus
foedus icturus, ut communi animo consilioque sacrum regnum recuperaretur. Ea spe inflatus Bonifacius, ad
Pulchrum regem dat literas imperiosas, ac ni continuo sumatur bellum, minarum et sulminis plenas. Itaque datur
in custodiam Episcopus Apamensis, solitus fando male de rege sentire. Pontifex eum dimitti imperat, Epicopos
Francorum Romam ad concilium vocat. Vetuit Pulcher a Francia discedi. Majore accensus ira Bonifacius,
Pulchrum nominatim execratur, jus ei regni abrogat, proceres sacramento solvit, diploma Natbonensi
Archidiacono tradit vulgandum. Id priusquam coactis Lutetiam patribus recitaretur, Atrebas raptum igni dedit,
facessere Archidiacono procul jusso. Philippus Bonifacio scribit: Sciat tua maxima fatuitas, in temporalibus nos
nulli subesse. Ipsi Bonisacio domi periculum conflatum. Petro Jacoboque Columnis Cardinalibus jus pilei rubri
ademerat, quod Gibellinae factionis essent. Illi vicissim malis eum rtibus dicebant inveasisse sedem, haeresisque
et caedis reum. Pulcher quasi vacante sede, ad concilium appellavit.
Ea re percitus Bonifacius, Philippum, ejusque regnum Alberto Imperatori subjicit, quem initio repulerat.
Albertus non annuit, nisi haereditarium sibi suisque fiat imperium. Ibi vero reputans secum curia Romana
incrementa domus Habsburgicae subita, servitutem ex hoc verebatur, si cui familiae perpetua lege Augusta
dignitas addiceretur. Bonifacius etiam animo contemplatus, Elisabetam Augustam sororem esse Conradi
uterinam, pertimuit ejus progeniei dominatum, quae tantum Pontificiae sedi certaminum procurasset. Sic spes
clusa tam Pontificis, quam Alberti. Franci, per Atrebatis praecipitantiam, insignem accepere cladem ad
Curtracum. Duodecim eorum milliam cum nobilissimis ducibus perierunt, interque eos ipse Atrebas, cujus terrs
Otho Burgundus occupavit.
Auxit spiritus Flandrorum, quod Guido
499

Comes eorum, spe veniae et impunitatis proposita, eos redire in fidem Pulchri precatus, obierat, relictis filiis
victoriae autoribus. Audebant ergo et Hannoniae Comiti inferre bellum, qui Hollandiam sibi Selandiamque
usurparat, occiso dudum florentino Hollando a suis, ejusque filio Joanne sine liberis exstincto. Sed dum
circumferunt bellum incidunt in insidias, et altera post alteram affecti clade, has leges accipiunt, ut ducenta
aureorum millia Guidoinis filii Francis numerent: Roberttus stirpis maximus in rem Flandricam patri succedat.
Interim bonifacius, principibus populisque terrorem potius, quam religionem injicere conatus, regnaque dare et
auferre pro animi arbitrio, auri sitientissimus, indignum suo fastigio, dignum factis exitium subiit. Sarra
Columna et Wilhelm. Nogaretus, quasi ad vulgandam Pulchri appellationem, in Italiam venerant. Admissi
Anagniam a suae factionis hominibus Pontificem nil tale metuentem, in domo paterna capiunt, captumque
Romam perducunt, ubi quinto et tricesimo die post, dolore animi confectus, periit, anno potestatis IX. dictum de
illo percrebuit. Intravit ut vulpes, regnavit ut leo, mortuus est ut canis. Suffectus homini Benedictus XI.
Pulchrum censuris absolvit: Columnios recepit in gratiam, intra mensem octavum veneno decessit. Creatus
deinde post annuam contenionem Bertrandus Burdegalensis, Clemens V. vocitari voluit. Purpuratos excivit in
Galliam, Lugduni Pontificatum iniit, tribus regibus coetum celebrantibus, Franco, Anglo, Arragone. Dum pompa
coronationis per urbem agitur,Joannes Britanniae dux ruina opprimitur muri, Philippus rex eadem debilitatur,
Pontifex ex equo deturbatus, excussa tiara, longe maximi ex ea pretii gemmam amittit. Hoc omine in Galliam
transiit purpurata cohors et Papatus, anno infelicis hujus seculi quinto, ibique ad LXXII annos mansit. Tres
Cardinales cum Senatoria potestate Romam missi, quorum auspiciis urbs atque Italia gubernaeretur.
Interea, desinente Christianismi regnantis millenario, Christianorum in Syria principatus corruit. Saracenus ille,
quem Cazanus Damasco praefecerat, amicior patriae, ut putabat, quam benefactori, totam Syriam revocavit ad
Sulani Aegyptii obedientiam. Malajus, Syriae Prorex, in Mesopotamiam recessit. Sequenti anno, seculi illius
altero, confluxerant ad recuperandam Syriam Armenii Cypriique: Sed Cazani aegritudine nihil agi potuit.
Corruptis dehinc astu Sultani graminibus, atque inducta provinciis solitudine, penuria conflictabantur Christiani
pabulorum. Gotholosa quoque Cazani legatus, adversus Damascenos male dimicabat. Inter haec moritur ipse
Tartarorum Imperator, ejusque frater Campanda, vel, ut Haythonus Armenius, istius aevi scriptor, eum mominat,
313

