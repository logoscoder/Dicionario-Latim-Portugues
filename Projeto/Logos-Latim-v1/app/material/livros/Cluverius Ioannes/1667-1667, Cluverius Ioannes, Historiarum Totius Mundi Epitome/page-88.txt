poriti sunt. Interim Q. Fulvius Flaccus, App. Claudius Coss. Capuam quae ante triennium desciverat, obsidione
circumvallant, urbem nobilem ac potentem, quae sicut defectione sua traxerat aliquot populos, ita recepta
inclinatura rursus animos videbatur ad veteris imperii respectum. Ibi, quod equitatu praevalebant obsessi,
institutum est primum, ut velites essent in legionibus, qui leviter armati, et vchi post equites, et signo dato
desilire, pedestremque inter equites ciere pugnam possent. Igitur Annibal obsidionem soluturs, cum clade
repellitur, Cmpani eodem tempore erumpentes in urbem rediguntur: Annibal urgendos proprio periculo Romanos
ratus, ad tertium ab urbe Roma lapidem super Anienem fluvium castra point: ipse cum duobus M. equitum usque
ad portam Capenam, ut urbis situm exploraret, obequitat: Sed altero ducum Fulvio, quem Romani, non omissa
Capua, ad patriam tutandam revocaverant, immisso equitatu summotus est. Instructis deinde exercitibus, in ejus
pugnae casum, in qua urbs Roma victoriae praemium esset, imber ingens, grandine mistus, ita utramque tubavit
aciem, ut vix armis retentis incastra se receperint, majore numinis quam hostium metu. Et postero die eodem
loco acies instructas eadem tempestas diremit: ubi recepissent se in castra, mira serenitas cum tranquillitate
oriebatur. Parva res dictu minuit spes Annibalis, sed ad magnanimitatem populi Romani probandam satis efficax:
quod illis, quibus obsidebatur diebus, ager quem bello captum castris insederat, venalis Romae fuit, hastaeque
subjectus invenit emptorem, nihil ob id diminuto pretio. Major res, quod cum ipse armatus ad moenia sederet,
milites sub vexillis in supplementum Hispaniae profectos audivit. Tribus enim et viginti legionibus eo tempore
Romana res gerebatur. Itaque cessit fati,s et in ultimum se recepit Italiae sinum. Capua deploratam spem sui
retionendi intelligens apud Poenos esse, exitium indies expectabat. Antequam dederetur, Vibium Virum septem
et viginti senatores domum secuti sunt: epulatique cum eo, et quantum facere potuerant, alienatis mentibus vino
ab imminentis sensu mali, venenum omnes sumpferunt. De supplicio reliquorum haudquaquam inter Fulvium
Claudiumque conveniebat. Facilis impetrandae veniae Claudius, Fulvii durior sententia erat. Cum deligati ad
palos essent, ut securi ferirentur, literas a senatu missas quibus jubebatur parcere, antequam legeret, in sinu
posuit, et lege agi jussit, et supplicium peregit. Multitudo alia civium Campanorum venundata, ager omnis et
tecta publica populi R. facta, praefectus ad jura reddenda aratoribus ab Roma quotannis missus.
Capta Capua, non minor Romanis Hispaniae, quam Italiae cura erat. Cum in comitiis apud populum quaereretur,
cui mandaretur tanti moles imperii: nullo id volente suscipere, P. Scipio, P. filius, qui in Hispania ceciderat,
professus se iturum, suffragio omnium missus est. Hic bellatricem illam Hispaniam totam, a Pyrenaeis montibus
in Herculis usque columnas et Oceanum, Romais acquisivit, nescias citius, an facilius. Quam velociter, quatuor
anni fatentur: quam facile, vel una civitas probat. Eadem quippe, quo obsessa est, die capta est, omenque
Africanae victoriae fuit, quod tam facile victa est, Hispana Carthago. Certum est profecisse eum maxime justitia
et morum sanctitate, quippe qui captivos pueros puellasque praecipuae pulchritudinis, incolumi restituerit
pudicitia, eaque etiam integritate Masanissam, eximium Carthaginiensium propugnatorem, Romanis amicum
fecerit.
Similiter interim Val. Laevinus Aetolos adjuxit Romanis, eisque capra loca, Zazynthum, Naxum, et alia tradit, ut
promptiores adversus Philippum communem hostem efficiat, cum subinde Annibal spoliatis, quas tenere non
poterat, urbibus plurimorum alienat animos,
138

et Romanos respiciendi causam praebet. Ita aequante fortuna, suspensa omnia apud Romanos et Carthaginienses
erant, integraspe, integro metu, velut eo tempore denuo inciperent bellum. Romanorum 12 coloniae fessae bello,
militem negabant, 18 persistebant in officio. Nam mox nova Annibali de Romanis victoria contigit. Caesus
praetor Fulvius cum exercitu ad Herdoniam, Cl. Marcellus Cos. cladem regesturus victori, aequo marte pugnat,
et subinde cedentem premit, donec effugeret. Fabius Max. Tarentinos in deditionem accipit. Marcellus iterum
confligit cum Annibale, priori pugna Annibal, Marcellus in sequenti vincit. Tandem Marcellus et Crispinus Coss.
speculandi causa egressi e castris, insidiis ab Annibale circumveniumtur, Marcellus ab hoste occisus, laudatur,
Crispinus fugit, et paulo post ex vulneribus moritur. In Graecia simul Romani cum Aetolis et Attalo Asiae rege
societatem pacti, Achaeos bello vexant, sed adventu Philippi repelluntur. Miscetur etiam partibus Machanides,
Lacedaemoniorum tyrannus, quem Philoemen Arcas ad Mantinaeam cum quaturo militum millibus oppressit.
Romae lustrum a Censoribus conditum est: Censa sunt civium capita centum triginta septem millia, centum et
octo: ex quo numero apparuit, quantum hominum tot praeliorum adversa fortuna populo Romano abstulisset.
Nihil actum erat tanta virtute, tot hominum sanguine, siquidem Asdrubal, frater Annibalis, cum exercitu novo,
nova belli mole veniebat. Actum erat proculdubio de Romanis, si vir ille se cum fratre juxisset. Sed hunc castra
metantem Claudius Nero cum Livio Salinatore debellat. Nero in ultimos Italiae angulos summoverat Annibalem.
Livius in diversissimam partem, et in ipsas nascentis Italiae fauces signa converterat. Tanto interjacente solo,
quo confilio, qua celeritate consules castra conjunxerint, inopinantemque hostem collatis compresserint signis,
neque id fieri Annibal senserit, difficile dictu est. Certe Annibal, re cognita, quum projectum fratris caput ad sua
castra vidisset; Angosco, inquit, inselicitatem Carthaginis. LVI hominum millia apud Senam caesa prodit Livius,
multo pauciores Polybius. Hoc privato publicoque vulnere ictus indomitus ille Annibalis animus, confessionem
aliquam mutatae fortunae edidit.

88

