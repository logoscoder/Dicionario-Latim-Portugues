instituit. Qua post septimanas aliquot in potestatem redacta, Nordlingae pari modo vis illata est. Erat Vrangelius
cum induciae renunciarentur in Bohemia occupataque Egra ut supra diximus positis castris contra Caesareanos
considebat. Caesar ipsemet praesens in castris defuncto Gallasio in suprema belli praefectura Melandrum
substituit. Atque is Suedici exereitus vires egregia virtute sustentavit.
770

Ac cessit alia res qua nulla oportunior per id tempus Caesari accidere poterat, seditio Vinariensium: Quae
defectu stipendiorum orta, eousque prorupit, ut deposito palam obsequio, reverentiaque a signis Gallicis
discederent, ac militiam detrectarent. Crevit que contumacia postquam Turenius, qui ductor eorum fuerat,
desperata secedentium reconciliatione, reliquam exercitus partem, quae sub obsequio remanserat, in refractarios
immisit. Sed illi se con tra vim probe muniverant; tum vero cognito Gallorum consilio, transfugium in partes
Caesaris minati, a Coningsmarckio tandem bimestri stipendio placati et exceptisunt. At Vrangelius renunciatis
uti diximus induciis, ne a duobus exercitibus opprimeretur, evocato ad se Coningsmarkio e Bohemia excessit.
Quem Melander cum majore utriusque exercitus parte insecutus in Hassiam irrupit, ac Marpurgum expugnat.
Arx tamen propugnante tribuno Stauffio in potestate Hassiorum permansit. Ex qua multa Caesareanis damna
illata sunt. Nam Hassus cognita domo, in qua Melander diversabatur, septem tormenta illuc dirigi, et explodi uno
impetu jussit. neque res periculo caruit. Melander et Marchio quidam Badensis muri et tabularum dissilientium
fragmentis graviter sauciantur. Porro urbs cum sine arce retineri non posset spoliata et deserta est. Atque
exercitus per Franconiam in hyberna dispositus.
Inter haec filius Ferdinandus IV. Posonii in magna Regni Procerum corona Rex Hungariae consuetis ceremoniis
inauguratur. Mense Julio ea coronatio peracta est, neque quicquam ex usitata alias pompa iniquitas temporum
detraxit. Obiere sub idem tempus Anselmus Casimirus Elector atque Archiepiscopus Moguntinus; Henricus
Princeps Orangius, et Christianus V. Princeps Daniae, atque ad coronam illam destinatus, dum in Saxoniam
curandae valetudinis ergo ad thermas proficiscitur. Moguntino Joannes Philippus Episcopus Herbipolensis, ex
illustri Schonborniorum familia suffectus est. Orangio in praefectura militari Provinciarum Foederatarum,
caeterisque Patris muneribus Wilhelmus filius subrogatur. In principatum ac spem Regni Daniae fratri successit
Fredericus alter Daniae filius atque Archiepiscopus Bremensis. Sed filio Christiano pater Christianus IV. haud
diu superstes fuit, mense Februario anni insequentis vita excedens: qtque ita Regnum Friderico III. delatum est.
771

JOAN. CLUV. EPITOMES HISTORIARUM LIB. XIII. APPENDIX.
SEquitur annus hujus saeculi quadragesimus octavus, composita tandem Belgica et Germanica pace
memorabilis. Sed initia ipsius crudeli adhuc bello, et infestis ubique armis personuere. Etenim Vrangelius in agro
Brunsvicensi et Mindensi refectis per hyemem militibus necdum ineunte vere, per Hassiam in Franconiam ac
Palatinatum contendit. Ubi recepto ad se cum septem millibus Turenio, mense majo apud Lavingam Danubium
transmittit. Inde in postremum Caesareanorum agmen qui haud procul Augusta tendebant, praemisso
Coningsmarckio invectus, feliciter pugnavit. Caesarcani cunctantibus Bavaricis in fugam compulsi sunt.
Melander Dux Caesareanorum initio praelii laborantibus suis auxilio accurrens, duobus vulneribus confoditur,
atque inde Augustam deportatus eodem adhuc die extinguitur. Ejus casu perculsus exercitus transmisso propere
Lyco in interiorem Bavariam recessit. Ita Vrangelius pro voto suo aditu Bavariae potitus, raro jam obsistente,
eodem prope loco quo Rex Gustavus Adolphus Lycum fluvium transit. Inde expugnata Frisinga, et superata
Isara, totius intra Oenum Bavariae potitur, paucis oppidis exceptis, in quae Elector Bavariae peditatum suum
tempestive immiserat. oeni transitum apud Muldorfium diu frustra tentavit; magnasemper suorum clade ab
excubantibus in adversa ripa Bavaricis rejectus. Porro ductor Bavaricorum Justus Maximilianus Comes
Gronsfeldius ad reddendas praefecturae suae rationes ex castris Ingolstadium revocatus est. Illi vulgo nupera
Caesareanorum clades, quasi auxilium in tempore distulisset, imputabatur. Melandro Caesar Octavium
Piccolomineum Ducem Amalphitanum in praefecturam Imperialis exercitus substituit. Qui cum auxiliis
Bohemicis et Joanne Verdano in Bavariam profectus, collatis contra castris, licentiam hostium sua virtute ac
vigilantia brevicompescuit.
Dum haec in Bavaria geruntur Coningsmarckius, post caesum apud Augustam Melandrum in superiorem
Palatinatum regressus, varia ibi loca atque arces, nullo impediente occupat. Inde in vicinam Bohemiam excurrens
Glattaviam et Falckenaviam in potestatem redigit; Cum autem potissimas Caesaris vires in Bavariam dimissas
esse cognovisset, et Pragam haudmagno praesidio obtineri, capiundae urbis eum cupido incessit. Idque eo
facilius existimabat, quod Pragenses ob paucitatem copiarum suarum sibi haud magnopere metuentes, solutius
agebant. Neque Coningsmarckius vi et palam ob inopiam virium aliquid valebat. Itaque ad insidias conversus
est. Quae illi prospere evenerunt. Praga metropolis Bohemiae, ob magnitudinem in tres civitates dividitur,
Parvam, Novam et Veterem; Parva est in sinistro latere Multaviae fluminis, cui pons ex
772

quadrato saxo impositus illam cum urbe Veteri conjungit. Nova nunc cum Veteri ita commixta est, ut una urbs
esse videatur, quanquam olim suis muris ac limitibus circumscripta fuerit. Igitur Coningsmarckius ex Erfurdia,
482

