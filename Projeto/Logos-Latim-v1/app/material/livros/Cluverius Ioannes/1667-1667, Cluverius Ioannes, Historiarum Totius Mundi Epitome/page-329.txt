524

fegnius, per compatrem suum carnificinam exercens in eos, quos suspectos sibi vel invisos habuit.
Jam tum Sigismundus, Venceslai frater, tegno erat potitus Hungariae, defuncto Ludovico, cujus filiam habebat
conjugem. Attriverat Caroli Neapolitani factionem, quem nonnulli Hungari induxerant, tantosque in eam rem
fecerat sumptus, ut Marchionatum Brandeburgensem Jodoco et Procopio, patruelibus suis, in pignus daret.
Itaque placuit conjuratis, ut ex voluntate Sigismundi statuerent, de injiciendaiterum in Venceslaum manu.
Deliciantem ergo cum paucis juxta Beraunam, invadunt, captumque turri includunt Pragensi, inde Viennam ad
Albertum Austriacum transportant, quem deinceps Sigismundus, elocata ei filia, generum habuit. Nam
Ludovicus Austriacus ab Helvetiis praelio erat interemptus. Ibi piscatorem, qui pietate ductus, captivis pisciculos
frequenter donabat, promissis onerat Venceslaus, ut zona sibi allata serica, demittatur in scapham,
Vicegradumque deportetur. Eam arcem mendici propemodum habitu ingressus, exclamat: Qui regius est, ad
auxilium regi suo ferendum accurrat. Plures quam viginti praesto fuerunt, injectaque praefecto catena, vinctum
illum Venceslao tradunt. Mox ille literas signat annulo praefecti, magistratus aliquot evocat in arcem, eorumque
neminem incolumem restituit. Piscator in equestrem ordinem adscriptus. Tuendis deinde opibus, Joannis Palatini
ducis filiam ducit Sophiam, ludionibus interim magis et praestigiatoribus addictus, inter quos quidam Zyto,
impostor celeberrimus, a Daemone fertur abreptus, memorabili ejusmodi artium documento, Principatus
Venceslai multis, eisque mirandis regum tyrannorum, Rerumpublicarum, casibus insignitur. Sub initium ejus
curiam Romanam, post LXX annorum in Galliis exilium, feralis discordia incessit. XIII Cardinales Gallici,
Pontificem e suo corpore volebant, Italici quatuor Papatum cupiebant suae genti, urbique restitutum. Romani
stationibus militum cinxerant Vaticanum. Creatur rite Bartholomaus Barensis, Praesul Italus, Urbanusque VI
appellatur. Mox Galli electionem, ut fraudibus metupue extortam, calumniantur. Post mensem tertium, ut aerem
mutaturi, Anagniam, inde Fundos concedunt. Joanna regina favente, Gebennensem Cardinalem Robertum, qui
ante legatus in Italia fuerat, Pontificem deligunt, cui Clementis VII indita appellatio. Nec eo contenti schismate,
Britones, multa tunc Ecclesiae castella tenentes, in Pontificem Urbanum, et Romanos mittunt: quos tandem
Romani ad internecionem cecidere. Discordia haec totum pene orbem Christianum ultra XL annos divexavit,
clarissimum pils documentum, non esse in eo coetu divinum spiritum, qui horrendis in seip sum diris grassatur:
neque ex eo capite Ecclesiae pendere corpus, quod ipsi ejus oculi, Cardinales inquam, partim ignorant, partim
execrantur.
Itaque Franci, Neapolitani, Scotique Clementem, caeteri Urbanum secuti. Hispani variarunt sententiis, Arragonii
Hannonesque neutras partes adscivere. Pax inter regna, Anglicanum Francumque tanto minus convenire potuit.
Gandavenses Flandri comitis sui mores perosi, arma in eum corripuerant, insigne factionis alba capitia
sumserant. Brugenses, Dammum, Hypras, redegerant in potestatem. Pacem, autore Philippo Audace, Flandri
genero, resartam, tegmina ponere jussi, resciderant. Inter nobilitatem plebemque flagrabat bellum.
Angli in Britoniam tendebant, quum interim Carolus Sapiens decessit, relicto impubere filio. De quo rege
questum lego Anglum, nullum sciri hostem, qui illo minus armaretur, et plus negott facesseret. Flandros
intestinum, externum Venetos bellum ad extrema consilia adegit.
525

Petrus Auria Genuensium praefectus Gradum, Comaclum, Caprulas vi captas incenderat. Clugiam aliquandiu
egregie defensam expugnarat: Carrariensis, Patavinorum tyrannus, terra ei subministrabat commeatum. Multa
Venetorum millia, nec pauca occubuerant Geneuensium. Fracti cladibus Veneti, cum nec terra, nec mari auxilia
sperarent, captivis Genuensium e carcere liberatis, per eos veniam pacemque petunt, eas accepturi leges, quas
clemens victor imponeret. Genuenses prosperis rebus elati, quod solent victores; nullam spem pacis ostendunt,
nisi se suaque omnia dedentibus. Desperatio animos accendit Venetis ut extrema, quam indigna mallent pati.
Portus suos catenis obducunt ferreis, dispositisque in littore equitibus, Victorem Pisaneum (qui ob rem ad Polam
male gestam in carcere latebat) rei maritimae praeponunt. Instabant sane Genuenses, et captis circumquaque
castellis, ingredi urbem parabant. Sed eos, post longum certamen, Joannes Barbadicus armatis lembis repulit,
cum progredi ulterius in aestuariis illis triremes Genuensium haud possent. Attulit opem tormentum bellicum
(bombarda ei a bombis et ardore nomen) a Germano nuper machinatore Bertholdo Nigro repertum, atrox bellicis
rebus et anceps instrumentum. Nulla enim erat Venetorum scapha, quin duas pluresve bombardas veheret.
Singulaeuno ictu binos ternosve plerumque prosternebant, impetu ob novitatem rei improviso, ac proinde
pluribus letali.
Pisaneus intra portus se fauces tenens, in quaslibet occasiones hostibus nocendi erat intentus. Bernabos
Mediolanenfis Venetorum socius, divertendis Genuensibus, versus urbem eorum copias misit, sed irrito conatu.
Calo Joannes Graecorum Imp. ut debitam ex foedere praestaret Veneto opem, Peram urbem Genuensium
Byzantio vicinam, oppugnavit. Sed Andronicus, excoecari olim jussus, infuso aceto oculis, patri juxta ac Venetis
erat infensus: qui Turcorum succinctus Bulgarorumque opibus, Peram acerrime defendit, eoque terroris deduxit
patrem, ut falsa Venetis fide, in Genuensium partes transiret. Multa insuper variis locis utrinque accepta,
illataque damna, in hoc opusculo omittenda. Unares civitatem Venetam mire recreavit. Carolus Zenus
opulentissimam Genuensium navem, ab Alexandria venientem, intercepit, inque portum Venetum deportavit,
329

