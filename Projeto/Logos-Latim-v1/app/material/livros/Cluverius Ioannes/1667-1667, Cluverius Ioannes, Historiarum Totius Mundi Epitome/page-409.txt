Viennae, Pragae, Ossatii, Paderbornae, Fuldae, isenaci, Tangermundae, et alibi in tecta grassatum, hominum fere
capitibus pepercit. Quare talium damnorum minor nobis narrandi cura.
Id vero tacendum minime, quod in Othmanidarum regiam horrendus incubuit turbo. Cum enim summus Vezir
funestum Turcis cum Persa bellum duceret, Achmetes moriens, Mustaphae fratri, qui in cella reclusus
orationibus vacaverat, gubernacula tradidit dominatus. Vixerat annos XXX, denatus anno MDCXVII. Praeter
Circassidem Sultanam, concubinas alensa ac CCCC.
Mustapha praelatus fratris sui Achmetis filiis, justa ei facit, Turcicum conscnedit
652

solium. Mox invisus austeritate, et tantae moli impar creditus, post menses tres in pristinum redactus est
carcerem. Osmanes duodecennis, ineunte anno XVIII, Turcicum in thronum evehhitur, fervidissimi ingenii
adolescens.
Eo qui praecesserat anno XVII, quod secularis esset renato per Lutheri manum Euangelio, visum erat plerisque
gratias Deo exsolvere solemnes, pro conservata inter tot potentes adversarios luce Christianismi. Unde jubilaeum
dixere Euangelicum indignantibus admodum Pontificiis, velut re bene gesta Paeana canere Protestantes, et nova
inter se cudere foedera. Tale enim tunc Heilbronnae inter plerosque superioris Germaniae principes coierat,
Westphalici praesertim circuli adspectu, qui pene jam avulsus ab imperio, conniventia Caesaris, videbatur. Quare
meditata dudum consilia de minuendis, destruendisque Euangelicorum viribus, hoc velut cantato classico,
erumpere in nervum coepere, Paulo V. ad id quoque suum populis Jubilaeum promulgante. Secutus est extemplo
annus (quam vere possis ejuleum appellare) multis coelestis irae signis formidabilis, quo et belli fax e Bohemia
erupit, toti Germaniae ac finitimis provinciis feralis, et fax diri syderis luxit in coelo, iniquitati hominum
supplicia denuncians. Ac stupendum in Rhaetia emicuit, rarissimumque divinae indignationis exemplum, quo
rupes altissima, Dei abscissa manu, vesperascente XXV Augusti die, Pluram oppidum uno momento ita obruit,
ut ictu oculi ad sesquimile homines interirent, nec oppiduli vola aut vestigio relicto. Loco castelli lacus jam
apparet, sesquimilliari Italico longus. Lutertiae palatium de coelo tactum conflagravit, antiquitatesque et statuae
regum in igne consederunt.
Nec tamen iis emendati signis mortales, ut praecipites semetipsos in poenas agere scelerum suorum
reformidarent.
In Pannonia et Bhemia, libertas religioni Potestantium data, male imprimis habebat Ecclesiasticos, Romanesibus
addictos. Per eos templa quaedam, recens ab Euangelicis structa, Brunoviae, et Clostergrabii, aut occulusa erant,
aut aequata solo. Id proceres, qui a Romanensi Christianismo discesserant, adversari legibus, ab Rudolfo et
Matthia latis, contendebant. Praesul contra Pragensis et Abbas Brunoviensis, suo in territorio, nullum aliis
aediflcandi jus esse, ac proinde recte punitos suae ditionis Protestantes. Caesar appellatus, non obscure
Praesulibus favebat. Qui cum per id tempus viennam abiisset, coronationi Ferdinandi in Hungaria propin quior
futurus, Magnates Protestantium comitia indicunt, ut de conservatione acturi religionis suae. Id diversae factionis
proceres mali esse exempli aiunt, Caesaremque inducunt, ut misso diplomate, adversum suam majestatem haec
agi conventicula extemploque dissolvenda, pronunciet, poena abnuentibus indicta. Asperatis per haec procerum
animis, facinus illi concipiunt nullius exempli, conscensaque arce, Guilelmum Slabatam, et Jarislaum Bazitam,
alias Samesancium, cum scriba Philippo Plattero, proditores declarant patriae libertatis, ac nequicquam ad
causam, coram tribunali Caesaris dicendam, se offerentes, corripiunt statim, deque fenestra in subjacentem
praecipitant aream, quibus tamen vitam incolumem divina benignitas texit. Mox Adamo Sternbergio, summo
arcis regnique custodi, milites apponunt, placatoque a Matthaeo Turrensi populo, Pragensium oppida accipiunt in
fidem, Jesuitas, ut qui tubae dissidiorum essent, Bohemia exigunt. Neque segnius exaratae ad Caesarem,
editaeque in vulgus literae, quibus haec uti jure facta praedicabantur. Caesar contra seditionsum dicere facinus,
exhortari principes, ne qui auxilio eant, vetare collectionem exercitus, polliceri, si desistant vim parare Bohemi,
se quoque milites non scripturum.
653

Ni pareant, non defore copias contumaciae poenam exacturas. Cum et illi vim deprecarentur, seque in officio
fore promitterent, nec Caesar a pacis rationibus plane videretur alienus, tamen audaculi homines, fibique invicem
metuentes, quod jam sibi ipsi judicavissent, quo procedendum, aut quid agendum videretur, adjuvarentque rem
proclinatam, ut facinore admisso, reverti ad sanitatem puderet, toti et mente et animo bellum insistebant. Unde
dum Caesar Tampirio et Bucquojo ducibus, colligit mittique copias, Bohemi Silesios, Lusatosque allectant in
partes, Budvisam, Caesaris studiosum oppidum, circumdant milite, Crumaviam imperata facere compellunt. Nec
pigrior Tampirius, Bistricium intercipit, seque statim in findibus Bohemiae munit. Neuhusio repulsus, suburbium
devstat, deditione occupat Pilgronum. Mox Saslaviam usque progressus majori cum exercitu Bucquojus Comes,
majorem dedit strepitum, frustra jam Palatino et Saxone Septemviris, de opprimendo in cineribus incendio,
laborantibus. Concursum est ad Saslaviam ambiguo praelio, plurimi utrinque desiderati, Pilsam Ernestus
Mansfeldius Bohemis subegit, affluente eis jam undique turba militum, et Silesiis suppetias ferentibus.
Bucquojus tamen fortier cum Bohemis praeliatus, Budvisam assequitur, Crumaviam intercipit grandi
Bohemorum malo. Tampirius praeda gravis, cum Viennam repetit, a Comite Sliccio argento exuitur et
409

