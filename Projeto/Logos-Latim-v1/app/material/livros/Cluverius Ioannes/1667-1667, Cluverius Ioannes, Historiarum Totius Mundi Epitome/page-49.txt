coloniae istius deductori debebantur, fidamque deinceps cum Spartanis societatem colerent. Tum vero Plistoanax
Rex Spartanorum, et Nicias dux Atheniensium, decennalium jam cladium pertaesi, utramque Rempubl. ad
compositionem trahunt, lacedaemoniis etiam Argivos metuentibus, qui exspirantibus, quas diu servaverant,
induciis, se juncturi Atheniensibus videbantur. Fit ergo pax in annos L. sed quae male fida perparum a bello
abfuit. Nam cum Spartani Amphipolin non redderent, et Panactum Boeoti everterent, quod integrum fuerat
tradendum Atheniensibus, Athenienses quoque Pylum sibi retinent, adnitente interim Alcibiade, juvene callido et
ambitioso, ut Lacedaemonios inconstantiaeruptique foederis convinceret. Et dolo id effecit, cum alia non posset
via. Itaque Athenienses Argivis, Lacones Epidauriis ferunt suppetias, quasi minus perjurii contraherent, si
ferentes sociis auxilia potius quam paerto bello dimicarent. Ibi Argivi, dum Tegeates infestant, gravi clade affecti
a Spartanis, foedus cum iis percutiunt, et rempubl. ad eorum placitum reformant. Quam mutationem indigne
ferens populus, ductu Alcibiadis exturbat optimates, eisque etiam trucidatis, postea Democratiam pro lubitu
restituit. Athenienses Melum insulam, servatis tantum, qui infra pubertatem erant incolis, reliquisque omnibus
interfectis, sibi subdidere, missisque e sua civitate colonis, inhabitare eam coeperunt.
Decimo septimo belli anno qui erat Darii decimus, suadente Alcibiade, multum resistente Nicia, bellum in
Siciliam translatum, specie ferendi Aegestanis et Cataniensibus auxilii, quibus Syracusani graves erant. Creantur
duces Nicias et Alcibiades et lamachos, tantisque viribus Sicilia aditur, ut ipsis terrori essent, in quorum auxilia
mittebantur. Brevi post tempore revocato ad reatum Alcibiade, qui tyrannidis et violatorum sacrorum
insimulabatur, duo praelia secunda Nicias et Lamachos faciunt, et munitionibus circumdatas Syracusas,
commeatibus laborant intercludere. Quibus rebus fracti Syracusani, auxilium a Lacedaemoniis petiverunt, ad
quos Alcibiades metu judicii prfugerat, eosque ad bellum patriae gnaviter inferendum, cruentis consiliis
incitabat. Ergo mittitur in Siciliam Gylippus, Corinthiis quoque prae aliis ad juvandas Syracusas incumbentibus.
Gylippu inclinato statu, opportuna bello loca occupat, et principio victus, postea victor, hostes compellit
75

in fugam, Syracusanos ab obsidione liberat. Sed cum Athenienses a bello terrestri in navale se transtulissent,
Gylippus classem Lacedaemone cum auxiliis accersit, Athenienses in locum amissi Lamachi, Demosthenem et
Eurymedonta cum supplemento copiarum mittunt. Peloponnesii quoque, communi civitatum decreto,
Syracusanis subveniunt, summisque ex utraque parte viribus dimicatur a tota Graecia. Verum Athenienses, ut
belli autores exstiterant, ita documentum dedere, nequis non provocatus alteri malum creet. Nam primum
pedestri certamine victi, et castra eorum cum omni publica privataque pecunia capta sunt. Cumque interim
Argivis Spartiatas vastantibus se conjunxissent, Lacedaemonii manifeste ruptum foedus vociferantes, in Atticum
agrum irrumpunt, duce Agide, et Deceleam, propinquum urbi castellum, exstruunt. Huc ad viginti servorum
millia Athenis profugere, nihilque tuti extra muros civitati mansit Atticae. In Sicilia vero Demosthenes, clade
etiam navali perculsus, afflictas res haud in casum dandas, neque in bello male auspicato perseverandum censuit:
Nicias contra manere contendit, tandemque stulta etiam ex deliquio lunari superstitione retentus, pessumdedit
Rempub. Revocati enim ad certaminis spem Athenienses, inscitia ducum, qui Syracusanos intra angustias maris
facile se tuentes aggressi fuerant, magno caeduntur numero. Eurymedon dux in prima acie fortissime dimicans,
primus cadit; triginta naves, quibus praefuerat, incenduntur. Demosthenes, et Nicias, et ipsi victi, exercitum in
terram exponunt, tutiorem fugam rati itinere pedestri. Ab his relictas centum triginta naves Gylippus invadit,
ipsos deinde insequitur, insessis viis carpit, capit, moratur, cadit. Demosthenes lentus incedens circumv allatur
ab hoste, inde proceditur ad Niciam.
Sic XL hominum millia amissa tradit Thucydides, qui hoc bellum descripsit, et cum ob amissam sua tarditate
Amphipolin, Athenis pulsus esset, ob conditam deinde historiam patria redonatus est. Duces Atticos dum servare
vellent moderatiores aliqui, Syracusani contra virtutem Demosthenis, divitias veriti Niciae, ambos occiderunt.
Militum quicunque non occubuerat, aut a privatis occultatus fuerat, in lapidicinas datus est, et plus quam barbara
crudelitate habitus: donec plerique venditione ab interitu vindicati, Siciliam mancipiis implevere. Atque hac
clade omnium gravissima, Atheniensium opes conciderunt.
Tunc enim, ut fit, quo se fortuna, eodem etiam favore inclinante hominum, certatim ab Atheniensibus socii
deficiunt, plerique tamen haud impune. Etenim Athenienses opibus quam animis minores, classem novam
cupidissime aedificant, Lesbum et Clazomenas recipiunt, Chios, qui inter primos defecerant, tribus praeliis
navalibus superant. E Mileto vix excedunt, cum quidem Hermocrates Syracusanus, Dionysii postea Tryanni
socer, ingentia Peloponnesiis auxilia adduxisset, et Tissaphernes a Dario et Artaxerxe missus, suas quoque
copias iisdem sociasset. Queis subacti Athenienses copiis in Samon se recipiunt. Amorges Pissuthne Persa
genitus, qui Cares ad defectionem a Persis pellexerat, capta a Peloponnesiis Jaso, ad Darium mittitur. Inde facto
interum praelio, et accepta utrinque clade, Rhodii deficiunt ab Atheniensibus, Lichas vero, dum nimium Dario in
foedere attributum disputat, Tissaphernem offendit, quem porro Alcibiades ad Lacedaemoniorum praevertendam
invidiam, ab quibus exitium sibi strui, ex regina Lacedaemoniorum, Agidi nupta, et adulterio sibi cognita,
didicerat, ab illis alienandum sumsit, vir animi varius, et morum vitia comitatis et eloquentiae umbra obtegens.
Itaque persuasit homini, haud nimis enixe juvandos opibus Lacedaemonios, ut dissentientibus Graecis Darius
arbiter
49

