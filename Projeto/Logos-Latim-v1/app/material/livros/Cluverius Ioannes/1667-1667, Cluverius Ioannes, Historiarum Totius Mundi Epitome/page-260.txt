Potiebatur tunc rerum apud Graecos Romanus III. quem Constantinus successorem legerat.
Basilio enim orbo e vivis sublato, constantinus frater ejus jam senex, Ventris ac Veneris mancipium, dominari
liberis capitibus coeperat, insano aleae studio, theatrisque et venationibus addicuts. Hic in barbara prodigus
mancipia, in optimos quosque tenax, tantum inertia sua afflixit rem Christianam in Oriente, quantum eam frater
Basilius instaurare concupierat. Praecipuae urbes Syriae et Phoenices, interfectis praesidiis, libertatem resumere
ausae. Pazinacas tamen, Scythicam gentem, Dux ejus Constantinus Diogenes, Syrmii et Bulgariae praeses, ultra
Istrum profligavit: Classem Agarenorum, Cycladas vastantem, devicit dux Sami. Morti confinis Constantinus, ut
imperium filiae relinqueret, alaborare omnibus modis coepot. Itaque Romanum Argyrum, virum illustrem,
simulata primum ira, conjuge sua spoliat, quae attonsa, quasi liberando e discrimine marito, coenobium
ingreditur. Inde in palatium accito, filiam suam Zoen cum imperio dat pro uxore habendam, tertioque post
nuptias illas die, naturae persolvit debitum, rebus humanis LXX annos, summa potestate usus triennium.
Laudatur in ipso placabilitas, et de injuriis praecipitanter illatis poenitentia. Nam illustrium plerosque, vanis
perduellionis criminibus circumventos, ut Michaelis Burtzae filium, Nicephorum Comnenum, Romanum Scleri
filium, Romanum Curcuam et alios, aut interfecit, aut privavit oculis. Sed turpissimum principi, ea per
iracundiam committere, quae infecta fieri nulla poenitentia queant.
Romanus, dictus Argyropolus, quod ad prodigalitatem usque videretur munisicus, allelengyum tributum funditus
sustulit, refocillavitque Episcopos per id pene ad egestatem redactos. Zoes Augustae sororem Theodoram, ob
clandestina consilia seposuit in insulam, Constantinumque diogenem ob affectatae crimen tyrannidis in turrim
conjecit, qui postea, ne proderet conscios, suopte se praecipitio interremit. Cum autem Romanus per decessoris
Soceri desidiam receptas sciret Saracenis urbes Syriae, repetere eas bello perseveravit, magni nominis avens,
etiamsi hostes sine sanguine eas parati essent restituere. Sed sanguinis fundendi cupidus largiter eum dedit, clade
nobilitatus maxima, quum Saracenis castra ejus fame fatigantibus, amisso omni instrumento regi, aegre evaderet
Antiochiam. Nec in Sicilia Italiave quicquam actum prospere, pudenda ducum inscitia. Normanni Apuliam,
Conrado Caesare adjuvante, possederunt. In Syria tamen, coita cum Tripolitano Amita, qui ab Aegyptio
desciverat, societate, duo recepit castella Romanus. Georgius Maniaces expugnavit Edessam, epistolamque
Christi scriptam manu Abgaro, ut putabant, regi, transmisit Constantinopolin.
At Romanus ex infortuniis suis pejor, ut amissa pensaret, pro Imperatore Exactor, acerbus quaestor, e tanto opum
contemptore factus est, obsoleta patrum debita a liberis postulando, multos ad egestatem adegit extremam. Nec
parcior aedificationum interim, diruit, aedificat, mutat quadrata rotundis. Profligatis vero per duces classiarios e
mari Saracenis, unde imperium acceperat, perdidit.
Nam dum e sterili sua Zoe jam quinquagenaria, sexagenario major ipse sobolem exsculpere omni arte humana
magicaque annititur,irritus propositi rarius eam coepit attingere. Qua alienatione irritata mulier indomitae
libidinis Michaelem Paphlagonem, cujus faciem natura expolierat ad venustatem, deperire incipit, qui ob id
suspectus Romano, ejurat facinus, correptusque ob perjurium morbo comitiali, firmat Impetatori opinionem
innocentiae, non judicanti amari illum aut amare posse, qui
414

tanto malo conflictaretur. Quare deleta adulterii suspicione, Paphlago noctu pedes fricat Romano, nec segnior
Augustae concubinus, tandem incantamentis et balneis exanimato domino, post annos quinque imperii et
semestre, pro moecho Imperatur est declaratus, mira aeterni Numinis tolerantia.
Dum illa fiunt, et Italiam componit Conradus, Occidentis Augustus, conspirationem in Germania
obortamclementia divina brevi discussit. In conjuratis erant Fridericus Lotharingus, Cuno Wormatiensis.
Ernestus Alemannorum dux, privignus Imperatoris. Friderici molitiones (vitricus is erat Cunonis) mors
antevertit, Gothelo dux Mosellanam exinde ditionem accepit. Cunonis odium vi sua majus erat, Ernesti maxima
audacia enituit. Hic collecta juventutis praevalida manu, Alsatiam vastat Burgundiamque, vocatusque Ulmam,
minime supplexvenit, certus nihil concedere Imperatori. Sed cum Comites quidam negarent arma se laturos in
Caesarem, desertus a suis, deditionem fecit, et Gibichinstainum pro captivo missus est. Cuno propugnaculorum
destructione emercatus Conradi gratiam: Rodolphus Burgundiam tradidit, quae a temporibus Arnulphi Caesaris
annis plusquam CXXX gentis suae habuerat reges. Adelbero dux Histriae, id est, Carentanorum, reus item
majestatis, excidit Principatu, quem Cunoni, jam ex hoste socio, assignavit Imperator. Werintharius
Argentinensis praesul, legatus ivit ad michaelem, novum Orientis Caesarem, quo Byzantii consumpto, Michael
aureis literis legationi respondit, haud dubie, ut conjunctis viribus Saracenos, Sicilia pellerent. Jerosolymam
instituerat proficisci Episcopus, ubi tunc templum sepulcro sacrum Dominico, incendio deletum a Mahumetanis,
conjux Amirae Aegyptii Christiana instaurabat, impensis adjuta Romani et Michaelis Imp. Sed variis impeditus
casibus in via defecit peregrinator. Conradus Augustus, exempto rebus humanis Rodolfo, haereditatem
Burgundiae sine bello non crevit. Odo eam Campanus, Imperatricis matertera, Rodolfi sorore genitus, armis sibi
asserebat; quicum Conradus fortibus congressus auxiliis, trucidato tandem in fuga aemulo, in provinciam redegit
regnum, anno MXXXV. Eodemque tempore Miseconem Polonum revocavit ad obedientiam, qui Othonem
germanum suum dejecerat regno. Laudatur in eo bello Conradi magnanimitas, qui captum ab Udalrico Bohemo,
ad quem confugerat Miseconem accipere noluerit, proditorias detestatus artes. Miseco ambivit deinde gratiam
260

