Tarnovium, maximae eruditionis viros desiderat; Vienna Martinum Becanum suum, controversiarum inter
scholam Pontificiam et Lutheranam continuatorem. Franekera nuper etiam Sixtinum Amamam; Basilea Joannem
Buxtorfium Seniorem, hebraismi, sicut ante quadriennum, Leida Thomam Erpenium, Arabismi doctorem
nobilissimum, ad meliores misit: Uti et Hafnia maximum suum Casparum Bartholinum. Sorbona Parisiensis,
majorum suorum insistens vestigiis, Antonii Santarelli Jesuitae librum, quo reges Pontificiae subjicit
jurisdictioni, eisque ob haeresin abrogari imperium posse, nec Ecclesiae doctores subesse terrenis potestatibus
contendit, publice proscriptum, in cineres jussit redigi. Atque hic nos longo atque perdifficili itineri inetam
ponimus, ad desideratissimum illus e coelis regnum, quod adventus Jesu Christi pollicetur, cum omnibus sanctis
anhelantes; reliqua mundi acta aliis curae sunto.
683

JOAN. CLUV. EPITOMES HISTORIARUM LIB. X. APPENDIX.
QUod postremum dixeram de perpetua sali hujus, in quo mortales miseri fluctuamus, inconstantia, id res
proximo hoc triennio gestae roborant. Rara enim etiamnum et fugitiva pax est, sine metu et sollicitudine nullae
orbis provinciae, sine procella et tubine paucae navigant.
Beatum prae aliis hoc nomine dixerim Septentrionem nostrum, Norwegiam intelligo, Daniam, Nordalbingiam,
eisque connexas regnis insulas ac ditiones, quibus divino munere fidum hoc triennio mansit, suo Christiani IV,
cordatissimi juxta ac fortissimi Regis sceptro tranquillitatis beneficium.
Respirarunt eo haud modicum qui bello Saxonico exhausti erant et expilati ab Harpyis militaribus populi,
restituta vis legibus, judiciis autoritas, Senatui Regnorum ac Ducatuum majestas; imperium magistratuum ad
pristinum redactum modum; prisca illa et antiqua Reip. forma revocata. Rediit cultus agris, sacris honos,
securitas hominibus, certa cuique rerum suarum possessio, emendatae quibusdam functiones utiliter, datae
ablataeve salubriter, sublesta aliquorum fides asperitate, nec sine severitate castigata.
Factum et singulari favore Numinis et pacificorum consilio rectorum, ne Hamburgici tumultus incendium vicina
corriperet. Fervida arrogantium ingeniorum molimina cordatior civitatis pars flexit ad moderationem. Restitutae
Regi Christiano IV, quas per temeritatem ereptas diximus, naves, acti resarciendae gratiae conventus; Rex ad
foederati Belgii intercessionem pronunciavit, nihil se Hamburgensium ritus aut consuetudinis in Albi mutaturum,
nisi quod ipsi mutent, modo hujus de dominio integra Caesari cognitio reservetur, admissamque culpam urbici
centum millibus Talerorum; et quod sponte polliciti sint filiis suis, honorario eluant. Cum id minus placeret
Hamburgensibus, nemini placuit, auream totius Nordalbingiae felicitatem intempestivo armorum strepitu
obscurari. Re ad Caesarem Ferdinandum delata et ipsi, et Septemvirali collegio probatam accepimus, quam Rex
urget, damni ex Hamburgensibus compensationem, eoque nomine vectigal aliquod a praeternavigantibus
Tychopolin mercatoribus exigendum. Alioquin nuperis Comitiis, illius civitatis ingens juris justitiaeque studium
eluxit. Non enim abnuit Senatus, sanctissimo se jurejurando obstringere, in abruptam severamque justitiae
observationem, nullo unquam munere, quacumque specie oblato, quocunque meritorum adspectu obtruso, seu
ante coeptam, seu post finitam litem, ullatenus vitiandam. Compertam Senatus innocentiam geminato civitas
stipendio remuneratur.
Confinis Daniae Suecia luculenta hisce annis bellice virtutis documenta dedit, pro religionis ejus quam
profitetur, communisque vicinorum libertatis
684

tutela ac propagatione suscepto cum Ferdinando II. Caesare bello acerrimo, quo omnis Germania involuta est.
Ejus causas et progressiones paucis explicabo: finem posteritas loquetur. Cum enim Stralesunda, prout in
Epitome nostra narravimus, Suecicum accepisset adversus Caesarianos praesidium, spontanea ad id Regis
Sueonum, Gustavi Adolphi liberalitate invitata, asperrimumque dudum bellum inter cognatas Regias Polonicam
et Suecicam, de vero Sueciae dominio flagraret: Caesar Ferdinandus, qui Regi Polono, ex gemino cum suis
sororibus conjugio, cupientissimus forte, suppetias ei in Borussiam, adversus Suecum misit, ejusdemque legatos
a Lubecensi cum Rege Daniae transactione repulit. Addita ab ejus Ducibus alieni affectus irritamenta quam
plurima, quae conpioso scripto Rex Suecicus publicavit. In Borussiam contra Gustavum duce Arnheimio
Caesarei campi Mareschalco missus est exercitus: quam ob rem Steno Bileke Baro, Regi a cubiculis, qui a Sueco
Senatu tunc temporis ad Caesareum Generalem Walsteinium ablegatus, ut si animos partis adversae in pacem
pronos repeririret, etiam pro Stralesun danis armistitium statueret, scribens ad Walsteinium de iniquitate
transmissi exercitus protestatus est. Cui responsum illusorium datum; Arnhemium cum exercitu ideo missum
esse, quod tot copiis abundaret Caesar, ut sibi hunc exercitum dimittere opus esset, atque ideo Caesarem amico
Poloniae Regi contra Suecum cum misisse. Porro conflatae inimicitiae faces subdidit Protestantium Principum
ex avitis territoriis ejectio, purgataeque Religionis cultorum per universam Germaniam afflictio continua, et
gemitus, perpetuum et efficax ejusdem fidei consortibus ad opem eis ferendam, invitamentum. Gliscebat et
suspicio hostilium in Borealia regna machinationum, et titulo, quem Fridlandus Dux Albertus, Caesaris nomine,
sibi arrogabat, Archithalassum vocitando se generalem Oceani Balthicique maris, quem nulla hominum memoria
quisquam Caesarum usurparat. Augebatque metum piratica, quae ex oppositis Teutonici littoris portubus in
Classiarios Suecos ac negotiatores exercebatur.
428

