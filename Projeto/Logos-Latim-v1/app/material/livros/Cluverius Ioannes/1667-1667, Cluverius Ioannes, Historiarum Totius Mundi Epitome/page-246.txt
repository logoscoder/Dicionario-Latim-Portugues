juramento, quo se comitem reducturum promiserat, offert eum Ludovico, a quo damnatus majestatis, capitale
supplicium luit, frustra Hattonis perfidiam exsecratus.
Biennio post Ludovicus, anno imperii XII ob tyrannorum in Italia insolentiam, multamque ingrentium malorum
molem, non additu Italia, morbo absumitur XXIV annorum juvenis, in quo Caroli Magni mascula stirps defecit,
ut et Chronicon Reginonis. Cui suppares feruntur, Marcus Eremita, et Radulphus Flaviacensis.
CONRADUS I. OCCIDENTIS IMPERATOR ROMANUS. LACOPENUS et CONSTANTINUS VII.
PORPHYR OGENNETUS, ORIENTIS AUGUSTI.
CUm Otho Brunsvicensis annis gravis abnueret imperium, ad commendationem ejus Conradus Francorum Dux,
illius ab Adalberto occisi filius, a proceribus Germaniae designatus est Imperator, regnavitque septennium
absque benedictione Pontificia, quam recusasse traditur a Gotfrido Viterbiensi. Altero anno Arnoldum Bajoariae,
Burchardum Sueviae, Eberhardum Franciae, Giselbertum Lotharingiae Principes, illisque omnibus majorem
Henricum, Othonis jam defuncti filium, Saxoniae et Thuringiae rectorem, rebellionem meditantes, qua sapientia,
qua fortitudine revocavit ad obedientiam. Solus Arnoldus cum suis profugit ad Hungaros. Eos ex Berengariano
foedere Alemaniam infestantes, gravi praelio ad Inum fl. juncti
391

Alemannis Bavari fuderunt. Saraceni interim liberius a Fraxieto et Gareliano monte Calabriam percursarunt,
Apuliamque. Sed cum parum cohaereret inter se Germania, reversi post biennium Hungari, penetrarunt Fuldam
usque, hinc et in Alsatiam se effuderunt, Lotharingiamque, late omnia prosternentes. Henricus Saxonum dux,
invidiosa suspectus potentia, Hattonis Moguntini petitur insidiis, per aureum monile eum capere, et Conrado
tradere molientis. Sed patefacto veteratoris dolo, incanduit Henricus, missasque in se Conradi copias tanta
cedidit strage, ut proverbio jactarent Saxones, Ubi infernus, qui tantam caesorum capiat multitudinem? Hatto
conscientia scelerum ictus, ut alii volunt, fulmine; ut Siffridus Presbyter, murium infestatione periit, a quorum se
morsibus nec insulis poterat, nec arcibus defensare.
Nec diu superstes Conradus, imperii insignia ad Henricum aemulum mittit, commendatum proceribus ac potentia
animique virtute ad illud culmen aptissimum. Ita decedit Imperator, eo maxime nomine memorandus, quod fati
praescius majorem Reipubl. curam, quam suarum necessitudinum cupiditatumque habendam duxit.
Pugnatum sub haec a Byzantinis ad Lemnum cum Saracenis, et classis eorum mersa. Pugnatum et cum Simeone
Bulgaro, sed illatae tantum acceptaeque clades. Bulgarus iterum ad Blachernas progressus, colloquio Imp.
Lacopeni a caede eum dehortantis, si Christianus audire vellet et esse, oblatis muneribus cessit. Sed ut erat homo
inquietus et sanguinarius, a Crabatis deinde et Serviis, quibus bellum inferebat, in montium angustiis
circumvenitur, et mox cordis dolore exstinguitur. Petrus ejus filius neptem duxit Lacopeni Mariam, et pacem
cum Graecis coluit. Inde Lacopenus haud contentus inferiorem se esse Constantinum, etiam filios ei suos tres
anteposuit. Porphyrogennetus genuinus Imperator quasi pro adscriptitio fuit, adeo ut Luitprando et Sigeberto
testibus, pingendis imaginibus lucrum faceret, inopemque in purpura vitam toleraret. In Apulia suffectus
Eustathio Joannes Muzalo, imperiosa in subditos insolentia exitium sibi attraxit. Calabri Dandulpho,
(Landulphum vocat Platina) Longobardorum deinde regi, semet subjecere, Graecorum abjecto imperio.
Sed Romanus, misso Cosma Patricio, blanditiis an minis perfecit, ut Landulphus, icto foedere provincias Graecis
restitueret. Luitprandus, Saracenos ait a Graecis attractos, qui in Lucanos Campanosque moventes, urbi Romae
exitium sint comminati, a Johanne XI. vel X. qui Anastasio et Lando, brevis aevi Papis, successerat, spiritusque
militares magis et meretricios, quam religioni deditos fovebat, adjutu Alberici Marchionis repressi. Sed Saraceni
occupato monte Gargano, loca circumquaque posita incursionibus valde vexarunt.
Felicius in Hispania Alfonsus, ac deinde filii ejus Garsia et Ordonius Saracenos debellarunt, adeo ut Almansor
uno aliquando praelio, amissis LXX millibus, cum paucis arriperet fugam.
Cluniacensis Ordo ab Odone Musico initium sumsit, cum Conradus capesseret imperium.
ROMANUS ET CONSTANTINUS VII. ORIENTIS AUGUSTI. HENRICUS AUCEPS, OCCIDENTIS.
HEnricus, qui de Saxonum gente primus imperavit, Auceps dictus est, quod dum avidulas caperet, renitenti
oblata sunt insignia.
Arnoldum Bavarum ab Hungaris reducem, armisque sibi asserentem Augustam dignitatem, non tam bello quam
prudentia pacavit. Jam enim constiterant acies, cum Henricus petito colloquio
392

ostendit aemulo, divinitus sibi unanimo procerum suffragio datam esse coronam, inque eorum se futurum
potestate, si adimere eam velint. Immaniter facturum Arnoldum, si divinae ordinationi obsistere contumaciter
pergat. Ea oratio ambitiosum fregit ducem, qui accepta ab Imperatore potestate, ut Episcopos suae ditionis ipse
confirmaret, sceptro se submisit Henrici. Non tam facile fuit Hungaros mitigare, Christianismo nondum tinctos.
Hi non persoluto, quod Ludovicus Imper. promiserat, tributo, Henrici Saxoniam pervagabantur, omnesque supra
pubertatem mares dabant leto. Imperator licet corpore invalidus, indicta praepropere Saxonibus expeditione, ad
Mersburgum, in consinio Saxonum, Thuringorum et Sclavorum oppidum, obruit Hungaros. Primas sagittas
prudenti scutorum objectu excipere mandat, ac dum secundo tendunt arcus, maximo impetu irruere. Sic in fugam
aguntur Turcorum coloni Hungari, atque in fuga ad internecionem caeduntur. Reliquias latrocinantis exercitus
246

