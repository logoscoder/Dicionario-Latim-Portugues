apro occiditur, magno omnium luctu, quippe qui rem Imperatoris strenue et fortiter gerens Turcis magnum
detrimentum, et Principi suo ingens emolumentum attulerat. Majus ipsius fuisset desiderium, nisi jam pactae
induciae, fortium virorum operam minus requirerent. Suppari infortunio, Princeps Nassaviae Gulielmus
Fredericus, dum tubum probaturus, telum imprudentius tractat, exploso sclopo, glande per maxillam alteram
percutitur, eoque ex vulnere, aliquot post diebus mortuus est. Princeps utique omnibus virtutibus
cumulatissimus, illustrissimae Nassaviae familiae, haud degener proles. Interea Galliarum Rex, Turcici
Imperatoris fratrem, qui ejurata avita superstitione, Christianae Religioni initiatus erat,
876

sua in Regia honorifice excipit. Sed interim Galli, qui ad Africae litora, apud urbem Gigereum exscensionem
fecerant, urbemque adversus Barbarorum impetum munire et tueri inceperant, ab irruentibus Mauris, urbe
primitus et mox terra exiguntur, relicto tam captivorum quam occisorum magno numero, una cum triginta sex
majoribus tormentis. Quibus accessere naufragia remeantium, et Caianae Coloniae amissio, et in Terra nova
altera Gallorum clades, inibi ad centum ab incolis occisorum. Rex interea Gulielmum Arausionensem Principem,
instante prudentissimo Domino de Suilichem, Principatui restituit. Sed Focquetus contra, repetundarum
postulatus, in exilium perpetuum mittitur. Bona ejus Fisco addicta sunt. Sic quoque in Poloniae Comitiis
Varsaviae congregatis, Lubumirscius, ejus Coronae Mariscalcus, ad poenas perduellionis, ut nimirum securi
percuteretur, condemnatur. In Galsia, mense Februario, defunctus est Carolus a Porta, Melereae Dominus, eques
Regii Ordinis, dux et Par Franciae, ejusdemque Regni Mariscalcus, sexagesimo secundo aetatis anno: Hafniae
Rantzoviae Comes: in Germania Carolus Josephus Archidux. Basileae Corfitius Ulefeldius, infelicem et
inquietam vitam, et triste exilium pacata morte terminans. Kulemburgi Comes Ordinum Generalium
indignationem declinans in Germaniam se contulerat, ibique defungitur. Dresdae Saxoniae supremus aulae
Mariscalcus, Dominus de Regenberch, hoc tempore quoque obiit. Hagae Comitis Domini de Beverweert uxor
vivere desiit. Mense Junio Parisiis quoque extremum obiit diem Henricus Lotharingius Guisiae Dux, et par
Franciae, quinquagesimo aetatis suae anno: Et Bruxellis Ernestus Isenburgi et Gransoviae Comes, aurei velleris
equitum Senior eques, octogesimo aetatis anno. At Romae praesul Salbetus, musices amator summus, inter
Musicos concentus, vitam musicalem efflavit. De Serinii et Principis Nassaviae morte dictum est. Haec
Principum virorum fata excepit, Annae Mariae de Francia, Regis Christianissimi filiae unigenitae, triginta et
novem dies natae obitus. Initium hujus anni, gravi infortunio fere insignitum fuisset, Princeps enim Nassaviae,
Joannes Mauritius, ab exequiis, illustri Principi Gulielmo redditis, rediens, apud Franikeram, per pontem
equitabat, sed ponte vetustate carioso, collapso, Princeps una cum equo in subjectum flumen praecipitatur, sed
accurrentibus familiaribus, tempestive aquis et periculo eximitur. Inter Palatinum et Moguntiae Electores, hoc
tempore, haud obscura nascentis belli indicia prodibant. Copiae aliquot Moguntiacae Ladenburgum invaserant, et
inde Heidelbergam versus movebant, et Fredericoburgum, munimentum urbi proximum, imposito praesidio,
firmare aggressi sunt, incolas in terea depilantes, et omnibus modis male multantes. Causa hujus dissidii
ferebatur, quod Palatinus jus suum venationis, ulterius quam Moguntiae Elector vellet, extendebat. Sed
gliscentes hae discordiae scintillae nsequente mense Julio si non extinctae, saltem utcunque sopitae sunt. Per
Hispaniam, tanta nivis vis caelitus cecidit, ut viae omnes, ad stupendam altitudinem, ea stratae essent, et
tabellarii, quo minus tabellas de parte in partem deferrent, impedirentur. In Polonia interfecti Poloniae
Imperatoris Gonzieuscii Vidua, ut in mariti percussores animadverteretur, a Comitiis, Varsaviae habitis,
impetravit. Mense Februario itaque Cotouzkius, primus conjuratorum praefectus, in foro Varsaviensi, postquam
literas, quas ad conjuratos dederat, propria manu combusserat, securi percutitur, et postea in quatuor partes
dividitur. Hunc sequebatur Niaviaruscius, jam provectae aetatis, cujus cani plurimis misericordiam injiciebant,
qui eodem modo paenas dedit; uti et Chiouscius, duoque post eum alii. Hoc itaquesupplicio, conjugis manibus
pia vidua tavit. Post quae novus Cometa diversis
877

orbis partibus visus est. Interea, Hollandorum legatus Olissiponae, Commissarios impetraverat, ut cum illis de
reipublicae negotiis ageret. Instituto itaque colloquio promissam e Rege Hollandis pecuniam enixe petiit, quam,
appulsa ex Indiis Classe, jam persolvere, non perinde graveretur Rex. Civiliter huic responsum est: urgente
acriter ab Hispanis bello, Regem impraesentiarum solvendo non esse, quippe qui ad belli necessaria comparanda,
et stipendia persolvenda, undecunque argentum corradere necesse haberet, atque his et similibus adductis
rationibus, re infecta discessum. In Baltico mari prodigia in aere a se visa piscatores aliquot referebant: magnum
primitus vaporis globum, deinde classes inter se concurrentes, seque mutuo admodum lacerantes, quin et ceu ex
Tormentis prorumpentes flammas. Haec prodigia exceperunt, variis partibus, orta incendia: urbs Nykoping in
Scania, in certa de causa, tota flammis absumpta est, multis utriusque sexus hominibus interemptis. Et paulo post
Ruraemunda, ortis ex abjecto foeno flammis, maximam partem comburitur, neque Templis neque Caenobiis, nec
aliis publicis domibus saeviens malum pepercit. Alibi tempestates mirum in modum ferociebant. In Tergavia,
silvosa regione, multae arbores, orta subito procella, radicitus evelluntur, multa aedificia prosternuntur, et media
nocte, ingens apud Dornbugum mons, abietibus vestitus, subsidit, relicto profundissimo lacu. Terra in propinquo
dehiscebat, una tantum muliere et puero exstincto. Tertio a Christiania in Norvegia lapide, arbores passim quasi
546

