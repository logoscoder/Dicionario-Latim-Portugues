cum viginti annorum vir esset, reformare Judaeam et Jerosolymam. Altaria, vasaque omnia, anteriorum regum
superstitionibus consecrata, combussit. Illi enim lucos collesque partim Diis gentium variis, partim ipsi Deo
Israelis, praeter legem ejus sacraverant, atque eo deflexerant profanitatis, ut Soli ac Lunae divinos honores
darent, iisdemque e metallis statuas erigerent. Quibus Josias in pulverem redactis, sacerdotes profanarum
aedicularum occidit, inque aris idololatricis eruta e sepulcris ossa cremavit, quod ab ipso faciendum Propheta
ante 360 annos praedixerat. Sequenti anno Deus sacerdotem quendam, nomine Jeremiam allocutus est, jussitque
principibus et populo denunciare, ut desisterent a profanorum cultu numinum, et, quibus insueverant, sceleribus
remitterent nuncium, ni graviora vellent supplicia pendere, quam populares eorum, jam pridem in Media,
Assyria, Persia, et Colchide exulantes. Cum parum proficeretur apud pertinaces animos, accidit ut decimo octavo
Josiae anno, dum summus sacerdos thesauros reparando templo eruit, inveniret Autographum Mosis, quo divina
ille oracula conscripserat. Ex eo Rex didicit, Hebraeam gentem, ob crebras impietates et sacrilegia, ejiciendam e
Palaestina, eamque cladem supplicationibus et lacrymis avertere studuit. Responsum est per Holdam
Prophetissam, regi quidem pio parcere aeternum Numen, sed nequaquam perduellibus ejus subditis. Itaque Josias
universam regionem Hebraeorum perambulavit, regnique olim Samariae incolas, qui captivitatem Assyriorum
evitaverant, aggressus persuasit, ut omissis religionibus externis, Deum maximum patrio ritu colerent. Lustrata
terra Hierosolymam omnes convocavit ad solennes azymorum ferias, quas in liberationis Aegyptiacae
monumentum Deus ipse jusserat, ingratique mortales multis retro seculis intermiserant. Rex pietati
munificentiam addidit, populis epulum dedit XXX agnorum millia, tria boum. Principes regem imitati,
ingentique gaudio priscae ceremoniae reductae. Tum quicquid reges Samariae et Jerosolymae, vel e suo cerebro
excogitaverant, vel a vicinis gentibus acceptum, temerandis Dei summi sacris adjecerant, id omne ardenti hujus
regis zelo antiquatum
46

est, populusque juramento obstrictus, ut ne a divinis legibus ad daemoniorum fraudes deviaret. Huc accedebant
Vatum monita, imprimis Jeremiae, qui e XIII Josiae anno, usque ad ipsum gentis suae exitium, non destitit,
magnis parvisque Dei et regis hujus instituta inculcare, quantumvis ob haec atrocissimas perferret injurias.
Incredibile enim dictu, quam flagranti impietate deceptus a fanaticis populus, propheticis regiisque jussibus
obnixus sit.
Josia regnante, Medorum rex Cyaxares, ulturus patris sui Phraortis cladem, quem Assyrii in obsidione Nini cum
exercitu deleverant, collectis ex omni Asia copiis, urbem illam maximam ad Tigrim flumen, XV milliarium
Germanicorum ambitu expansam, excindere statuit, cujus eversionem Prophetae Hebraeorum, Nahumus,
Habacuc, et Sophonias diserte praedicebant, ut ipsis quoque gentibus iram a Deo Opt. Max. imminentem ob
oculos statuerent. Et sane jam vicerat acie Assyrios, et Ninon circumsedebat Cyaxares, cum victoriam intervertit
Madyas Scytharum imperator innumeram hominum multitudinem in Medorum terra rapiens. Erant hi Scythae
Nomades, et Cimmerios ex Europa in Asiam ejecerant, a quibus vicissim in fugam acti, tunc temporis Mediam
pervagabantur. Quamobrem relicta Nino, ad sua defendenda versus Cyaxares, vincitur a Scythis, qui crudeliter
usi victoria, XXVIII annis infestam habuere Asiam. In Aegyptum tendentes, donis delinivit rex Psammetichus,
pervicitque ut in Palaestinam retrocederent. Tandem vino ebrios aggressi Medi plerosque trucidant, Asiamque
denuo sui imperii faciunt. Hinc statim converso in Assyrios impetu, adscitis in societarem Babyloniis, Ninon
capiunt et exscindunt, ac dominatui assyriaco, quem Oriens ad mille quadringentos annos vario matrte, casibus
ambiguis sustinuerat, finem imponunt. Babyloniis tunc rex erat Nabolassar, in quem duxit Necos Aegypti Rex,
Psammeticho genitus, indignatus auctam ejus potentiam, eversis Assyriorum opibus. Pater Neco Psammetichus
Azotum Palaestinae urbem, XXIX annis obsessam, obstinatione tandem ceperat. Ejus par animis Necos, omissa,
quam a Nilo in mare rubrum perducere constituerat, fossa, classem e mari rubro emisit: quae trienni navigatione
Africam circumlegens, et septentrionalem oceanum lustrans, in Aegyptum rediit. Inde ad Cercusium, (alii
Carcamesam vocant) circumfluum Euphrate et Habora fluviis oppidum, egit copias. In itinere coactus est acie
confligere cum Josia Rege, transitum ei per suos fines pertinacius intercludente. Id praelium temere susceptum a
rege, caetera laudatissimo, ipsius quidem morte haud ingloria, at populi et filiorum ejus sceleratorum ingenti
malo finitum est. Etenim Josia ex vulnere mortuo, victor Necos, feliciter expeditione Euphratea defunctus,
Joachazum, degenerem Josiae filium, et successorem, regno exuit, captivumque in Aegyptum misit, Regnum
Judaicum auro et argento plurimo multatum, in alterum Josiae filium, nihilo meliorem fratre, transtulit. Ei
Jachimi nomen dedit, antea Eliacimus fuerat. Haec prima libertatis Judaeorum labes, qui Deo suo infideles,
daemonum servitio semet addixerant, servis daemonum servire coacti postmodum.
Eodem tempore Cimmerii in Asiam attracti a Scythis, Lydiam incursabant, Sardesque ipsas excepta arce,
occupaverant. Interim Sadyattes, Lydorum rex e Mileto quotannis praedas egit: Filius tamen ejus Halyattes
Cimmerios tandem ejecit, et cum Milesiis undecenni bello exhaustis, fecit pacem, deceptus astu Thrasybuli ducis
eorum, qui in summa inopia epulari populum et deliciari, praesente Lydorum legato, jusserat, et re arcta fecerat
opinionem opulentiae. Milesii pervagantes maria Sinopen Ponti urbem occuparunt, et in Aegypto Naucratem
condiderunt.
47

31

