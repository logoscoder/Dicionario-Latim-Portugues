Judaeo cuidam hoc empore totius orbis imperium promitterent, qui fuit Christus Mariae virginis filius, non
Vespasianus, ut cum Josepho Suetonius et Tacitus opinantur.
Comprimere primos Judaeorum ausus cupivit Cestius Gallus, Syriae praeses, assumtis in hoc sociorum regum
auxiliis. Sed ad urbem progressus, cum imprudentins pedem referret, repellitur a Judaeis jam prope furentibus,
amissisque praeter machinas, v millibus peditum, et mille fere equitibus, Antiochiam recedit. Judaei successu
animosiores, duces bello gerendo creant, interque eos Ananum pontificem: Josephum Matthiae filium, qui
deinde hoc bellum descripsit, Galilaeae utrique praeficiunt. At meliores quique, Christiani praesertim, e Judaea,
tanquam navi pessum itura, mature entabant.
Nero idoneum tanto bello ducem circumspiciens Flav. Vespasianum, Britannicis expeditionibus clarum, misit in
Syriam, cui legatus ivit Titus filius, egregius belli juvenis. Cum Ptolemaidem venisset Vespasianus, Sepphoris
urbs Gailiaeae maxima semet ei dedidit, moxque ex Aegypto, Syria, et a vicinis regibus Agrippa, Antiocho,
Sohemo, Malcho, LX militum millia confluxere. Ductat ergo Galilaeam copias: non ferentibus vim Romanorum,
qui cum Josepho erant. Prima omnium Gadara expugnatur, inde Japha, ubi XV Galilaeorum millia ceciderunt.
Samaritae quoque in monte Garizimo oppressi, a Sexto Cereale, occisique undecim millia et sexcenti. Decimo
tertio Neronis anno Jotapata, fortissime a Josepho defena, in potestatem Vespasiani venit, XL Judaeorum
millibus peremptis. Venit et Josephus, optimum quidem ratus in bello pro patria mori, sed lege belli, id est, a
victoribus trucidari: summumque scelus in DEUM creatorem esse, et a natura ipsa abhorrens, propria perire
manu: Hic ergo, quod Vespasiano spem imperii faceret, benigna habitus custodia est. Excisa deinde Joppe,
deditur Tiberias, expugnatur Tarichaea, Galilaei ad Genesaram lacum tanta strage caeduntur, ut foetore et sanie
totum stagnum horreret. Supra XXX millia venditi, sex millia Neroni ad perfodiendum Isthmon missi. Ibi Titi
virtus enituit, qui equo in acie sub feminibus amisso, alterum inscendit, cujus vectorem contra se dimicantem
interefecerat.
Secua Gamalensium et Giscalorum exitia, totaque tandem Galilaea, postquam
235

multo sudore Romanos exercuisset, subacta: Supererant Judaea, Peraea, et Idumaea. Jerosolymam obsidione
cingere distulit Vespasianus, comperta e transfugis seditione, qua Judaei laborabant, quam simulatione metus
augendam putabat, ut suismet hostes armis conficerentur. Id quod evenit. Repleta enim latronibus urbe, nihil
sacri profanique habentibus praedae erant opulentissimi quique. Anano sacerdoti Phannias quidam rusticus, sorte
lectus sufficitur, ignarus quid rei esset, quod agendum susciperet. Quo facinore infensus ille, stimulat in Zelotas
(sic semet appellabant, quasi legis patriae aemulatores diceres, qui perduelles erant honestatis) populum,
Templumque De in speluncam latronum vertitur, confugientibus eo velut in castellum seditiosi, ipsumque
sanctum profana turba polluentibus, quae abominatio manifestum desolationis praesagium cuivis cordato
praebuit. Sic obsessi in templo Zelotae, Idumaeos advocant, eorumque XX millia nocturnis insidiis intromittunt,
commissoque praelio supra VIII millia interfectorum dies ostendit. Direpta urbs, Ananus Pontifex, et primores
plerique trucidati, caeterorum civium ad XII M. Zacharias Baruchi, quanquam a LXX judicibus absolutus, medio
in templo occius est, corpusque in vallem provollutum. Nec sepultura dignabantur caesos, proditores eos,
legisque patriae desertores ciminati, quicunque ad Romanos profugere tentarent. Interim qui Masadam tenebant,
totam regionem depraedabantur. Vespasianus a Gadarenis invitatus, Peraeam subigebat, habitatoribus ad
Jordanem tunc restagnantem compulsis. Eos Placidus Tribunus horrenda strage peremit; XV M militum gladiis
absumta, innumera multitudo Jordane absorpta. Asphaltites lacus cadaveribus repletus est. Expugnata Gerasa,
dum Jerosolymam obsidere parat imperator, affertur Neronem interiisse, eaque conficiendo bello mora
intercessit.
Gerebat tunc consulatum Silius Italicus, Poeta egregius, florebat et Persius Satyricus. Epaphrodito Neronis
liberto, qui impurae illius animae jam migraturae, latiorem viam aperuit, serviebat Epictetus magister virtutis,e t
libertatis, quam omnem excindere, quamtum in se erat, Nero destinabat.
SERVIUS SULPITIUS GALBA. M. SALVIUS OTHO. AULUS VITELLIUS.
HI tres uno biennio imperium degustrunt potius, quam perceperunt. Galba septuagenario major, primus extra
urbem princeps lectus, majore omnino favore et autoritate cepit imperium, quam gessit. Quamquam enim multa
documenta gegregii principatus daret, tamen occisis plerisque crudelitatis Neronianae administris, haudquaquam
tam grata ea erant, quam invisa, quae secus fierent. Ante sumtam dominationem, Africam Germaniamque
laudabiliter administraverat, militem severissime tractans, ita ut ingresso eo castra, vulgaretur staim; Disce miles
militare, Galba est, non Gateulicus.
At in adolescentes infamis, ad vescendum intemperans fuit. Princeps factus, trium amicorum consilio, T. Vinii,
cupiditatis immensae, Cornelii Laconis arrogantia socordiaque intolerabilis, et Iceli inertis liberti, cuncta
disposuit, adeo ut inter Palatinas aedes pariter habitarent, et vulgo paedagogi dicerentur. Famae nec incuriosus
erat, nec venditator. Pecuniae alienae non appetens, suae parcus, publicae avarus. Milites donativum poscentes
verbo perculit, ut generoso, sic intempestivo, legere se militem solere, non emere. Major privato visus, dum
privatus fuit, et omnium consensu capax imperii, nisi imperasset. Octavo imperii mense, dum factione Othonis

148

