obsidione liberant. Capti ex Gallis quadringenti fere; duo millia ferro aut undis submersa periere. Impedimenta
cum omni castrenfi apparatu, qui opulentissimus fuit; in manibus Hispanorum mansere.
In Polonia celebratis regni comitiis, Paulucius qui anno superiore Cosaccos rebellionem ceptantes duxerat,
Ordinum jussi capitis supplicio affectus est, frustra implorata securitate, quam illi minores Praefecti promiserant.
Caeterum Cosaccos id supplicium in longe maximas turbas excivit, qui tota aestate a Nicolao Potoccio, et
Stanislo Conjecpolsio oppugnati, cum ob fidem Paulucio non servatam, ad nullas pacis conditiones compelli
possent, multis et gravibus cladibus nobilitatem Polonicam exercuerunt. Gedanenses quoque novi portorii
institutio apud Vladislaviam recenter a Rege in litore Pucensi conditam, atque a se dictam urbem, in seditionem
primo popularem, deinde ad arma excivit. Querebantur Gedanenses haec privilegiis suis adversari quae a multis
retro Regibus Poloniae haberent. Itaque res diu ultro citroque legationibus et literis disceptata, tandem quod in
manifestum Reipulblicae bonum vergeret,
736

rejectis privatorum querimoniis, publico Ordinum consensu ac decreto definita et probata est; missique mox tam
ex Senatu quam Nobilitate viri primarii, qui novi vectigalis modum aestimarent, ordinarentque. Obiere per idem
tempus in Polonia Thomas Zamoyski supremus Regni Cancellarius, et Joannes Wezyck Archiepiscopus
Gnesnensis. Illi Georgius Ossolinskius Palatinus Sendomiriensis, huic Joannes Lipsius Episcopus Culmensis
suffectus est. Eodem anno Princeps Casimirus, Regis frater cum animi causa in Hispaniam navigaret, ac forte
Marsiliam profectus in littus Gallicum exscenderet reficiendis viribus, attinetur a praefecto Gallicano cum omni
comitatu, abductusque inde ad arcem Salona, et mox Citeronem, biennium prope sub custodia fuit. Tandem
summi Pontificis, et Regis Vladislai precibus, misso Christophoro Gassiovio Palatino Smolenscense, liberatur, et
data prius sponsione de ea custodia non vindicanda cum honore in Poloniam reducitur. Caeterum Galli causam
custodiae habebant, quod Poloni eo tempore Caesareis Legionibus immixti, et Princeps ipse Casimirus Caesari,
contra Gallos militavisset.
Inter haec Regi Galliae post viginti amplius annorum sterile conjugium ex Anna Maria Regis Hispaniae sorore
filius nascitur Ludovicus XIV. Ejus natales non Parisiis modo, ac per universam Galliam, sed in Hispania
quoque magno gaudio celebrati sunt. Clarus praeterea hic annus ortu illustrium liberorum fuit. Cesari
Maximilianus Thomas, Electori Bavariae Maximilianus Philippus Hieronymus, Regi Hispaniarum filia nata est.
At Taurini in Pedemontio immatura morte, et magno Provincialium luctu sublatus est FRanciscus Hyacinthus,
Princeps Sabaudiae, octo fere annorum puer uno adhuc fratre superstite Carolo Emanuele quadrienni. Quae mors
magis magisque Res Sabaudicas involvit, ut deinceps annis sequentibus narrabitur. Obiit per idem tmpus Pragae
Balthasar Marradius, Eques Melitensis, omnibus retro bellis in exercitu Caesaris, strenni ductoris famam
insignibus facinoribus consecutus.
JOAN. CLUV. EPITOMES HIST ORIARUM LIB. XII. APPENDIX.
VInariensis capto ut ante didiximus Brisaco, fessum multis praeliis exercitum sub anni hujus initium, in
Burgundiam hibernatum retraxit. Sumpta ibidem, ut in loco hostili, licentius hospitia, et nullo non cladium
genere miseri incolae a ferocimilite, quem superioris anni multiplices victoriae in omnem licentiam efferaverant,
afflicti, vexatique. Pontarlinum modicis viribus urbs cum aditu ac portis victores exclusisset, pene ultimo excidio
inconsultam fiduciam liit, incolis prope omnibus ferro flammaque trucidatis. Sed possessio Brisaci occulto inter
se dissidio Regem Galliae ac Ducem Vinariensem coepit collidere, dum uterque
737

urbem Rhenipotentissimam, atque adeo clavem Germaniae adse pertrahere nititur, Ille quia aurum et milites, hic
quod laborem, et pericula commodasset, suaque ipse virtute et ingenio rem difficillimam ad felicem exitum
perduxisset. Igitur Vinariensis magna praemiorum spe in Gallias evocatus venire non sustinuit. Caeterum
erupturam aliquando rem in graviores discordias mors Vinariensis oportuna composuit. Is enim adulto jam vere e
Burgundia educens, febri correptus Neoburgi in Alsatia diem extremum obiit, cura exercitus quatuor supremis
tribunis Erlachio, Nassovio, Rosa et Oehmo, quos etiam insigni legato prosecutus est, commendata; Annorum
fuit quinque et triginta quorum maximam partem toto hoc contra Caesarem bello exercuit, haud dubie si
supervixisset longius victorias producturus, quas illi supremo vitae anno magnas multiplicesque indulgens
fortuna contulerat; Pronepos fuit Joannis Friderici Electoris Saxoniae quem superiore saeculo (1547) Carolus
Caesar praelio apud Mulbergam captum, Electoratu, et magna ditionum parte multavit. Ipse anno hujus saeculi
quarto natus est, minimus quidem undecim fratrum qui fere omnes etiam adversus Caesarem militarunt, sed belli
gloria, animique magnitudine et felicitate omnium clarissimus. Vulgatum deinde est, de quo tamen nihil temere
affirmaverim, mortem ejus veneno festinatam, atque ejus rei deprehensa vestigia, dum corpus ad condituram
aperitur; nempe quasi nimia felicitate jam obstaret Sociorum nomini ac cupiditati, qui licet ab ipso multa ac
magna fieri optarent, tamen per hoc illum magni fieri aegrius ferrent. Sed sic est. Nemo fere magnus atque
excellens extra aciem sine veneni suspicione moritur, amatque vulgus de insignium heroum exitu atrocia credere,
et praedicare. Caeterum quantum rerum momentum in Duce situm sit statim apparuit. Primores enim orbi
exercitus amisso capite discordes dum alter alteri parere recusat, nulla re magna per totam aestatem effecta, nisi
quod Crucenacum, Bingiumque et alia nonnulla ad Rhenum loca interceperint, tandem auro Gallico deliniti, ad
461

