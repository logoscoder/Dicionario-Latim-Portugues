Martius in Martio campo cremaretur. Ejus acta conatus rescindere Cos. M. Lepidus, a Q. Catulo collega italia
pulsus, in Sardinia morbo et poenitentia periit.
Eodem temporum tractu nituerunt Philosophi, Diodorus Stoicus, Apollonius, et Molo Rhodii, praeceptores
Ciceronis: Oratores Romani L. Crassus, M. Antonius, C. Caesar, Strabo, et P. Sulpitius. M. Scaevola juris
scientia, quam propriae eloquentiae nomine celebrior. Historiographi, Caelius, Sisenna, Rutilius, Claudius
Quadrigarius, Valerius Antias. Attellanarum scriptor L. Pomponius. Rhetores, Plotius Gallus, Octacilius Piletus,
Chronographus Castor historica <gap desc='Greek word'/> scripsit. T. Lucretius veneris laudator venereo poculo
dementatus, sua manu periit.
Templa Daemonum celeberrima, Capitolium Romanum, et Fanum Dalphicum, LXXX ante Christum annis
eodem tempore conflagrarunt; sed utraque reparata sunt, donec vanae superstitionis deletor Christus caecas
erroribus terras illustraret.
183

PTOLEMAEUS X. DIONYSIUS, qui et Auletes. ANTIOCHUS et CLEOPATRA SELENE, ARETAS Arbas,
TIGRANES, Syriae Reges. MITHRIDATES, PONTI et ASIAE Rex. L. LUCULLUS, CN. POMPEJUS
MAGNUS, C. JULIUS CAESAR, M. CRASSUS, M. TULLIUS CICERO, Principes Romanorum.
PTolemaeus X. Lathuro mortuo suscepit regnum Aegypti, filius ejus plerisque habitus. Appianus et Strabo
nothum fuisse subindicant, Sylla profugum ad se Pt. Alexandri filium, Alexandrinis regem obtruserat: Sed eum
cives, insolentius imperantem, XIX regni die trucidarunt. Substitutum ei alterum fraterm expulere, donec ad
Auletem defluxit tyrannis. Hic se novum Bacchum appellavit, ab aliis Auletes propter non decora, minimeque
regia fistularum studia cognominatus. Is flagitiis et luxui deditus, vix quicquam regium praeter nomen habuit.
Similiter Syriae regnum, intestinis Seleucidarum dissidiis consumptum, tenente jam Caelesyriam Areta,
Antiochus tueri non potuit. Itaque cum pars Mithridatem Ponticum, pars Ptolemaeum ab Aegypto arcessendum
censeret, occurreretque, quod Mithridates implicitus bello Romano esset, Ptolemaeus quoque semper hostis
fuisset Syriae, omnes in regem Armeniae Tigranem consensere, instructum praeter domesticas vires et Parthica
societate, et Mithridatis affinitate. Igitur is subactis Atropatenis, Gordyaeis et Mesopotamiis, transmissoque
Euphrate, Syriam ac Phoenicem vi occupavit, Ptolemaidem L hominum millibus circumsedit, Cleopatram
Selenen, Syria expulsam, cum aliquandiu obsidione eam vexasset Seleuciae, captam interemit.
Regnabat tunc in Palaestina regis Alexandri vidua Alexandra, sed vis imperii erat penes Pharisaeos, quibus
Johannes Hyrcanus et Alexander reges erant adversati, eorumque traditiones aboleverant. Illinunc indulgente
Alexandra, rerum potiti, quoscunque suis partibus infestiores noverant, viros Judaeorum fortissimos, fictis
criminibus ad supplicia rapiebant, regnumque praesidibus suis orbabant. Hyrcanus major filiorum Alexandri,
praeerat sacerdotio, ac segnitie insita animi ad omnia connivebat: Aristobulus minor principatu excludebatur.
Cum ad Ptolemaidem sederet Tigranes, regina genti suae timens, magni momenti munera ad eum misit,
omnemque de Judaeis fidem policita, regunm novem annis in quiete habuit. Aegrotante autem illa, paternorum
amicorum sanguis, et contemptus intolerantia Aristobulum in vindictam excitavit: qui occupatis celeriter
castellis, quae pleraque occulti amici ipsius tenebant, rem eo deduxit, ut frater Hyrcanus Pontificatu contentus
regnis administratione ipsi cederet, Olymp. 177. Q. Hortensio, Q. Metello Cretico Coss.
Reliqua omnis Syria per XVIII annos Tigranes potiebatur, Antiocho in Ciliciae angulo delitescente. Sed sicut ab
hostibus tuta erat Syria, ita terrae motu vastata est, quo centum septuaginta millia hominum, et multas urbes
periisse tradunt. Quod prodigium mutationem rerum maximam portendisse, manifestissimo eventu cognitum,
paulo post universo Seleucidarum regno in Romanorum potestatem redacto. Romani interea Syllanae
proscriptionis reliquias tollere laborabant, ut intestinis tandem dissensionibus liberati, expeditiores adversus
Mithridatem, irritatum potius, quam victum a Sylla, vires promerent. Igitur supererat proscriptorum a Sylla
ducum fortissimus, Q. Sertorius, jam in Africa, jam in Balearibus insulis fortunam expertus, missusque in
Oceanum, fortunatas insulas penetrarat. Tandem Hispaniam armavit, viro cum viris facile convenit. Nec alias
magis apparuit Hispani militis vigor, quam Romano duce.
184

L. Manlium Galliae proconsulem, et M. Antonium legatum per Hirtuleium Quaestorem praelio vicit. Cum
passim urbes subigeret, ac in ipsis prope cervicibus haereret Italiae, additus Q. Metello Pio. Cn. Pompeius,
quaestor adhuc, imperio consulari, novo exemplo, instructus. Hirtuleium Metellus in Betica cum omni exercitu
cecidit, Galliam recepit Pompeius. In Hispania dubio eventu cum Sertorio conflixit, ut singula ex utraque parte
cornua vincerent. Mox Metellus et Perpenna cum duobus exercitibus a Sertorio fusi, partemque victoriae ei
auferre cupiens Pompeius, accessio factus cladis. Obsedere deinde ambo duces Calagurium oppidum, non
levioribus suis, quam obsessi Sertorii damnis, qui multos interim amicorum crimine proditionis insimulatos
interemit, quorum caede viam exitio suo paeruit. Mithridates ea libenter accepit, ictoque cum Sertorio foedere,
classe ejus adjutus, M. Aurelium Cottam Cos. ad Chalcedonem praelio superavit. XII. Romanorum millia praelio
navali, V pedestri congressione ceciderunt. Sertorius omnibus belli militiaeque artibus Pompeio par et Metello,
ab obsidione Calagurii depulsos, coegit diversas regiones petere, Metellum ulteriorem Hispaniam, Pompeium
Galliam. Ad ultimum a suis desertus et proditus, transfugarum M. Antonii et M. Perpennae, aliorumque
116

