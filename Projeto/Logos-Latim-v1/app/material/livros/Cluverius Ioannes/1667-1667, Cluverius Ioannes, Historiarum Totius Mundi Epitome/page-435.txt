Bambergensis Praesul, renunciat foederi Catholico, seque Regi Sueco obligat, direptionem sui territorii auro
redimit. Pari felicitate Wertheimum, Miltenburgum, Bobenhusa Suecis; Munda, Fulda, Huxaria Hassis subactae.
Caesarianis Wertheimum recuperaturis, grandis per insidias ingesta clades. Franconiae oppida pleraque in Regis
verba jurarunt, permissa, uti fas est, subditis religionis et conscientiarum libertate.
Kal. Novembribus Hanovia, urbs elegans, repentina Christophori Haubaldi irruptione capitur: praesidiarii arma
ponere adacti, ut ea resumerent, plerique Regi Sueco sacramentum dixere.
Inter haec victoriae Lipsiensis fama inferioris quoque Saxoniae exercitus Caesarianos pervasit, excelsosque eis
detraxit animos. Rostochium Megapolitanis Ducibus deditum. Id sesquimille Equites, XIV peditum vexilla
tenuerant, qui abitionem, resque salvas pacti excessere. Wismaria confidentius restitit. Eruptione ibi pugnatum,
accepta utrinque clades. Tandem luce Thomae Apostolo sacra, deditio urbis a Grammio, militum praefecto
extorta: qui tria educens millia bellatorum, quod parum sincere pactis stetisse deditionis videbatur, GryphiWaldiam missus, ejusque miles partim caesus, partim sacramento Suecico obligatus est. Secuta passim
Caesarianorum fuga, cum aliquot septimanis nihil de Comite Tillio certi constaret, mortuumque virum ex
vulneribus sama sereret. At ille refovere valetudinem, recolligere sparsas exercituum reliquias, meliori se
fortunae parare coepit, Altringero et Fuggero, qui adverso praelio abfuerunt, haud modicas circumductantibus
copias, labantemque Caesaris causam nonnihil instaurantibus.
Juxta Rotenburgum ad Tuberam improsperum rursus praelium Caesarianis fuit. Mergentheimum Suecis
traditum. Similiter Aschaffenburgum, seu Asciburgium, Moguntini Archiepiscopi sedes, et Steinheimum Regiis
accessere partibus.
Neque nundinale illud Musarum Athenaeum, Caesarum inauguratione, totiusque Europae mercatu celeberrimum
Francofurtum, victori Gustavo portas clausit. Saxenhausae praesidium Rex locavit XVII Novembris. traductus
Francofurto exercitus Hochstum cepit. Russelsheimum ad Moenum fl. Darmstadinus ei Landgravius Georgius
concessit. Maeni accolae imperata facere coacti. Sociatis ibi Guilelmi Landgravii copiis, Rheingavia subacta,
pactisque exinde argenti pensionibus derelicta est. Moguntinus Elector Anshelmus Casimirus, ac Praesul
Wormatiensis Coloniam secessere. Rex Suecus, comperto, Tillium e Noribergensi agro discessisse, tractus
montani, Bergstras appellitant indigenae, dominium sibi vindicavit, atque ad d. VII. Decembris Rhenum
transmeare copias jussit. Quingentib bellatores, qui primi transierant, tam validas in XIV Hispaniensium equitum
alas fecere impressiones, ut eas, priusquam subsidiarii alteram ripam attingerent, in fugarn agerent. Rex, cognito
suorum periculo, palmas in caelum tendit, Deique Opt. Max. imploravit opem, et obtinuit.
Superato Rheno, Oppenheimum expugnatur XVII Decembris, Steinum ab Hispanis, Wormatia a Lotharingis
deseritur, sextoque post die (erat XXIII Decembris) Moguntiacum, cum arce et propugnaculo, post acrem aliquot
dierum oppugnationem, traditur Regiis. Eorumque locorum exemplum
695

Bingiu, Altzheimum, Konigsteinum, in eandem sortem traxit. Baccheracum, Boppardiam et confinia
Rheingravius subegit Regi, cui Natalis Christi Moguntiae solemniter celebratus, ejusque in arcis templo sacrum
Euangelico ritu factum.
Mira sane felicitas, totam Germaniam a mari Balthico usque Moguntiacum victricibus armis uno anno peragrare,
Viadro, Havelo, Albi, Visurgi, Rheno, Maeno, aliisque fluminibus habenas injectare, victos oppressosque antea
repentinae fidueiae successibus exultantes victores metus ac formidinis implere. Accessit mox et Manheimum,
ad Rheni Nicrique confluentes permunitum oppidum, deinde et Heilbronna, Fridberga, Wetzlaria, aliaque
Wetteraviae oppida. Quid multa? Spira, Landavia, Weissenburgum, Germersheimum, praeclarae urbes, Suecicis
patuerunt praesidiis.
Jamque et coelum ipsum, terraque parum propitia Pontificiis visa. Neapolitanus Italiae tractus terrae motu
quassatus: Mons vesuvius incendio flagrare tremendo coepit, saxa ingentia ad XX millia passuum projectavit.
Jesuitici templi recens structae turres, Viennae in ipso Caesaris conspectu, ventorum impetu prostratae. Nec
mirandum sane, tot facinoribus foedum annum a Deo quoque Omnnipotenti tempestatibus et morbis insignitum.
Omne enim mortalium genus aut pestilentia, aut febres, aut capitis dolores dorsique depopulabantur, tanquam
communi mortalitate saevitatem armorum praevenirent. Sophia eminentissima Daniae Regina, LXXIV vitae
annos sanctissime actos, beatissimo fine clausit, praecipuorum melioris orbis principum aut genitrix, aut cognata.
Supremus ei dies IV Octobris suit.
Initia sequentis anni nobilitarunt legationes Angli et Franci Regum, et Ragotzii recentis Transsylv anorum
Principis, ad Gustavum Regem et Joannem Georgium Septemvirum. Franci Regis postulato induciae concessae
sunt, intra quas Dux Bojoariae Maximilianus, foederatique Romanense cum Regiis transigerent. Videbantur
enim secessionem a Caesarianis meditari, neutrarumque velle partium fieri. Sed brevi patuit, aut fictas hasce
consultationes, aut majori autoritate disjectas esse, Urbano Pontifice ex Italicis Ecclesiasticorum proventibus
Caesari decernente subsidia, et Germaniae Praesulibus cum Bavaro Electore, quicquid restabat virium,
consociantibus.

435

