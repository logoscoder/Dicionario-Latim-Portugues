hanc editus est Cainus, deinde Abel, Sethus, et utriusque sexus alii. Sic Adamus ad nongentesimum
tricesimumque annum producta vita obiit.
CAINUS.
AT Cainus, instigatore Satana, indigne ferens Abelis pietatem et justitiam, conatus et ipse est aliquo pietatis
exemplo Deo se parentibusque suis probare, quamtumvis Deum juxta ac fratrem
2

ipsomet corde aversaretur. Quare cum sacrificandi ritum creatori placere cognovisset, ad memoriam
promissionis de semine mulieris conterendo quidem a Satana, at vicissim Satanam contrituro conservandam,
stato eum tempore simul cum fratre excercendum duxit. Ibi vero Deus cordium scrutator, Abelis sacrificium igne
coelitus demisso approbat, Cainum aspernatur, addita comminatione, ni deinceps pravis, quas animo concepisset,
cupiditatibus resistat, ac pietatem justitiamque colat, poenas peccati ejus haud semper quieturas. Illevero tantum
abfuit ut divino monitu resipisceret, ut paulo post fratri nihil mali metuenti vitam nefarie ademerit, apertumque
se Dei justitiaeque omnis hostem professus sit. Quare a parentum exclusus consortio, ad orientales mundi plagas
profugus a Deo bonisque omnibus exul, vitam agrestem et feram amplexus est, filiosque deinde ac nepotes sibi
similimos propagavit. Nihilominus homo demens urbem primus condere, eique primogeniti sui Hanochi,
tanquam novi mundi dedicatoris nomen imponere ausus est, quasi non exilium sibi, sed Dominium totius orbis
scelere acquisivisset.
SETHUS.
VEruntamen Deus hominum sibi adhaerentium partibus non defuit, sed pro Caino tanquam mortuo aliud Adamo
semen statuit, Sethum a divino positu Hebraeis appellatum. Is ducentesimo jam et trigesimo mundi anno
produxit Enoschum, qui sanctis a Dei nomine appellationem tribuere, et Cainaeos ab impietate et injustitia ad
Dei amorem et reverentiam revocare, gravissimis exhortationibus instituit. Huic filius fuit Kenan, Kenani
Mahalaleel, isti Jaredus, pietatis et amicitiae Dei cum progenitoribus suis praecones et promotores acerrimi.
LAMECHUS.
ABnepos Caini Lamechus, impietatis avitae haeres et aemulus, conjugium ipsum generis humani fontem
maculare exorsus est. Nam cum viris divino instituto uni tantum uxori jungi liceret, ille duas duxit, haud
absurdum ratus, si hoc pacto alteros piorum coetus numero filiorum superaret, ac mundi possessionem ad se
traheret. Ejus filii auspicia patris secuti, totos se rebus mundanis manciparunt, vias ac rationes commenti, quibus
populos terrarum, qua Marte, qua arte, sibi obnoxios redderent. Eorum primus Jabal (a proventibus Hebraeis
dictus) rationem multiplicandorum pecorum et jumentorum monstravit mortalibus. Alter Jubal a cornibus
arietinis ducto nomine, cornibus animalium et intestinis ad laetitiam et bella uti docuit. Tertius Tubalcain (ex quo
gentibus Dei Vulcani nomen) ipso nomine orbis imperium Caino pollicitus, ferramentorum et armorum
faciendorum artem primus adinvenit. Itaque Lamechus tali prole elatus, caedibus grassari nihil dubitavit,
majoremque sibi, quam avo olim fuisset, fundendi sanguinis impunitatem arrogavit publice. Sic anno mundi 500
libido insana caedesque, exemplis introductae pessimis, vires in mundo sumsere.
HENOCHUS.
IGitur visum Deo est generatione hominum septima singularem plane virum excitare de Sethi familia. Natus
anno mundi 622 Jaredo Henochus (Latine melioris mundi dedicatorem dixeris) magno spiritu impiis Dei ob
oculos posuit judicium, deque beatiore seculo piis praeparato, ultra 300 annos fidentissime concionatus, tandem
non gustata morte ad superos vivus transiit, universae posteritati specimen pietatis perenne, praemiorumque ejus
quasi sponsor futurus. Itaque cum anno mundi 930 humani generis parens Adamus diem extremum clausisset, ne
ex communi mortis lege somniare pergerent mali, nihil inter se Deique filios interesse, quod uni fato utrique
debeientur, per Enochi vitam, migrationemque
3

beatam patuit, nimium eos falli, qui in hujus mundi caeno spem universam desigunt, aeternitatis cognitione ex
animis plane deleta. vivebant eo tempore, quando Enochus ad Deum raptus est, majores ejus, Patriarchae merito
dicti, solus Adamus ante 57 annos obierat. Videbat Enochum Lamechus, e Mathusale filio nepos; filius ipse
Mathusales extremum mundi casum, diutissime omnium vivendo pene assecutus, patris sui exemplum omnibus
posteris, pro efficacissimo ad pietatem spectaculo, jugiter memoravit.
NOES.
SExagesimo nono post avi translationem anno nascebatur Lamecho Noes, a quo pater refectionem speravit in
terra, divinis diris obnoxia. Noes usque ad annum aetatis 500 ipso etiam conjugio abstinuit, vitamque plane
divinam in confertissima improborum hominum multitudine constantissime duxit. Nam Cainaei nihil Enochi
exemplo meliores, subinde deterius profecerant, totique jam rapinis foedisque voluptatibus dediti, totius
dominium orbis quocunque modo sibi vindicare non cessabant. Unde filiarum ex illis prognatarum venustate
(nam accendendis libidinibus se totas componebant) illecti Dei familiares, amores illarum divino amori
praetulere, moxque ipsa conjugia in augmentum impietatis et tyrannidis vertere. nam progenitiex illis paterno
maternoque jure, sibi dominatum asserebant mundi: cumque artes et violentiam Cainitarum imitarentur,
stemmatis etiam et titulorum dignitate, corporumque grandium mole, scelerum turpitudinem velabant. Quare
4

