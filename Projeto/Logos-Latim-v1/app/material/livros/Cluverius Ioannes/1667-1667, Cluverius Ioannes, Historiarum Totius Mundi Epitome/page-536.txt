duas praecipue naves, Bonaventura et Esperance dictas, inter Hollandorum legatos, et Angliae Regis
Commissarios transactum, inque has conditiones consensum est. 1. Sincera et Firma amicitia inter partes
deinceps servabitur. 2. Partes se mutuo ab omni illata injuria tuebuntur. 3. Neutra in alterius ditionem populos,
portus, munimenta etc. quicquam hostiliter suscipiet. 4. Nec alterutrius hostes auxilio Juvabit. 5. Sed contra se
mutuo adversus omnes rebelles, aut hostes defendent. 6. Neque Regi neque ordinibus alterutrius hostes, in portus
suos recipere fas erit. 7. Sed mature praemoniti illos ilico alio se recipere jubebunt. 8. Nec rebelles aut fugitivos
recipient. 9. Se mutuo debito cultu excipient. 10. Ordinum naves Anglicis Myoparonibus per mare occurrentes,
amplustria et vela demittere tenebuntur. 11. Neutra pars piratas in suos portus recipiet. 12. Nec quoque eos qui
sub aliorum, alterutrius hostium, Principum titulo, piraticam faciunt, quos (Kapers) vocant. 13. Si alterutra pars
cum aliquo alio principe aut Republica foedus ineat, altera in eo, si voluerit, comprehendetur, nec clam alteram
quidquam concludetur. 14. Si ex alterutrius incolis, aut subditis, aliquis quidquam contra hoc foedus commiserit,
haud quaquam ideo illud vitium faciet, sed transgressores punientur, et parti paesae satisfier. 15. Insula Puleron
Brittanniae Regi restituetur. 16. Alterutrius subditis, liber in alterutrius ditionem, introitus, et per eam transitus
dabitur. 17. Naves, tempestatibus, aut piratis, in alterutrius portus delatae aut compulse, libere, quando velint, ex
iis rursus vela facere poterunt, nec vectigal aut impositum aliquid ab iis exigi poterit. 18. Alterutrius subditi, in
alterutrius portibus, sinibus, aut fluminibus neque ipsorum bona, ad alios quam ad quos exierant, seu belli seu
pacis usus detineri non poterunt, nisi summa exigente necessitate, habita tamen detentionum, quae secundum
alterutrius leges et jura fiunt, ratione. 19. Mercatoribus, aut eorum ministris uti et naucleris nautisque reliquis, ad
sui bonorumque suorum defensionem, in alterutrius ditionibus, omnia genera offensivorum et defensivorum
armorum circumferre licebit. Sed in diversoriis arma ponere tenebuntur, eademque resumere, ad naves redeuntes
poterunt. 20. Defensoriae alterutrius naves, inter navigandum, per mare aliquas onerarias alterutrius, aut in
communi foedere comprehensorum naves, per mare assequentes,
860

eas ab omni hostium injuria defendere tenebuntur donec eundem cursum prosequuntur. 21. Utriusque partis
scrutatores, aliique ejusmodi Ministri, non amplius, quam iis in commissis et instructionibus concessum est,
exignet. 22. Si alterutri, aut alterutrius subditis, alique injuria putetur illata, propterea, non retorsionis aut
recaptionis, aut aliae istiusimodi literae concedent antequam, secundem leges, a judicibus de re cognitum sit. 24.
Si cui alterutrius subditorum speciales literae commissionis fuerint concessae, hic fidejussoribus, antequam eas
literas recipiat, cavebit, se nullum damnum alterutri parti illaturum. 25. Utrique populo, in alterutrius portus liber
accessus, ibique quamdiu visum fuerit commorandi, copia erit. Adeo tamen ut Myoparones octenarium numerum
non excedant: et si excesserint, sine praemissa venia portus non intrabunt, nisi tempestatibus, aut morae periculo
agantur. 26. Utraque pars hos articulos fideliter observabit, et observari curabit. 27. Utraque pars praefectos suos
adhaec observanda sacramento obstringet. 28. Intra trium mensium spatium hinc Britanniae Rex, illinc Ordines
haec transacta rata facient, et sigillis confirmabunt. Separatim conclusum si quid Regiae supellectilis, aut
monilium, in Belgio detineri deprehendatur, illud per Magistratus, quam amice fieri pollit, omni injustitia amota,
exigetur. Sique eorum, qui Regis Caroli primi in mortem consenserint, in iisdem partibus deprehendantur, ii,
postquam magistratus aut Ordines de re certiores facti suerint deputatis ad eam rem a Rege, in Angliam
transimitendi, tradentur. Istiusinodi fere hujus foederis conditiones fuere. Lausonius Angliae Regis
Archithalassus cum Algerianis Barbaris hoc tempore quoque pacemsancivit, cujus conditionibus, memorandis
brevitatis causa supersedebimus. Sed Mauri nihilominus, octo Hamburgenses, et sex tam Gallicas quam Italicas
et Hispanicas naves cepere. Lusitani sub hoc tempus Hispanos in Provincia Beira, aggressi, horum copias
fuderunt, plurimosque tam occiderunt, quam ceperunt. Illorum Rex, justitiae argumentum, praefectum quendem,
qui multa pupillorum bona ad se pertraxerat, securi percuti, et ejus secretarium suspendio necari jussit. Mense
Septembri, Classis Turcica, quae Caravana dicitur, Constantinopoli Aegyptum navigans, a Venetis prope
insulam Stanchium intercipitur, et post aliquot horarum pugnam, tres naves, quae ab iis Sultanae vocantur, et
decem minores capiuntur. Quarta Sultana, flammis cum imperatoris Pellice, decemque nobilibus mulieribus,
consumitur. Victores ingenti praeda potiti sunt. Sed Turcici praefecti, qui fuga evaserant, ab Imperatore male
multati, et quidam morte affecti sunt. Inter Galliarum et magnae Britanniae Reges, de Gallis Dunkerka tradenda
conventum est. Gallus quinque millionibus florenorum solutis, magna solemnitate, urbis possessionem
capessivit. Sub hoc tempus Galliarum Regina puellam enixa est, atque adeo illud Regnum et praecipue Regiam
urbem magna laetitia perfudit. Quae paulo post, defuncto partu in luctum commutata est. A Galliarum Rege, et
Pontifice jam ad arma conclamabatur. Hinc et illinc magni scribuntur exercitus, et magno studio delectus
habetur. Proponebantur tamen conditiones pacis. Ut Cardinalis Imperialis dignitate moveretur, et Genuam
patriam suam mitteretur. Ut Pontificem cognatum suum Ducem Farnesium, ad Ducem Crecaeum (in cujus
personam dictum facinus cmmissum erat) mitteretur, qui eum deinceps honorifice romam deduceret. Ut Marius
Chisius confiteretur, se ejus facti et consilii participem fuisse. Ut Corsi tota Ecclesiastica ditione prohiberentur,
quique ex iis capti erant, extemplo in crucem agerentur, et in quatuor partes secarentur. Ut Avenionensibus, qui
Pontificis praesidium expulerant, venia daretur, atque omnia in priorem statum reponerentur.
861

536

