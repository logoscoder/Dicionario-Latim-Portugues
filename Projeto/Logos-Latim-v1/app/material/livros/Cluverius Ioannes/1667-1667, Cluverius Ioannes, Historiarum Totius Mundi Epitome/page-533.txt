detecto, de facinorosis Patre et filio extremum membrorum comminutione, de matre laqueo, supplicum sumptum
est. Poenas quoque in Anglia, novo Regis regimini, dedit Joannes Jacobi, Ecclesiae Minister, acriter in
Episcopos, eorumque regimen, atque adeo in ipsum Regem Regisque ministros invectus. Zarnetzius sub finem
hujus anni feliciter cum Russis conflixit. Russi maximam maximam partem aut capti aut occisi sunt. Victoriam
hanc excepit Vildae arcis, praesidiariis praefectum, ligatis manibus pedibusque hosti tradentibus, deditio. Dum
Poloni male contenti (ut dicebantur) seu seditiosi, Regis causam destituentes, obvia quaeque passim
depredabantur, nullis neque Regiis, neque Ecclesiasticis bonis parcentes. Barbari piratae hoc tempore, plures
quam quadraginta Christianorum naves interceperunt, atque adeo hoc anno, ut aiunt plures quam octies mille
homines servitio manciparunt. Procellae non minus variis partibus saevierunt, ad Hollandiae litora piscatores
quidam piscatum in altum evecti, decumano quodam fluctu, ob (Moerzee vocant) obruuntur. In mari
mediterraneo variae quoque naves undis hauriuntur, quin etiam promontorium (molem vocant) Algerianum,
subito, cum multis barbaris subsidit. Multae naves ejus casu suppressae sunt. In Angliam ex Indiis appulit navis
referens insulam Formosam, ab insigni purata quon oppugnari, decemque naves Batavia, cum duobus militum
millibus, obsessis auxilio missas. Et Lusitanos suis in iis partibus rebus diffisos Anglis Diu et Cambaiam, ad
Persicum sinum sita oppida tradidisse. Anglosque ut istorum locorum possessionem capesserent, quinque
myoparones, Duce Sluptonio equite, eo misisse. Hoc anno Romae mortuus est Lucas Ostenius, Pontificis
bibliothecae bibliothecarius, vir experientia et doctrina nulli secundus, quique Sueciae Reginae, ad Romanam
Relligionem, traducendae multum operae adhibuerat. Defunctus quoque est Theodorus Adolphus
855

Princeps et Episcopus Patriborniae, relicto magno sui, apud omnes Ecclesiasticos, desiderio; obtit quoque Julius
Mazarinus, de quo ante dictum; et Genuae Johannes Bernhardus Frigonius, ejus Reipublicae princeps; at hafniae
Joachimus Gersdorphius, Regni Drossardus regisque consiliarius, vir insignis, defunctus est. Parisiis vivere desiit
Bernhardus Foxius, Espernonii Vallettae et Candaulae Dux, eques regii ordinis, Aquitaniae praefectus, qui
Galliae coronae fidelis semper Minister extiterat. Mense Novembri regius Senator Gustavus Bielkius Holmiae
extremum clausit diem; quem alii ejusdem Regni Senatores, Comes Slippenbachius et Rosenhaen, secuti sunt. At
Cameraci Fontissaldaniae Comes, qui sanciendo, inter Galliarum regem, et Hispaniarum regis filiam
matrimonio, egregiam operam navaverat. Vir alioqui insignis, et de suo Regi egregie meritus.
Principio hujus anni pax inter Foederatarum Provinciarum Ordines, et Mahometen Palchan Tunetanorum Regem
sancita est. In hasce fere conditiones.
1. Praecedentia omnia damna et detrimenta mutuo illata oblivioni tradentur. 2. Nulla navigia ab alterutra parte
posthac capientur. 3. Si Hollandica navigia alique Tunetanorum bona vehant, ea strenue defendere tenebuntur. 4.
Alterutrius partis navibus ad alterutrius litora naufragium facientibus, tam homines, quam bona libertati
restituentur. 5. Ordinum subjectis, in Regno Tunetano nabitantibus, quando iis placuerit, quanvis inibi natis cum
omni familia, quo velint migrare licebit. 6. Alterutrius subjecti se mutuo nulla injuria lacessent. 7. Consul, aut
alius, iis partibus, Batavorum rebus praepositus, Tribunali ejus regni, sisti non poterit. 8. Neque ipse neque
aliquis Hollandorum, nomina, quibus aliquis hujus nationis obligatur, pro eo particulari, solvere non tenebitur,
nisi suamet ipsius manu, se ad illud obstrinxerit. 9. Alterutrius partis Myoparonibus, alterutrius portibus morari,
liberum erit. 10. Si Tunetanorum naves Hollandorum aliquos, hostibus corum stipendia facientes intercipiant,
eos servituti adsciscere, illis licebit, sed capti viatotes liberi demittentur. 11. Si Tunetanorum navis, suo sub
vexillo, Hollandicam navem, sictitio sub signo pugnantem capiat ea bona praeda Judicabitur. 12. Si quis
servorum cujuscunque nationis, ex regno Tunetano, ad Hollandorum naves libertatis ergo confugiat, Consul pro
eo hero satisfacere tenebitur, si mature fuerit ejus fugae admonitus, alias non. Inter Britanniae et Daniae Reges
faedus, superiori anno ictum, jam quoque confirmatur. Michael Abafti hoc tempore quoque, excluso Kimene
Jano ab Imperatore Turcico, in Transilvaniae Principem eligitur. Hic, abjurantibus se copiis, et Michaeli
sacramentum dantibus, in Hongariam se contulit. Algeriani piratae hoc mense Januario, plures quam viginti tres
Christianorum naves capiunt, partamque praedam triumphabundae in urbis ducunt portum. Obortae tempestates,
mense Februario, varia damna variis, partibus intulere. Dordrechtum magnam partem aquis stagnatur, vicina
quaedam territoria, ruptis aggeribus, aquis obteguntur. Roterodamum, Vlissinga, aliaque oppida, sua detrimenta
quoque sensere. Infinitae naves, tam in Texelia quam aliis portibus, nedum pleno mari, aut suppressae, aut in
proxima litor adisjectae sunt. Visurgis ex mari surgentibus aquis, ultra modum auctus, gravissima damna quoque
intulit. Anglia haud parum hac procella laboravit, adeo ut, uti omnibus pene communis erat injuria, omnium
pares querelae effent. Angli sub hoc tempus Tangerium, Portugalliae Infanti doti datum oppidum, sui juris
fecere, sed primo introitu, ab accolis Mauris, damna passi sunt. Corruptam fluviorum inundatione annonam, in
Galliis praecipue, gravis caritas et egestas excepit. Bestiarum usui vix commodi cibi, ab hominibus avide
856

petebantur, erant, quiex rerum desperatione sibi manus inferebant. Multi ex fame moriebantur, quantum,
miserantium opulentorum liberalitas suppeditare posset, crescenti indies egentium numero, sufficere non
videbatur. Famem, quod fieri amat, pestilentia excepit, inreliquos haud minori ferocia saeviens. In Anglia ex
Caroli primi Judicibus tres, Barckstedius, Ockeus et Corbetus, supremo supplicio afficiuntur, qui in Hollandia
533

