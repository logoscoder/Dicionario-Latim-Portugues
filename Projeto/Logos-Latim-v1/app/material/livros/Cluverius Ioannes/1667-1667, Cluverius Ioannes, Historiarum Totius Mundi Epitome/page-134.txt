gentium regibus sapientibusque magnitudine sua inducturus caliginem, aut potius, sivelint, adducturus lucem.
Qui LVII Augusto annos tribuunt imperii, ut necesse est, XLII anno Christum ortum; qui LVI, ut Tertullianus,
Clemens, et alii, XLI aiunt. Procurabat tunc Syriam P. Sulpitius Quirinus, rector datus C. Caesari Armen.
obtinenti, et Tiberium quoque Rhodi agentem colens, ut ait Tacitus Annalium tertio. Hic et remissus postea in
provinciam est, ad consiscanda bona Archelai, qui ex testamento successerat Herodi, Ethnarcha appellatus
Judaeae, Idumaeae et Samariae. Herodes enim Antipas, frater ejus, obtinebat Galilaeam, et Peraeam, qui ambo
nati erant matre Marthace Samaritana. Philippus autem Tetrarcha Batanaeae et Trachonitidis, aliusque Herodes e
Cleopatra Hierosolymitide erant geniti. Archelaum statim tumultus excepit Judaeorum, ad ferias Paschales pro
more patrio covenientium. Postularunt enim ad supplicium
212

eos, qui Herodi in puniendis Juda et Matthia legis peritis operam suam commodassent: missumque ad
comprimendos eos tribunum lapidibus vulnerarunt. Quamobrem Archelaus, immisso exercitu, ad tria eorum
millia trucidavit, reliquosque fuga disjecit. Eo deinde Romam profecto, ut confirmationem dominii ab Augusto
impetraret, Sabinus procurator, pecuniis inhians sacris et regiis, occasionem apertae seditioni attulit, exortique
sunt reguli, Judas, Simon, Anthronges, aliique, praetextu libertatis tyrannidem captantes. Nec sine plurima caede
ac sanguine sedati motus sunt. Quintilio Varo, quem post in Germania occubuisse diximus, tres legiones
Arabumque auxilia in Judaeam rapiente. Is uno crucis supplicio duo millia rebellantium absumpsit. Judaeorum
Legati L Romam profecti, stipatique plusquam octo millibus gentilium suorum urbem Romanam incolentium,
petierunt ab Augusto, ut amoto Archelao, provinciae Syriae attribueret Judaeam, juberetque gentem patriis
legibus et magistratibus, sub praeside Romano, vivere. Sed nihil impetratum, exacto jam tempore libertatis, et
exhibito, quem oracula destinaverant, Messia, qui tunc puer ex Aegypto in Judaeam, moxque in Galilaeam
reportatus, Patris aeterni jussu, anno aetatis duodecimo templum patris sui domum esse asseruit, et cum summis
patriae doctoribus triduum, maximo omnium cum stupore, disputavit. Anno ejus undecimo Archelaus a Judaeis
Samaritisque delatus, quod inique et crudeliter praeesset imperio, ab Augusto Viennam Galliae relegatus est,
opibus ejus fisco illatis per Quirinum, censum tunc agentem per Syriam, qui et Judaeam exinde Romanorum
provinciam constituit. Per eos dies Judas Galilaeus, Pharisaeis, et Sadducaeis, Essenisque, quartam Judaeorum
adjecit sectam cui religio fuit dominum quenquam nisi solum Deum dicere, suetumque pro libertate asserenda
mortem nullam detrectare. Laudabile quidem Judae institutum, si vel legitima potestate praeditus patriae
dignitatem defendere allaborasset, vel libertatem mentis et conscientiae soli Deo de votam, ab externa corporum
fortuna discernere didicisset. Sub Herode defecit et legitima summorum sacerdotum series, qui cum antea filii
parentibus, fratresve fratribus, non nisi defunctis, successissent; Tyrannus iste primus arbitrii sui fecit adimere
honores sacros vivis, et innocentibus, eosque in alios transferre. Id quod deinde Archelaus, et post eum praesides
Syriae imitati sunt. Venerat nimirum sacerdos aeternus, mox finem impositurus Leviticis sacris et sacerdotio.
Interim ut pax, ita togatae pacis artes sub Augusto imprimis floruere.
Laudantur ejus aetatis Philosophi, Athenodorus Stoicus, Sotion Pythagoraeus, Nigidius Figulus, Thrasyllus
Mathematicus, M. Terentius Varro in omni literatura versatissimus. Oratores Munatius Plancus, qui Lugdunum
condidit Galliae, Messala Corvinus praefectus urbis primus, et alii complures.
Poetae Latinorum praecipui, P. Virgilius Maro, Q. Horatius Flaccus, Val. Catullus, Cornelius Gallus, Aemilius
Macer, P. Ovidius Naso, Albius Tibullus, Sextus Aurelius Propertius, Publius Mimographus. Nec minores
Historiographi, Titus Livius Patavinus, Cornelius Nepos, Crispus Sallustius, Nicolaus Damascenus, Dionysius
Halicarnassaeus, Strabo Cappadox, C. Julius Hyginus Polyhistor. M. Verrius Flaccus, Asconius Paedianus,
Grammatici.
Sed quantum coelestis sapientia naturalem, tantum istos Simeon et Hanna vates, Zacharias Sacerdos, Maria virgo
et Elisabetha matrona, verae sanctitatis et eruditionis laude praecelluerunt.
213

TIBERIUS CLAUDIUS NERO, CARSAR.
TIberius Liviae filius, Octaviani privignus, Agrippinam Attici, ad quem Ciceronis Epistolae sunt, neptem, ex qua
Drusum filium habebat, repudiavit invitus, Juliamque Augusti filiam duxit. Julia deinde ab Augusto relegata, per
epistolas exorare filiae patrem, quantum in se esset, officii duxit: sed imperium nactus inedia eam exstinxit.
Mortuis Augusti nepotibus vel abdicatis, solus in speciem successionis allectus est, sic tamen, ut Germanicum
Drusi filium, fratris sui, adoptaret. Biennio ante obitum Augusti, lege per consules lata, provincias communiter
cum eo administrare coepit. Excessum Augusti non prius palam fecit, quam Agrippa juvene, qui solus de
nepotibus ejus supererat, interempto. Et tamen recusare ausus diu principatum, adhortantesque amicos increpare,
ut ignaros quanta bellua esset imperium, impudentissima simulatione, vera quidem, sed fallaci animo dicens, ut
quid singuli senatorum sentirent, callide exploraret: Quae res bonos quosque pessumdedit. Aestimantes enim ex
sua eum ingenuitate, cum sententias quasi ad ejus voluntatem promunt, incessere exitia postrema. Hic, quia Tib.
Claudius Nero dicebatur, eleganti joco a quibusdam Biberius Caldius Mero ob vinolentiam nominatus est. Satis
prudens in armis, satisque fortunatus ante sumptum imperium, dignusque principatu Augusto visus est: cujus
tamen vox excepta: Miserum populum Romanum, qui sub tam lentis maxillis erit. Inerat ipsi scientia literarum
134

