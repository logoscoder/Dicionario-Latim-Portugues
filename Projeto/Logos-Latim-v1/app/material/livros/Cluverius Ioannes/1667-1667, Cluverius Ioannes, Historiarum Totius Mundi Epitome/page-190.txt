delevit. Stabant acervi montium similes, fluebat cruor fluminum modo, captus rex nobilis Chonodomarius, fusi
omnes optimates, redditus limes Romanae possessionis.
Ac postmodum cum Alemannis dimicans potissimum eorum regem Badomarium cepit. Saxones, et partem
eorum Quados, in Bataviam insulam transgressos, multis praeliis fudit, multosque eorum legionibus suis
adscripsit. Ergo a militibus Augustus pronunciatur. Contra Constantius urgere legationibus, ut in statum
nomenque pristinum revertatur. Julianus mandatis mollioribus referre, se sub nomine celsi imperii multo
officiosius pariturum.
Hinc Constantius, superatis Sarmatis, qui Illyricum persultaverant, urgentibus contra Perlis, per Mesopotamiae
clades, magis magisque ardens dolore, atque ut erat talium impatiens, in radicibus Tauri montis apud
Mesocrenem febri acerrima, quam indignatio nimia vigiliis augebat, interiit, Augustus anno quarto vicesimoque,
octo solus, cum fratribus atque Magnentio sedecim. Felix bellis civilibus, externis lachrymabilis, (nam adversus
Persas novem praeliis parum prospere depugnatis, novissimam victoriam militum contumacia amisit) mirus
artifex in sagittis, a cibo, vinoque et somno multum temperans, mire patiens laboris, literarum ad elegantiam
prudens. Cultu genitoris satis pius, suique nimis custos, gnarus vita bonorum Principum quietam Remp. regi,
Spadonum, aulicorumque amori deditus, et uxorum: quibus contentus, nulla libidine transversa, aut injusta
polluebatur. Praecipue Eusebiam dilexit, decoram quidem, sed sterilem, per importuna ministeria vexantem
famam viri, contra quam faeminis modestioribus mos est, quarum saepe praecepta maritos juvant.
Ejus historiam, uti et suam, Aurelius Victor, qui tum floruit, ita finit. Ut Imperatore ipso clarius, ita Apparitorum
plerisque magis atrox nihil. Atque id in gubernatione etiam Ecclesiae nimis patuit, cujus religionem Marcellinus,
scriptor Ethnicus, anili Constantium superstitione confudisse ait, scrutando eam perplexius, quam componendo
gravius. Etenim maligna semper adversus Deum verum insectatio Diaboli, ab initio mundi nunc usque infusis
errorum nebulis, lubrica hominum corda perturbat. Postquam Christianis Imperatoribus, summam potestatem in
meliora vertentibus, Ecclesiam Christi insano gentium zelo persequi destitit, aliud machinamentum, quo per
eosdem Christianos Imperatores Christi Ecclesiam vexaret, invenit. Fit primum Arii discipulis et fautoribus per
presbyterum istum, olim Constantino a sorore commendatum, et venales aulicos, promptus et facilis aditus.
Suadetur Constantio, ut quosdam in DEO gradus credat, et qui per januam ab errore idololatriae fuerat egressus,
illusus a nugigerulis, in DEO fere Deos quaerit, et tanquam per pseudothyrum similem in errorem reducitur.
Perverso igitur zelo potestas armatur circumventa, et sub nomine pietatis vis persecutionis agitatur. De novi
nominis (Homousion id erat) electione contenditur, ut Arianorum potius Ecclesiae, quam Catholicorum sint.
Sequitur terrae motus horribilis, qui plurimas Orientis urbes solo stravit.
Caeterum initium turbarum ab Athanasii restitutione fuit, deinde a Constantinopolitani Episcopatus vacatione.
Athanasio imputabant Eusebius Nicomediensis, Theognis Nicaenus, et Theodorus Perinthius Episcopi, quod sine
Episcopali judicio sedem suam repetivisset, et vocabulum <gap desc='Greek word'/> minime in scripturis
repertum doctrinae admisceret. Quamobrem indignante Constantio, Romam profugit Athanasius ad Julium
Episcopum, qui Synodi autoritate volens decidere controversiam, non obtinuit, ut hostes Athanasii Romam irent:
Sed Georgius Alexandriam pro pastore lupus intravit, Eusebio apud Antiochiam LXXX Episcoporum
conciliabulum agente,
302

ubi et fides, deleta Homousii voce, exposita, et Eusebius Constantinopolitana in sede, quam pro Paulo
occupaverat, confirmatus est. Sed eo mox vita privato, Paulus a Catholicis resumptus, ab Arianis Macedonius
ordinatus est, cui cum suffragaretur Imperator, missoque Hermogene duce Paulum niteretur pellere, populus, ut
fit, longius pastoris sui amore provectus, Hermogenem interemit, domumque ejus incendit. Quam ob seditionem
civitati Constantinopolitanae annonae pars adempta. Paulus exilio multatus est. Macedonius tandem, non sine
civium trium millium sanguine, cupitum thronum adscendit.
Athanasius interim, faventibus Imp. Constante et Julio Episcopo Romano, regressus Alexandriam, tertio fugatur,
delatus ad Constantium, quasi frumenta pauperibus destinata, suis usibus applicaret: qui refugiens ad
Constantem, Synodi cognitionem petiit, socio Paulo, Byzantio exulante, qui tamen paulo post Arianorum missu
periit. Nec fortunata Macedonio possessio mansit Episcopes alienae, quin tandem ab Arianis ipsis pulsus, quia
Creaturam non diceret DEI filium, novam peperit haeresin, Spiritum Sanctum Patris et Filii ministrum professus.
Ergo de Constantis voluntate ingens apud Sardicam conventus agitur, trecenti occidentalium, Orientales LXXX.
confluxere; absolvuntque occidentales Athanasium et Marcellum Ancyranum; Nicaenam confessionem
confirmant, obnitentibus nequicquam Eois Episcopis. Ita vir egregius tertio ovibus suis redditur, Ursacio quoque
et Valente acerrimis ejus hostibus, a Julio Romano veniam erroris postulantibus. Sed Constante e rebus humanis
sublato, nacti occasionem Ariani, conspirant penitus Sardicensis Synodi decreta subvertere, revocantque in
memoriam Constantio, periculum a fratre ipsi ob Athanasium intentatum, clamantes, tam injuste ibi pro
Athanasio judicatum, quam Marcellum absolutum, qui nunc ipsius Athanasii judicio Sabellianus esse probetur.
Veruntamen ea tempestate Ariani perfidiam suam occultabant, nihil prius sibi agendum rati, quam ut eos ab
Ecclesia submoverent, qui semper eis velut murus obstiterant. Quare devinctum sibi habentes pravis
adulationibus Constantium, per ipsam multitudinem inexpugnabiles videbantur, quia omnes fere duarum
190

