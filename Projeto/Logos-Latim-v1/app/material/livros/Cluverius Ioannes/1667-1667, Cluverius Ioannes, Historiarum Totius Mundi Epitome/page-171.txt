appellata est. maximinus suspicatus ignavia suorum bellum trahi, duces suos interemit eo tempore, quo minime
oportebat, militesque jam ob famem murmurantes ex iratis iratiores reddidit. Itaque medio forte die cum a
praelio quiesceretur, et Maximinus et filius ejus quiescentes in tentorio occiduntur conclamantibus cunctis
militari joco, ex pessimo genere ne catulum habendum. Capita eorum contis praesia, et Aquileiensibus
monstrata, inde Romam missa sunt, ingenti Romanorum laetitia, dolore Barbarorum. Juniori Maximino superbia
imprimis obfuit, qua ipsum patrem superabat, genua et pedes nonnunquam sibi osculari passus, cum senior, licet
atrocissimus diceret: Dii prohibeant, ut quisquam ingenuorum pedibus meis osculum figat. Cadavera eorum in
profluentem missa, capita in campo Martio, insultante populo, exusta. Hic finis Maximinorum fuit, vita eorum
dignus. Nam praeter alia cruenta, saevitum est eorum imperio in Ecclesiae Christianae praepositos, tanquam
doctrinae ipsius duces, quorum tunc non pauci pro Christo oppetierunt. Ne plures occiderentur, divina
providentia obstitit, quae ante expletum triennium violentam dominationem obtrivit.
ANTONIUS GORDIANUS.
SEnatus autem Romanus, ne in timore potius quam in virtute opprimeretur, de corpore suo Maximum et
Balbinum Imperatores creaverat. Sed eos populus, severitatem Maximi veritus, non prius permisit stipatos armis
in platium
271

ire, quam nepotem Gordiani, qui perierat, Caesarem nuncuparent, agentem tunc, ut plerique tradunt, aetatis
annum decimum quartum.
Maximo pater fuerat faber ferrarius aut lignarius, sed per militarem industriam summi primum honores,
tandemque imperium ei obtigerat, confitente omnibus senatu, eo tempore aptiorem Romae ad principatum esse
neminem: Judicii texan fuit Maximus, neque aliis potius quam sibi credidit, nunquam iratus, nisi cum decuit,
factionibus se nunquam praebens. Balbinus nobilissimus, multarum rector provinciarum, bellicis rebus minor,
bonitate et verecundia majorem sibi amorem conciliaverat. In voluptatibus nimius, adjuvante divitiarum
abundantia voluntatem. Sed neuter gratus militibus, quod eum Imperatorem, quem ipsi legerant, perdiderant, et
eos habebant, quos legerat senatus: inde etiam frementibus ad senatus acclamationes, quibus dicebatur Maximo,
magnifice urbem intranti; Sapienter electi Principes sic agunt, per imperitos electi sic pereunt. Cum ergo jam
paratum esset, ut contra Parthos Maximus proficisceretur, Balbinus contra Germanos, puer autem Gordianus
Romae remaneret, milites occasionem quaerentes, occidendorum Principum, discordiis eorum sunt usi, quod
Balbinus Maxirnum quasi ignobilem contemneret, Maximus Balbinum quasi debilem calcaret. Ergo nacti
occasionem Maximum invadunt, cui Balbinus praesidium non misit, suspicatus id contra se peti; quibus inter se
contendentibus, superveniunt plures, necatisque ambobus, cum insultatione senatus et populi Gordianum
Augustum appellant, et in castra se recipiunt. Mox indicium non diu imperaturi Gordiani fuit, eclipsis solis facta
tanta, ut mox crederetur, neque sine luminibus accensis agi quidquam posset. Hic est annus, ut habet Censorinus
de die Natali, ab Olympiade prima millesimus et quartus decimus, ex diebus duntaxat aestivis, quibus agon
Olympicus celebrabatur, a Roma autem condita CCIOXCI, et quidem ex Parilibus, unde urbis anni numerantur.
Eorum vero annorum, quibus Julianis nomen est, CCXXCIII: Sed ex die Kal. Januar. unde Julius Caesar anni a
se constituti fecit principium. Ab excessu Alexandri Magni DLXII, sed quorum initia sunt a primo die mensis
Thoth apud Aegyptios, qui hoc anno fuit ante diem VII Kalend. Julii. Quam temporum annotationem ex
Censorino, illius scriptore, adjiciendam duximus. Anno sequenti Venusto et Sabino Coss. (verbis loquar
Capitolini) inita est factio in Africa, contra Gordianum tertium, duce Sabiniano, quem Gordianus per praesidem
Mauritaniae obsessum a conjuratis, ita oppressit, ut ad eum tradendum Carthaginem omnes venirent, et crimina
confitentes, et veniam sceleribus postulantes. Finita igitur sollicitudine in Africa, Gordiano jam iterum et
Pompeiano Coss. bellum Persicum nascitur, quod Sapores Persa, successor Artaxerxis, Parthis Mesopotamiam et
Syriam raptando, inferebat. Quare adolescens Gordianus priusquam ad bellum iret, uxorem duxit, filiam
Misithei, doctissimi viri, quem causa eloquentiae dignum parentela sua putavit, et praefectum statim fecit. Post
quod non puerile jam et contemptibile videbatur ejus imperium: siquidem et optimi soceri consiliis adjuvaretur,
et ipse pro aetate aliquantulum saperet, nec per spadones ac ministros aulicos matris, vel ignorantiae conniventia
amplius venderetur. Miser est enim Imperator (prout ipse Gordianus ad Misitheum scripsit) apud quem vera
reticentur: qui cum ipse publice ambulare non possit, necesse est ut audiat, et vel audita, vel a plurimis roborata
confirmet. Secutus est terrae motus eousque gravis, ut civitates cum populis terrae hiaut deperirent, ob quae
sacrificia per totam urbem totumque orbem terrarum, ex libris Sibyllinis celebrata. Aperto deinde Jano (quod
signum erat indicti belli) in Moesiam
272

itum est, et quicquid hostium in Thraciis fuit, deletum. Inde per Syriam in Antiochiam venit Gordianus, quae a
Persis jam tenebatur. Illic frequentibus praeliis pugnavit et vicit; submoto Sapore, Artaxansem, Antiochiam,
Carras, et Nisibin recepit, quae omnia sub Persarum imperio erant. Effectum denique est, ut Persae, qui jam in
Italia timebantur, in suum redirent regnum, totoque cederent Oriente, Sed haec omnia per Misitheum socerum
Gordiani, eundemque praefectum gesta, cujus viri tanta in Republica dispositio fuit, ut nulla esset civitas
limitanea potior, quae non posset per annonam eo convectam, exercitum populi Romani ac Principem ferre. Sed
171

