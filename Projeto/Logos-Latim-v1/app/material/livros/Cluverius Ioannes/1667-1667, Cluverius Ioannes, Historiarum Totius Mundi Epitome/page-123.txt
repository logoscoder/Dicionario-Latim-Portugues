millium passuum CLX. Apud Arvernos Vercingetorix Celtilli filius, cujus pater principatum totius Galliae
obtinuerat, incensis clientibus suis, egentium ac perditorum delectus celeriter habuit. Senones, Parisios, Pictones,
194

Cadurcos, Turones, Aulercos, Lemovices, Andios, Bituriges, maritimosque omnes sibi adjunxit, dubitantes
magnitudine coegit supplicii. Qua renunciata, Caesar omnibus consiliis autevertendum ratus, Narbonem advolat,
timentes confirmat, praesidia in Rutenis, Provincialibus, Tolosatibus, circumque Narbonem, quae loca erant
hostibus finitima, constituit. Per nives Gebennae montis, qua ne singulari quidem homini via patebat,
Arvernorum fines assequitur, priusque in unum locum omnes legiones cogit, quam de ejus adventu Arvernis
nunciari posset. Vellaunoduno Senonum, Genabo Carnutum, et Novioduno Biturigum, uno victoriarum impetu
capits, Avaricum, urbem Biturigum munitissimam, stimulante militem ad oppugnandum fame, quam Galli
crematis circum oppidis induxerant, tandem oppugnatione capit, ubi non aetate confectis, non mulieribus, non
infantibus ferrum pepercit. Ex quadraginta millibus vix octingenti ad Vercingetorigem evasere. Ille errare
dictitans, qui in bello omnes securos rerum eventus exspectent, seque hoc incommodum celeriter majoribus
commodis sanaturum, paulo ost Teutomari Nitiobrigum regis equitatu confirmatur. Caesar divisit exercitum,
quatuor legiones in Senones Parisiosque Labieno ducendas dedit, sex ipse in Arvernos ad Gergoviam applicuit
urbem, quae octoginta hominum millia muro, arce et abruptis defenderet. Ibi temeritate militum XLVI
centuriones, dum incontinentius hostium castra invadunt, desideravit. Heduos antea amicissimos Litavicus ad
defectionem interim impellit. Igitur Caesar trans Rhenum in Germaniam mittit, equitesque ab his, et levis
armaturae pedites accersit. Eorum ope Vercingetorigem, Heduis auxilia ferentem, vincit. Alexiam edito in colle
sitam circumvallat, et fame ad extrema consilia adegit. Confluunt eo Gallorum peditum CCXL millia, VIII
equitum, pugnatur acriter, et dies integros, omnia tentantur. Tandem Galli terga vertunt, fit magna caedes.
Conspicatus ex oppido caedem suorum Vercingetorix, ad utramque rem se offert, seu morte su aRomanis
satisfacere velint; seu vivum tradere: deditur ergo, arma projiciuntur, Hedui in fidem Caesaris redeunt. Labienus
Parisios, Bellovacos Caesar magna caede edomat, exemplum reliqui tot cladibus fracti sequuntur. Uxellodunum
pertinacissime propugnatum, siti fregit Caesar, intercisis cuniculis aversisque venis ejus fontis, qui unicus
oppidanis aquam subministrabat. Deditis ibi omnibus, qui arma tulerant, manus praecidit, vitamqe concessit, quo
testtior esset poena defectionis. Sparsis denique per totas Gallias militibus, nequa pars vacua ab exercitu esset,
defessos tot adversis praeliis blande appellavit, et nulla onera nova imponendo, conditione parendi meliore facile
in pace continuit. Sub haec Ptolemaeus Auletes, Aegypti rex, anno regni XXIX decedit, successore puero
annorum tredecim, qui sororem Cleopatram uxorem duxit.
Jam pene supervacaneum videri poterat, eminentium ingeniorum notare tempora. Quis enim nescit diremptos
gradibus aetatis floruisse hoc tempore Cicernonem, Q. Hortensium, M Crassum, M. Catonem, Sulpitium,
moxque Brutum, Calidum, Caelium, Clavum, et proximum Ciceroni Caesarem, aemulumque Thucydidis
Sallustium; autoresque carminum Varronem et Lucretium, neque ullo in suspecti operis sui carmine minorem
Catullum.
195

IMPERIUM ROMANORUM.
C. JULIUS CAESAR.
CJulius Caesar novem aestatibus pacata, aut potius exhausta viris opibusque Gallia (nam amplius CCCC
hominum millia occiderat, plura ceperat) in Italiam profectus cognoscit ex C. Curione Tribuno plebis, quem
dissoluto ejus aere alieno sibi conciliarat, legionum suarum duas, quae ex S. C. deberent Bibulo ad Parthicum
bellum tradi, per M. Marcellum consulem addictas Pompeio, atque in Italia retentas esse. Hoc facto parari contra
se arma ratus, dimissurum se tamen exercitum, si a Pompeio dimitteretur rescripsit, et si sui ratio proximis
comitiis haberetur. Sed Caesari ea negantur: jussus venire privatus, et petere more majorum. Ille contra flagitare
decreta a Tribunis pl. antea favente Pompeio, condita: ac nisi in fide permaneretur, non dimittere exercitum.
Ergo ut in hostem decernitur. M. Antonius et Q. Cassius Tribuni plebis, quorum intercessionibus id. S. C.
impediebatur, Curione Caelioque comitantibus ad Caesarem profugiunt. Ita C. Claudio Marcello, L. Cornelio
Lentulo Coss. post urbem conditam annis DCCIII praecedente Solis deliquio, bellum civile exarsit, execrandum
et lacrymabile, quo, praeter clamitats infandas, quae praeliis acciderunt, etiam Romani nominis fortuna,
totiusque urbis status immutatus est. Justissimus quisque et a Pompeio exautorari volebat copias. Pompeius enim
per triennium, absens ipse et praesidens urbi, Hispanias per legatos suos administrabat, et iis qui a Caesare
exautorandos censebant exercitus, assentabatur: iis qui ab se, adversabatur: qui, si perfectis muneribus theatri,
ante biennium, valetudine (pro qua tum universa Italia vota suscipiebat) decessisset, magnitudinem suam
illibatam ad inferos detulisset. Causa quidem eius videbatur melior. Caesaris autem erat firmior. Pompeium
senatus autoritas, Caesarem militum armabat fiducia. Vir antiquus et gravis neutras partes laudaret: nemo sanctus
injuriam privatam patriae subversione vindicandam duceret; prudens sequeretur Caesarem, et illa Pompeii
gloriosa, haec terribiliora duceret. Caesar Rubicone flumine transmeato, mox ut Ariminum venit, quinque
cohortes, quas tunc solas secum habebat, quid facto opus esset, edocuit. Deplorans enim injurias suas, causam
belli civilis pro restituendis in patriam tribunis testatus est. Auximo capto, terroris implevit Romam, Lentulo et
123

