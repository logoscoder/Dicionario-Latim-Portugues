quaesivisset. Nam in Italia omnia ubique omnibus concessit, e quibus pecuniam abr adere potuit, venditurus
imperium, si emptorem habuisset. Gallis jura regni Arelatensis indulsit. Silesios principes, quos pater ejus a
Polonico regno disjunxerat, partim emptione et pretio, partim armis, partim matrimonio Annae Suidnicensis,
Bohemiae adstrinxit. Marchiam Brandeburgensem a Bavari posteris versute emptam, Sigismundo, suo ex
Elisabetha Stetinensi filio, attribuit. Anno LXI natus erat ei filius Venceslaus ex Agnete Palatina, quem maxima
solennitate baptizandum curaverat, tantique ponderis aurum, quanti infans esset, miserat Aquisgranum, ut Divae
eum virgini commendaret. Ei bimulo diadema Bohemicum, quindecenni Augustum nomen comparavit. Nam
cum principes Electores haud facile ad eam rem trahipossent, ut duos adsciscerent Augustos, quod virtute non
poterat, pretio obtinuit, promissis cuique Electori centum millibus aureorum. Quos cum repraesentare non
posset, publica illis Romanae Reipublicae vectigalia obligavit, perpetuum Imperii detrimentum, libertatis
Electorum pignus. Hinc enim Augusta potestas pene ad nihilum redacta, attollere deinceps caput nequivit,
Electoribus semper jurejurando adigentibus Caesarem, ne pignora addicta revocet. Signismundum, cui Mariam,
Ludovici Hungari filiam, desponderat, pro spe regni in Pannoniam misit, literis moribusque Hungaricis
imbuendum.
Gessit potestatem annis XXXI, defunctus anno ejus seculi LXXVIII. De eo postmodum{Jac. Spigel ad l. 5.
Ligur. in principie Chron. Belg. Plat. in Inn. VI. et Urb. V. Blond decad. 2. lib. 10. Benev. lib. Augustali.}
Maximilianus I. Caesar dixisse fertur, pestilentiorem illo pestem nunquam Germaniae contigisse.
Lucenburgensem ditionem, cuifrater Wenceslaus praeerat, in Ducatum provexit. Si quis Clericum in carcerem
compingert, eum infamem pronunciavit. Urbano V. Avenione Stratoris praestitit officium, Papamque equitem
secutus est pedes. Is Urbanus Innocentio VI erat suffectus Pontifici, qui alios omnes oves proprias hortaretur
pascendas, ipse interim Avenione procul a grege suo desideret. Urbanus Italiam semper factione principum
tumultuantem, per Aegidium Hispanum, quo et Innocentius erat usus, pacare instituit, Bernabovemque
Vicecomitem, Gonzaga, Carrario, Estensi adjuvantibus, arduo praelio vicit. Aliqua ex eo pax refloruit, sed
incerta. Urbanus ipse in Italiam, ut eam componeret, frustra venit; advolavit et Carolus. Sed cum fecisset metum
Florentinis Pisanisque, et undecunque pecuniam abrasisset, tertio mense retrocessit, majori infamia quam
opulentia. Urbanus quoque, dehortante Brigitta Sueca, et revelationes jactante, Avenionem reversus, periit
toxico, anno LXXI. Ejus locum accipit Gregorius XI, a Clemente quondam vi, patruo suo, Cardinalis creatus
adolescentulus, et a Baldo JCto institutus Romae tum Senator semestris jus dicebat, urbis custodia et
administratio penes decuriones erat, qui a Vexillis Banderessii dicebantur. Veneti et Genuenses inter se
decertabant, quod Petrinus, Rex Cyprius, in Venetos propensior, priorem iis in coronationis suae pompalocum
dedisset.Cyprus ob id a Genuensibus devastata, Famagusta capta. Mox Florentinis autoribus, quos Legatus
Pontificius offenderat, multae urbes Italicae a Pontifice descivere, Tifernates, Perusini,
520

Tudertini, Spoletini, Viterbienses, Eugubini, Forolivienses, Asculani, Vexillis Libertatis vocabulo inscriptis, id
effecerant Florentini, quibus et Bononienses accessere. Gregorius frustra, misso exercitu Britonum, ad
obedientiam eos revocare conabatur. Cum Episcopo cuidam praeciperet, ne diutius nudam pastore Ecclesiam
relinqueret suam: Ille, cur tu, inquit, caeteris exemplum daturus, tuum Fpiscopatum non repetis? Iis verbis,
damnoque Italico motus, Romam revertitur Gregorius, anno MCCCLXXVI, excipiturque gaudio civitatis
ingenti. Nam et urbanitas et aedificia conciderant, diuturna per LXXII annos absentia Pontificum. Nihilo magis
Florentini, vel anathemate, vel armis movebantur, ut ad Gregorii redirent jugum, qui paulo post intolerabili
versicae dolore exstinguitur.
In Gallia adhuc bellum erat de Britannia minori, quae caeso Blesensi, devictoque Navarro, cessit Joanni. Militia
in Hispaniam transiit, ubi Petrus Castiliae rex Blancam conjugem, reginae Gallicae sororem, veneni
insimulaverat, captusque amore Padillae pellicis, sustulerat e medio. Vexabatur ab eodem rex Tarraconensis, et
frater Petri nothus Henricus oppidis, quae habuerat, exutus ad Francos refugerat. Itaque Bertrandus Gasquinas
Brito per Tarraconensium fines, in Castilionensem duxit, exegit Petrum, Henricum restituit. Petrus Burdegalam
ad Anglum profugit, Princeps Anglus reducit Petrum, Gasquinatem acie vincit, capitque, Henricum fugat. Mox
cum Petrus militi stipendia, ut convenerat, non dissolveret, Henricus novo Francorum exercitu adjutus,
destitutum jam Anglicis auxiliis, fratrem victor occidit, rerumque potitus, rex salutatur Castiliae. Eduardus
Aquitanis nova, insolitaque genti vectigalia imponebat, tam magnis rebus gestis, ob Petri Tyranni perfidiam,
egens. Obsides Francorum, qui apud Anglum asservabantur, ut suos inviserent, dimissi, domum redierunt,
nequaquam reversuri in custodiam. Comitatus Pontivensis ad Carolum regem defecit, mox et urbs Cadurcorum.
Hincbellum inter Anglos Francosque, terra marique instauratum. Recepta Francis Rupella: utrinque magno
conatu, multa hominum civitatumque strage, res actae, cum anno ejus seculi LXXVI Eduardus filius, insequenti
Eduardus pater rex, decessere. Richardus, Eduardi junioris filius duodecennis, Anglia potitur, nulla ei mota a
patruis, clarissimis Ducibus, controversia. Interim tota Britonia, excepto uno Bresto, in fidem Franci redierat,
legem tunc ferente, ut mortuo rege, maximus stirpis filius, si XIV annorum esset, statim sine tutela regnaret.
Idem Vectigal sali ac promercali vino imposuit.

326

