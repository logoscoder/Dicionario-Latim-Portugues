pepercit, quod non tyrannum aliquem videbantur sequuti, sed sui Principis fratrem. Recepit deinde omnes
Europenses exercitus, qui Florianum et Imperatorem fecerant, et occiderant. His gestis, cum ingenti exercitu
Gallias petit, interfecto Aureliano a Germanis possessas. Tanta autem illic praelia feliciter gessit, ut a Germanis
sexaginta reciperet civitates, caesisque prope quadringentis millibus, qui Romanum occupaverant solum,
reliquias ultra Nicrum fl. et Albim removeret. Accepit et sedecim millia tyronum Germanorum, et quinquagenos
vel sexagenos limitaneis militibus interseruit. Novem reguli Germanorum supplices, stratique ad pedes ejus
jacuerunt. In Illyrico Sarmatas, caeterasque gentes ita contudit, ut prope sine bello reciperet, quae illi diripuerant.
Omnes Gothicos populos aut in deditionem, aut in amicitiam recepit.
His Gestis Orientem adiit in Isauria, Lydio et Palfurio latronibus pertinaciter ducentibus bellum, victisque
tandem dixit; facilius est ab istis locis latrones arceri, quam tolli. Itaque omnia loca angusti aditus veteranis
donavit. Pacatis denique omnibus Pamphyliae partibus, Copton et Ptolemaidem a Blemyis vindicatas, Romano
addidit juri.
Facta et cum Persis pace, ad Thracias rediit, et centum millia Bastarnarum in Romano constituit solo, qui omnes
fidem servaverunt. Sed cum et ex aliis gentibus plerosque pariter transtulisset, id est, ex Gepidis, Gautunnis et
Vandalis, illi omnes fregerunt fidem, et occupato bellis tyrannicis Probo, per totum pene orbem pedibus et
navigando vagati sunt, nec parum molestiae Romanae gloriae intulerunt. Quos quidem ille diversis vicibus,
variisque victoriis oppressit, paucis domum cum gloria redeuntibus, quod Probi evasissent manus.
Habuit enim non leves tyrannicos motus. Primus a Saturnino fuit, qui Orientalis limitis dux, prohibitus olim ab
aureliano videre Aegyptum, ne quo eum natura ducebat, societate quoque hominum duceretur, confestim ut eam
adiit, a perturbidis novarumque rerum cupientibus Aegyptiis acclamatum ei est;
284

Saturnine Auguste, Dii te servent. Saturninus flens, omnia sibi ante bene gesta semel affectato honore perire,
cum animaretur ab induentibus eipurpuram, Nescitis, inquit, quid mali sit imperare: Gladii et tela nostris
cervicibus impendent: imminent hastae undique, undique spicula: Ipsi custodes timentur, ipsi comites
formidantur: non cibus pro voluptate, non iter pro autoritate, non bella pro judicio, non arma pro studio. Nam
quod Imperatorem me cupitis, in necessitatem mortis me trahitis. Sed habeo solatium mortis, solus perire non
potero. Ergo Probus et clementes ad eum literas saepe misit, et veniam est pollicitus. Sed cum milites Probo
fidem non haberent, variis praeliorum generibus victus Saturninus, et in castro quodam obsessus, ab iis, quos
Probus miserat, invito Probo, periit. Alter motus e Gallis exstitit, avida semsper gente vel faciendi Principis vel
imperii. Cum enim Lugdunenses graviter contusi ab Aureliano, Probum pertimescerent, Proculum Albingaunum
ex Alpibus maritimis, divitem et armatam semper agentem vitam, duoque servorum millia habentem, salutant
Augustum, qui alemannos Gallia amovit. Sed Probus eum fugatum ad Francos, prodentibus ipsis Francis, quibus
familiare ait fuisse Vopiscus, ridendo fidem frangere, vicit et interemit.
Tertium motum excitavit Bonosus, origine Britannus, Galla tamen matre, dux limitis Rhetici, potator validior
quam bellator, carus quondam Aureliano ob inebriandos per eum legatos, arcanaque ab his per vinum
cognoscenda, de quo solitus est dicere: Non ut vivat, natus est, sed ut bibat. Hic cum quodam tempore in Rheno
Romanas luxurias Germani incendissent, timore ne poenas daret, sumsit imperium: idque diutius tenuit, quam
merebatur. Nam longo gravique certamine a Probo superatus, laqueo vitam finivit, dictusque per jocum amphora
pendens. Uxorem habuit nobilem gentis Gothicae, foeminam singularis exempli, quam Probus in honore habuit,
salariumque ei usque ad mortem praestitit. Receptis ita pacatisque omnibus, dixisse fertur, brevit milites frustra
fore: quae vox exitii ei causa fuit. Nam quia nunquam militem otiari sinebat, dicens nefas esse, eum gratuitam
comedere annonam; ac proinde militari manu Galliam, Pannoniasque et Moesorum colles Vinetis repleverat;
irritati magis exercitus, cum ad siccandam lacunis ac fossa urbem, Probo patriam, adigerentur, quae palustri solo
hyemalibus aquis corrumpebatur, paulo cis sextum imperii annum eum trucidant apud Sirmium, in ferratam
turrim frustra confugientem. Et quantum facinus fecissent, sepulcri titulo ipsi testati sunt, qui hic fuit: Hic Probus
Imperator et vere probus situs est, Victor omnium gentium barbararum, Victor etiam Tyrannorum. Sic patuit,
quam difficile sit, apud milites vel probum vitam tueri.
Abhinc militaris potentia revaluit, ac senatui imperium creandique jus Principis ereptum, incertum, an ipso
cupiente per desidiam, an metu, seu dissensionum odio. Quippe abolito Gallieni edicto, refici senatoribus militia
potuit, concedentibus modeste legionibus, Tacito regnante: neque Florianus temere invasisset, aut judicio
manipularium cuiquam, bono licet, imperium esset datum, amplissimo ordine in castris degente. Verum dum
oblectantur otio, simulque divitiis pavent, et earum usum affluentiamque aeternitate majus putant, munivere
militaribus, ac pene barbaris viam, in se ac posteros dominandi. Secundo Probi anno Manes, magister falsitatis
novae, Paracletum se fingens, et duodecim discipulos insaniae propagandae emittens, innotuit. Multos errores, ut
de duobus principiis, de phantasmate carnis humanae in Christo, de corporis humani origine mala, et his similes
in unum confertos, de Perside in reliquum orbem sparsit; impiumque de se Manichaeorum nomen fudit. In Persia
tandem, ob
285

179

