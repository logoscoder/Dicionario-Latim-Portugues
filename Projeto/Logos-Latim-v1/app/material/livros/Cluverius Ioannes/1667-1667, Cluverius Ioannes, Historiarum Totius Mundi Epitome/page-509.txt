Hispanorum Classis novem numero, non procul a Catalauniae oris, cum classe Gallica congressa est, at Gallis
decem subsidiariis auctis, Barcinonem versus vela fecit; nulla pisi suppraetoria Hispanorum suppressa, quod
damni, redeuntibus ex Peruvia tribus Galeonibus, multo argento onustis abunde resarcitur, relictis aliis nonnullis,
quae ob metum Anglorum ad Habanas earum egressum observantium, ex portu vela facere non audebant. In
Brabantia, inter Fontissaldaniae Comitem (rerum inibi vel supra Archiducem Leopoldum potientem) et Condeum
principem, discordiae scintillae emicuerunt; quin etiam Franciscus Lotharingiae Dux, Condaeum sibi praeferri
aegre ferens, relictis partibus Hispanicis, ad Gallos descivit; non fine ingenti omnium sollicitudine atque eo
magis, quod Alonsus Cardenax, ex Anglia reversus, nunciabat muneribus Anglos haud quaquam, quo minus
Hispanorum naves, ex occidentalibus Indiis reduces infestent, averti non posse, sed ipsos, tantarum divitiarum
scaturiginem vestigare et occupare statuisse. Cui malo occursurus Hispanus cum Gallo aeternae pacis
conditiones inire tentavit, cui rei tam salutari ipse Pontifex se mediatorem obtulit. Inter Gallos quoque et Anglos,
optata diu pax sancitur, pestilentiae vero saevitia, per totam Hollandiam grassata, plures quam viginti Novem
mille et octingentos homines e medio sustulit, hoc labente anno mortui sunt. Cardinalis Caraffa, ex Conclavi,
quod novum Papam lecturus ingressus erat aeger deductus, et paulo post mortuus. In Suecia Regni Cancellarius
Oxensternius, vir sapientissimus, et rebus gerendis peritissimus. Ipsa quoque Sueciae Regina mater, perculsa
summo, ex arcis incendio metu, vitae quoque finem imposuit. Joannes Wolphertius a Bredenrode Foederatarum
Belgicarum Mariscalcus, in Arce Pettersunna quoque e vivis excessit.
Franciscus Sousa, Lusitaniae Regis Legatus, Romae ut Rex ejus pro legitimo haberetur, apud Pontificem
instabat. Hispani vero quo minus hoc fieret omnem lipidem movere, ille ad Gallos confugiens lancem
adamantibus plenam Galliarum Regis legato dono dedit, quo mediante tandem admissus est. Interea summa
urbem trepidatio invasit, percrebuerat enim Anglorum Classem circa Sardiniam visam, ad Civitatem veterem
816

extensionem facturam, atque adeo infesta arma Ecclesiae Romanae patrimonio illaturam. Rex Sueciae initio ejus
anni Elbingium, et Regiomontium armis suis aggressus est, at deficiente commeatu, vasa conclamare necesse
habuit, at oppidulum Freedlandum solo aequavit. Elector Brandeburgensis quoque ad viginti tres mille milites
plus minus, et octoginta majore tormenta congregaverat, quibus pro Borussia adversus Sueciae Regem, rem
gesturus videbatur, ipse vero praeter omnium opinionem, icto cum Suecis foedere arma sua cum ipso sociavit.
Provinciarum foederatarum ordines Generales, haec Brandeburgensis mutatio male habuit, Sueciae Regis in
Hollandia prolegatus, comperto Suecicos successus ab Hollandis non perinde optari, nequaquam ex invidia, sed
ne mercatura in istis partibus vitium faceret quin etiam jam quasi classem quae in Balticum mitteretur mare,
parari, Remonstrantiam (ut vocant) Ordinibus, super ea re exhibuit. Et eodem modo, Electoris Brandeburgensis
Ministri Hagam Comitis missi, acta nuper Marchionis, satis frigide excusare caeperunt, uberiore satisfactione
promissa qua tamen supersederunt. Imo multi ex ejus subditis, rebus suis diffisi relicta aula, alii alio discessere.
Tubaldus Teneramundano quondam castro praefecto, relictis Dantiscanis Suecis se adjunxit, ipsisque
Dantiscanis, decem militum millia immittere minatus est. Qui sibi consulentes suburbia, flammis injectis (magis
ex invidia, qua in Protestantes, superbissima inibi aedificia possidentes, flagrabant, quam ex necessitate)
demoliuntur. At Sueciae Rex jam relicta Borussia, Poloniae Regi Joanni Casamirio ipsi, arma illaturus,
tormentorum maguam vim, cunctaque alia impedimenta, cum exercitu adverso amni Visula evexit. Poloniae
Imperator Zarnetscius, jam cum octoginta signis in procinctu stabat, hostem excepturus. Sueciae Rex dextram
alam Joanni Adolphio fratri suo, sinistram Majori Wittembergio commendavit, ipse medium ducens agmen,
feliciter Polonos aggreditur, et duodecim vexillis equestribus captis, sed fratri Joanni Adolpho, ex lapsu equi
altero crurefracto, victoria utcunque potitur. Hinc Vartam movit, sed Marchio Badensis, tria millia militum ex
Pomerania ducens, a Polonis arreptus, omnisque ejus manus tum occisa tum capta aut dispersa fuit. Suecis
Jarislavium ante a se occupatum, Polonis cedere adactis, Rex Sandomirium se contulit. Poloni autem facta
impressione urbem occupant, et protinus arcem aggrediuntur, et jam Suecis dilapsis, ea potiuntur, magnaque
praeda inibi inventa triumphabundi exultabant, quando, incenso subtus pirio pulvere, cui Sueci discedentes
ardentem fomitem admoverant, totum Castellum, et centum et sexaginta Poloni, multi Sueci captivi in aera
sufflantur. Hisce malis Rex Sueciae perculsus Jarislavium redire e re sua putabat, urbem vero a Polonis
occupatam, viamque sibi praeclusam invenit. Jamque Sarim fluvium ponte jungere properabat, sed Poloniae
Palatinus, septem millium exercitum ducens se ipsi opposuit. Rex Sueciae hoc modo undique obsessus et jam
commeatus inopia laborans, exercitum suum valde imminutum Kanis (navigiorum genus est) imposuit, et
secundo Visula, inter Polonorum tela devexit; et Tornam Calend. Maii appulit. Sed exercitus, Stockholmiae
viginti et septem millium, lustratione facta inventus, posteaque, octo millibus militum auctus, jam vix duobdecim
millium numerum explebat. Poloniae Rex quoque impigre Suecos prosecutus, quidquid Suecici nominis alicubi
inventum opprimit. Quin etiam Dux Zarnetscius, Suecos insequendo, pene Tornam intercepisset, nisi
Mardecampus, urbis praefectus, pontem subito rupisset. Obvia quaeque tamen Zarnetscius prostravit, et vastavit,
sicut etiam a Mazuris et Zamoytis nulli rei parcitum. Poloni equites quadringenti
817

509

