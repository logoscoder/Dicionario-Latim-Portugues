armatis ingresso, trucidatur. Percussorem armis insectatus Gerhardi filius Henricus, cui a ferreo indutu
cognomen, non conquievit, donec captum vulturibus devorandum exponeret.
Ludovicus Bavarus, Caesar, Othonem et Barnimum, duces Pomeranorum, denuo adjunxit imperio, qui cum filio
Caesaris, Brandeburgico Marchione, bellum gesserant: initumque est pactum, ut deficiente Pomeranorum stirpe,
Marchiones haereditatem adeant Pomeraniae. Valdemarus IV, Christophori II filius, qui Caesari militabat,
accitus a Danis, regnum suscepit paternum. Ludovicus Marchio, Caesaris filius Holsatorum motus precibus,
Lubecae evicit, ut posita lite, Slesvicensis Valdemarus Quarto cederet, Slesvicensique acquiesceret ducatu, et
quae paternae ditionis fuissent, oppidis. Pax firmatur nuptiis; soror Slesvigii Valdemaro regi nupsit. Cimbri ei
apud Wiburgum solenni sacramento devincti. Ita potitus rerum Valdemarus IV. Holsatos Fionia molitur ejicere.
Fraus non latuit. Valdemarus Slesvicensis Neuburgum in captivitatem ductus, servatusque biennio, magno se ab
Holsatis aere redemit. Callundburgum Wardinburgumque arces, postea eadem fortuna tentatae. Capti caesique ab
Holsatis regii. Tandem agente Magno Suecorum rege, Comites Joannes et Henricus, persoluto sibi auro, arces
oppignoratas reddidere. Magnus Ericum natu majorem Sueciae, Haquinum minorem filium Norvegiae regem
constituiu. Valdemarus IV Estoniam vendidit ordini Teutonico: pecuniae maximam partem prodegit in itinere
Jerosolymitano, consilio inepto et superstitioso.
Eo tempore apud Graecos Georgius Pachymeres, Nicephorus Gregoras, Maximus Planudes, eruditissimi viri
enituere: Apud Latinos Guilelmus Occamus Theologus Anglus, Marsilius Patavinus, Franciscus Petrarcha,
Nicolaus Liranus, Christianus e Judaeo. Permulti ea aetate Pontificem Antichristum scripsere. Minori laude
Franciscus Maironis Scotus, Pelagius Alvarus Hispanus, Petrus Bertrandus, Simon de Cassia Hernicus, palpum
obtrusere Pontificibus: Jurisconsulti quoque Joannes Andreas, et Calderinus, et Bartholus. Nec defuerunt qui
Papam articulos fidei condere posse, in coelo, terra, infernoque vices Christi tenere, tribunal unum cum Christo
habere, a quo appellare non liceat, assererent; imo Pontificem diserte Deum
515

Dominumque vocitarent. Joannes Villanus Italice historiam texuit.
CAROLUS IV. AMUR ATHES I.
CArolus quondam Moraviae Marchio, post occiso ab Anglis patre, Rex Bohemorum, empto Coloniensis et
Saxonis suffragio, ut dictum, insignia Bonnae obtinuerat imperii, clauso ei Aquisgrano. Electionem ejus, ut
vitiosam, culpantibus plerisque, varia passim praelia studiis partium sunt exorta. Trevirensis et Leodiensis
Praesules dum Carolum defendunt, Leodiensium X millia occidere. Romana civitas cum gubernatore careret,
factionibusque insuper laboraret continuis Columniorum et Ursinorum, notarius quidam prudens et facundus,
Nicolaus Laurentius, Tribunus a plebe legitur, factiosos ejicit urbe. Clementi VI mandat, ut Romam intra annum
revertatur; ni faciat, alium se Pontificem creaturum. Carolus, audita morte Ludovici, Ratisbonae, Noribergae,
Argentinae, frementepopulo, pro Imperatore receptus, Basiliensibus plane non persuasis, nisi divina officia ante
omnia juberet instaurari. Neque enim Ludovicum Imper. haereticum, neque haeresim eam esse dicebant,
designatum ab Electoribus Caesarem sequi. Iniqua se Pontificis execratione petitos, quod Bavarum Caesarem
coluissent, legitime creatum. Nam idipsum se quoque imposterum, quod fecissent, facturos. Quare cum duo viri,
ex formula a Pontifice praescripta, seorsim absolvi peterent, Legatus toti civitati libentissime veniam indulsit.
Wormatienses armis praesentem Carolum adegerunt, uti praeciperet Legato anathema revocare. Moguntiam
intromissus non est, nisi hac lege, ne Gerlaco, quem Clemens Praesulem creaverat, tradere urbem moliretur. Ibi
rescivit, a Ludovico Brandenburgico, Erico Saxone, Rodolfo et Ruperto Palatinis, et Henrico Moguntinensi
electum esse Rensi ad Rhenum, Anglorum regem Eduardum, e victoriis nuperis, Francica Scoticaque, inclytum.
Quamobrem cum reversus Spiram Carolus non satisfecisset hospitibus, repertus lanio est, qui promissionem a
Caesare exigeret, ne exiret urbe, donec fidem liberasset. Per Sueviam deinde et Noricum in Bohemiam regressus,
Constantiam, Tigurum, aliaque oppida frustra sollicitavit. Ruperti Palatini ditionem vastavit quidem, at vicissim
Cuno Falkensteinius LXX Gerlaci Nassovii villas combussit, laniavit ubicunque repertas Pontificis literas, exegit
census, Praesuli Henrico debitos, nec ipsi cessit Imperatori, donec defuncto Henrico, et praebenda sua servaret
(erat enim praepositus collegii) et omnibus Ludovicum secutis veniam a Pontifice exprimeret. Qui vir Episcopen
adeptus est postea Trevirorum, Teutonicae exemplar constantiae habitus. Caeterum Eduardus, quod inducias ei
Francus nullas concederet, imparem se utrisque et Germanis et Gallis ratus, promisso Electoribus favoris sui
auxilio, gratias de oblato imperio egit. Mox iidem principes invitarunt imperio Fridericum, Misnorum
Marchionem, abnepotem Friderici II ex filia, Bavari Caesaris generum. Sed Fridericus arthritidem contemplatus
suam, et ingentem pecuniae vim a Carolo oblatam, partes ejus amplectitur, hoc unum stipulatus, ne in uxoris
quondam suae fratres pugnare cogeretur. Carolus Albertum Austriacum nuptiis filiae, Anglum regem donatione
Hollandiae, quae Ludovici filiorum erat, sibi devinxit, Marchioni Brandeburgico per supposititium Valdemarum
ingentes excitavit turbas. Haec gesta anno XLVIII.
Eodem tempore Humbertus, Delphinorum princeps, dolore amissi filii unici, statuebat coenobio Praedicatorum
se sacrare, dominatumque suum, cujus caput est Vienna Allobrogum, Pontisicibus non magno pretio addicere.
Nobilitas persuasit, ut Francorum
516

323

