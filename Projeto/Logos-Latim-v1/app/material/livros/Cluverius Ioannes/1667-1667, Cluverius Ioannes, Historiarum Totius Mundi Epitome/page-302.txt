reperisse lupanaria Lugduni; recedente eo, superesse unum saltem, sed illud ab Orientali urbis porta ad occiduam
extendi.
Incussit ruborem foemineo coetui, ista audienti, Curiae Romanae mores parum emendavit. ne Romam rediret
Innocentius, metus fecit civium, quos Senatorem creasse maxima potestate, cognoverat, velleque repetere
sumptus, in Fridericianum erogatos bellum. Itaque Perusiae substitit, Mediolanensium protectus armis, Petrique
Veronensis, et Stanislai Cracovii, consecrationibus se ostentavit apud nationes. In Syria senescebat Ludovicus
Francus: ne excinderetur sacrum regnum, non cura Pontificis, quam Italici tumultus circumstabant, sed
Mahumetanorum discordia fecit. Illi Sultanum, quod Francorum regem, nobilissimam praedam scilicet, auro
commutasset, repentino capti furore trucidarant, percussori sceptrum tradiderant. Qui ab Halapiensi Sultano
oppugnatus, inducias Ludovico datas firmavit, quod debebatur pro redemptione ejus, instantius exacturus. Sub
haec in Galliis, ad praeconium cujusdam Magi Hungari, ultra centum millia congregantur pastorum,
481

sumptisque cum cruce armis, ut Palaestinam regemque suum liberaturi, Blancae reginae et civitatum favore
provehuntur, execrantium Innocentii segnitiem malitiamque, qui in Christianos Principes crucem praedicari
juberet, omissis Saracenis. Sed cum miracula promissa non praestaret Magus, haberetque praedae Gallias, a
quodam bipennifero trucidatur. Successor ad Sultanum, cujus instructu illa fiebant, ut viris armisque evacuaret
Franciam, profecturus, mergitur mari a nautis: Tertius Monstreoli frustillatim conciditur. Multitudo dispersa aut
periit, aut in Palaestinam deducta, errore agnito, Ludovico regi dixit sacramentum, Sidonem tunc et Caesaream,
Joppenque restituenti.
Invalescebat interim odium Innocentii. Robertus Lincolniensis in Anglia Praesul, Si Pontificiis, inquit, emissariis
custodiam mandarem animarum, satanizarem. Magnates Franciae increpabant Monachos, vocem commodantes
Innocentio, ad suadendum hominibus, quod veniam essent habituri peccatorum, tum ipsi, tum parentes
largissimam, modo cruce insigniti arma capesserent in Conradum, filium Friderici. Blanca Ludovici mater,
manus injecit eorum facultatibus, qui ferali tacti insania, in egregium illum principem insurrexissent. Quare
elusis artibus suis, Innocentius neptem suam Henrico voluit collocare, Conradi germano. Sed Teutones id rati
dehonestamentum stemmatis Caefariani, nuptiis contradixere. Thomas vero Sabaudus, et alii, quondam Pontifici
hostes, per consanguinearum illius amplexus, non tantum anathematum nexibus exempti, sed et maximis opibus
locupletati sunt. Conradus quum armis et benevolentia nationum facile superiores ferret partes, venenis,
gladiisque petitus sicariorum, elapsusque divina ope, Papalium infamiam auxit. Romam commeantibus
interclusit iter, justum asserens bellum in eos geri, qui iniquo Ecclesiae tyranno adderent robur.
Guilelmus Hollandus cum Frisiis ducebat bellum, quos portentosa aquarum inundatio pene absorpserat.
Ludovicus a Francis etiam suis derelictus est, quod Normanniam spoponderat Anglo se redditurum, si maturam
sibi opem in Palaestina ferrat. Sed et Angli sui oderant Henricum, decimis inhiantem regni, quas et Ludovicus a
Gallis, belli causa sacri, exegerat. Itaque spe frustratus Francus, Sultano se Babylonico arctius adversus
Halapiensem conjunxit, ejusque beneficio Palaestinam cis Jordanem suscepit gubernandam, anno ejus seculi LII,
quo et Alfonsus, subacta fere Hispania universa, et Blanca Gallorum regina, cesserunt vita. Papa vero
Innocentius, rebus desperatis, Richardum Angli regis fratrem, pecuniosissimum simul et avarissimum, ad
regnum invitavit Siciliae. Sed Richardus prudenti suorum monitu sprevit hamum aureum, perindeque esse hoc
munus dixit, ac si quis Lunam daret, ea lege, ut adscendens detraheret ipsam. Robertus quoque Lincolniensis
demonstravit Anglis, Innocentium IV. multo percipere abundantiores ex Anglia census, quam ipsum regem
Henricum, ac LXX marcarum millia suis ibi clientibus lucrari annua. Moriens in Curiam Romanam hos torsit
versiculos:
Ejus avaritiae totus non sufficit orbis,
Ejus luxuriae meretrix non sufficit omnis.
Verum Civitas ipsa Romanorum Brancaleonem sibi praefecit Bononiensem, adstrictissimae virum justitiae et
severitatis, qui priusquam iniret magistratum, jurejurando adegit populum, ut triennio sibi audiens dicto esset.
Tandemque serio monuit Innocentium, rediret ad coetum sibi commissum, quippe qui non Lugduni, non
Perusiae, non Assisii, sed Romae Episcopus esset. Additae minae, nunquam rediturum, ni jam rediret,
excindendamque urbem, quae eum foveret,
482

manibus Romanorum. Ita tremebundus pater revisit demum filios, anno, postquam abierat, decimo, parumque
abfuit, quin Romani in male quaesitos ejus involassent thesauros, ni Brancaleo dedecere oves eam in pastorem
saevitiam, docuisset. In Burgundia mons revulsus subito, ad alios transivit longe dissitos, civitatesque et villas
interjectas, lapidibus obrutas delevit. Sub haec Conradus Neapolin, Capuam, aliasque urbes sibi adversantes
contrivit, nudavitque moenibus. Henricus Anglus Vasconiam, quae ad Alfonsum defecerat, revocare ad
obedientiam connixus, profusis inaniter sumptibus, Eleonoram, Alfonsi uterinam, Eduardo despondit silio, eoque
conjugio Vasconiam felicius, quam armis recepit. Ludovicus misso e Palaestina edicto, Judaeos exegit Francia,
haud temere motus falso Saracenorum cavillo, exprobrantium, regi minus charum esse Jesum Christum, qui
302

