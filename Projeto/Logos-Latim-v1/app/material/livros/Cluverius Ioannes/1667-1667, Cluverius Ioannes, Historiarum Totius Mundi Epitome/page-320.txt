ejuratoque imperio, nomen immutare, ut pro andronico jam Antonius diceretur. Mox convalescit junior: a
Bulgaro ad societatem belli in Triballos invitatur. Sed cum Bulgarum minus sincere amaret; fortunam ejus
exspectare, quam periculum adire maluit. Bulgarus a Crale Serviae cum copiis caesus occubuit. Andronicus
tantum abfuit, ut afflictis Bulgaris opem ferret, ut et oppida eorum invaderet. Sed perfidiam ultro sequitur a tergo
Deus. Occiditur a suis Crales, Alexander, Bulgari filius omnia receperat. Triballi Amphipolin usque simul
Bulgari ad Orestiadem, cunctas Graecorum provincias devastant. Mox etiam Orcanes celeberrimam Bithyniae
Nicaeam, diuturnae obsidionis. malis fatigatam, expugnavit. Reliquos illorum locorum Christianos, tributis
paulatim exhaurire, quam uno impetu delere maluit. Inter haec publica privataque mala, Andronicus senior
tandem, in cucullo suo decessit, anno vitae quarto et septuagesimo, potestatis L, seculi istius XXXII. Junior
bellum Alexandro Bulgaro intulit, affini suo, audo multa Haemi montis castella teneret. Alexander vim
deprecatur, Turcas potius petendos, quam Christianos Imperatori christiano, ait. Cum nihil proficeret, copias
contrahit, vincit Andronicum, victum obsidet, fame urget. Nihil ei exercituique supererat spei, cum ultro misertus
tot hominum Alexander, pacem hosti obtulit, hortatus, ut memor periculi moderatior esset imposterum.
Hac clade depulsa, Syrgiannes vocatur in judicium, majestatis ei crimen intenditur. Ille fugit, conjurat cum
Triballis, Macedoniam occupat. Andronicus impar viribus, fraude eum tollit per siearium. Crales, id est, Dynasta
Triballorum pacem concedit Caesari, muneribus placatus. Macedonia ad officium redit. Missi tunc a Pontifice
Episcopi duo, Byzantinos ad disputationem provocarunt. Sed Nicephorus Gregoras
510

autor fuit Graecis, ne id certamen subirent, cujus neque fructus, neque judex appareret ulliis. Rescriptum Joannia
Graecis Laconice: Potentiam tuam summam circa tuos subditos sirmiter credimus, superbiam tuam summam
tolerare non possumus, averitiam satiare non valemus; Diabolus tecum, quia Dominus nobiscum. Papatum
susceperat Jacobus de Furno, Pistore genitus Tolosano, Benedictus XII voluit appellari. Ab eo cum nihil non
impetraturum se confideret Philippus Valesius, alienavit a se hominis animum, contemni sacrosanctam
potestatem indignantis. Quare coepit favere Ludovico Benedictus, in quem tamen decessoris diras renovaverat.
Ludovicus Rupertum Bavarum, et Wilhelmum Juliacensem, Oratores ablegat, reconciliationem petituros. Sed
obnitente purpuratorum cohorte, quae Franco regi studebat, nihil efficitur, fatente licet Papa Ludovici
innocentiam. Jam enim proverbio Romanensium ferebatur, maxime eis expedire, Germanos esse quam
stolidissimos.
In Italia quasi vacante imperio, quilibet rapere ex alieno conabatur. Scaligeri Parmam, Gonzaga Regium,
Estensis Mutinam, Florentini Lucam appetebant. Imprimis vero crescente Mastini Scaligeri potentia, qui et
Parmam, et Lucam, et Patavium, dedente Ubertino Garraria, in potestatem suam redegerat; ad tantum dominatum
exstinguendum, omnes fere Italiae populi et principes conjurarunt. Cinxerunt Veronam obsidione Veneti,
Gonzaga Estensisque, dum Luchinus Vice comes Brixiam et Bergomum ditionis suae faceret. Mox alterante ex
metu motentiae odio, ne Vicecomes augesceret nimium, pax a Venetis constituta, ut Veronam, Vicentiam,
Parmam, Lucamque, Scaliger retineret. Romanis persusum, ut Senatoriam dignitatem, quam diu regio nomine
gesserant, suis et Ecclesiae auspiciis administrarent. Stephano Columnae potestas ea in quinquennium data.
Franciscus Petrarcha, qui intermortuas literas, velut ab inferis revocavit, corona Poetica in Capitolio donatus.
Pontifex veritus, ne Italia iterum ab externo quodam hoste invaderetur, Luchinum Vicecomitem, ejusque fratrem
Mediolani, aliarumque urbium Vicarios instituit. Scaligerum Veronae et Vicentiae, Philippinum Gonzagam
Mantuae et Regii, Albertinum Carrariam Patavii, Obicionem Estensem Ferrariae, Mutinae, Argentae, suo (ut ipse
dicebat) jure, quod vacante imperio, omnis ejus potestas in Pontificem recideret.
Caeterum Ludovicus, congregatis Francofurti omnibus Imperii proceribus, decreta protulit contraria: Electorum
esse, nec alterius cujusquam, Regem constituere Romanorum; cui plura accedunt suffragia, Imperatorem esse,
regem esse. Nomina diversa haec, rem eandem: designatum posse imperii exercere jura, citra Pontificis
approbationem. Teneri Pontificem inungere eum quem Principes elegerint, nisi horrendo quodam scelere, eoque
notorio, sit commaculatus. Sin id recuset, posse ab alio quocunque Antistire Imperatorem proclamari et
Augustum. Inunctiones istas esse solennitates adventitias. Pontifici nullum jus competere in Imperatorem, cum
sint distinctae potestates, civilis et Ecclesiasticae. Falsissimum esse, quod imperio vacante, potentia ad Papam
devolvatur. Imo in Palatino eam et Saxone remanere. Eluendo crimini haereseos plane confessus est omnes fidei
articulos Imperator. Acta haec anno XXXVIII. Comes Juliacensis Marchio: Geldrus, Dux ibi creatus. Additum
aliis Comitiis, si qui deinceps Ludovicum in impiorum numero haberet, aut ob sententias Papales a divinis
cessaret officiis, proscriptorum poenis fore obnoxium.
Ea tempestate, maximum inter Eduardum III et Philippum VI, reges, subortum est bellum, autore inprimis
Roberto Atrebare, cui Artesia ablata, et Mathildi amitae ejus, Burgundo nuptae,
511

adjudicata esset. Anglus suum esse jus regni Francici praedicabat: se Philippi Pulchrinepotem, filia ortum,
Valesium patri Pulchri stirpem debere, remotioremque a solio censendum. Bavarus Caesar, Guilelmi Hollandi
gener, alienior a Francis erat, quod consilia Pontificum ab iis regi sibi persuaserat, Francorumque artibus factum,
ut neque supplex, neque armatus, benedictionem impetraret. Ipse Eduardus in continentem transgressus, obtinuit
320

