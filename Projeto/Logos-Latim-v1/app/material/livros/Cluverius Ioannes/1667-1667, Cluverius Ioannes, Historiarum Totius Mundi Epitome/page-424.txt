Christianus IV, ducens secum Christianum V Daniae principem, et Fridericum ducem, filios, heroico patre
dignos. Mox ejus recentibus auctus subsidiis Holkius, Caesarianos munitionibus omnibus cogit excedere,
desertas plerique regii in sident. Inde Barthum strategemate Holkius occupat, divitisque suos praedae implet. Rex
ipse Wolgastum, in vitis Bogislai
676

ducis consiliariis, deditione capit. Inde Usedomum insulam. Anclamensium pecora abigit miles regius, totiusque
Pomeraniae praesidiariis injectat metum, arrectis jam velut ad libertatem Pomeranorum animis. Sed Dux
Fridlandux XXII Augusti toto exerciut obruit ad Wolgastum regios, occidit quadringentos, Scanos praesertim
pedites, viriliter dimicantes, stipendiariis plerisque fugam magis quam praelium respectantibus. Quae causa fuit
exautorandi Rheingravium, quod ejus inutilem operam regia majestas comperisset. igitur reliqua exercitus Rex in
naves, ad littus paratas imponit; praemissaque praeda et tormentis, in Daniam reportat. Stralesundani, nihil ad
reditum Fridlandi timidiores, jam tertium annum acri libertatis defensione admirationem de se virtutis praebent,
recepto demum in urbem Sueci regis praesidio, prout alexius Ochsensternius, magnificus Sueciae Cancellarius,
ob id in Daniam missus, impetraverat. Nec segnior Tychopolis, quamvis vastante incolas pestilentia, magistro
militiae Marquardo Rantzovio, defendi tur. Rex enim, animadversa Duranti Galli vecordia, indigenae fideli
praefecturam ejus urbis, salutari consilio commiserat, qui exeunte Maio, oppugnatores felici manu repressit.
Propugnaculis tamen ad Storam, quae fluminis usum Crempensibus defendebant, potiti per Gallicani militis
socordiam Caesariani, famis induxerunt obsessis periculum: quae etiam causa exstitit, ut quarto Novembris
Alefeldius, incolumitatem civibus, sibique et praesidio pactus, oppidum traderet Fridlando Duci, cum annum et
mensem a maximis viribus illaesum perdurasset. Ambiguam id solum deditori palmam fecit, quod tempore
deditionis cum nonnulli clam abundarent, penes plerosque extrema regnavit inopia, prout civium meorum
sermonibus comperi. Caeterum ad Tychopolin frequentibus multatis cladibus Fridlandici, crematis castris,
obsidionem solvere coguntur, cum pauco tempore plus tria millia obsessi jugulassent.
Etenim decimo octavo Augusti castra ad Colmarium vicum adorti, Annibalem Scaumburgicum, cum aliquot
tribunis ceperant, caesisque Caesarianorum compluribus, ultra mille vulneratos propulerant in fugam. Nec
quicquam ab iis praesidiariis tuti Fridlandicis aut Tillianis, in Stormaria, Dithmarsia, ve adversa Albis ripa fuit,
cum continuis eruptionibus, etiam longius posita, ferro aut flammis devastarent. Quo tempore itzehoae, cum
horribili strepitu et clamore nocturno, porta coenobii, a Caesarianis occupati, revellitur, boves praedatitii,
circumactis a spectro cervicibus, strangulantur, defixis etiam alte in terram cornibus, reliquisque armentis passim
dissipatis. Sic annus attingitur nonus et vicesimus, quo ineunte, dum Rex Danus, Hafniae convocatis Senatoribus
et Theologis, de emendanda Ecclesiae disciplina, asserendaque Ministerio autoritate clavis utriusque, salutare
consilium agitat, Lubecae de bello honestis conditionibus deponendo, inter Caesarianos, ejusque legatos
disceptatur. Pene ut victis, dicebant initio leges Caesariani. Danici Legati, canae prudentiae, infractaeque
generositatis viri, nihil de principis sui majestate, avitoque jure, volebant diminutum. Erant Cancellarii ambo,
Christianus Frisius, Regis, Jacobus Ulfeldius, Regni; Albertus Schelius, praefectus maris emeritus, Heroes
summae in Dania, ut prudentiae, sic autoritatis. Ex Holsatis, Dethlevus et Henricus Rantzovii, Senatores, cum
Levino Marschallo Cancellario, tam genere quam virtute praestantes. Quibus et aderat Fridericus Guntherus,
Regi a secretis intimis, exemplum maximae eruditionis, cum civili prudentia certantis. Hi de pace cum Alberti
Ducis Fridlandi et Joannis Tzerclas, Comitis Tillii, bellatorum nostra aetate felicissimorum delegatis, jam
quintum mensem tractabant, ancipiti
677

successu. Sed cum ductores regii, inter quos Ulricus Dux, filius regis, Carolus Morganus, Ferentius, Dethlevus et
Daniel Buchwaldii, validissimo instructi exercitu, Strandiam insulam, confinemque Eidorae ripam occuparent;
Tonderam subigerent, Rexque ipse cum apparatissimis copiis in Angliam, Slesvici ducatus peninsulam,
appelleret, jam Gottoripium locatis verberaturus tormentis, Cimbricusque exercitus Caesaris ab Holsaticis
disclusurus, extemplo panicus invasit metus turmas Fridlandicas, gnaras dudum incolas ad sui exitium
occasionem praestolari: Igitur summa festinatione Lubecae pax conficitur, interveniente haud modica Annibalis
istius, libertate ob Rege redonati, et Joannis Altringii, ducum Caesarianorum, opera. Autorem habeo, Altringium
lassatis ad mortem prae festinatione equis, Caesarianos ad pacis consilia, commemorato periculo excitasse.
Redduntur ergo Regi, Cimbria, Slesvigia, Holsatia, et quicquid haereditarium domui Holsaticae Caesariani
occupaverant. Rex aliis Saxonum provinciis renunciat, dissidium, aeterna oblivione aboletur. Deducto milite,
nobiles et honorati quique, qui Sacramentum Caesari dicere detrectarant, laribus suis officiique laeti restituuntur.
Pridie quam pax conficeretur, Wilstriam Tychopolitae oppresserunt, caeso cum cohortibus Frencko
Caesarianorum tribuno; majora ausuri, ni misso praecone, Rex arma ponere jussisset. Pacem, ut coelitus missam,
populi bellicas jam experti clamitates, accepere, solemnique festo Deo optimo maximo publicas exsolverunt
grates. Nec levi triumphant Dithmarsi gaudio, qui superiore anno, suo se Marte in libertatem vindicare frustra
attentarant. Cum enim frumenta, pecunias, pecora Caesarianis tradita perspicerent, neque modum aut fidem
reperirent exactionum, induti arma, qui fervidioris ingenii erant, hospitia invadunt praesidiariorum, eorumque
uno impetu supra centum jugulant. Alios placidiores cogunt secum Marnam proficisci, quo mox alte ra advolavit
424

