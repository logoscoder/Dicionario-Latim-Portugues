Scipio exclusis Hispaniae possesson hostibus, in Africam ad Syphacem regem Masaesilorum duobus navigiis
transvectus, foedus junxit. Asrubal Gisgonis ibi cum eo in eodem lecto accubuit. Reversus cum Astapam urbem
oppugnaret, oppidani liberos et conjuges rogo exstructo occiderunt: se insuper praecipitaverunt. Ipse Scipio cum
gravi implicitus esset morbo, seditionem in parte exercitus motam confirmatus discussit: rebellantesque
Hispaniae populos coegit in deditionem venire. Inde assumpto in foedus Masinissa rege, Romam reversus,
consulque creatus est. Africam provinciam petenti, contradicente Q. Fabio Maximo, Sicilia data est:
permissumque ut in Africam trajiceret, si ex republ. esse cenceret. eadem aestate Mogo Amilcaris silius, ex
minore Balearium insula, quam occupaverat, juventute lecta in classem imposita, in Italiam XII millia peditum,
duo ferme equitum trajecit: Genumque nullis praesidiis maritimam oram tutantibus, repentino adventu intercepit.
Inde societate cum Ingaunis liguribus composita, montanos instituit oppugnare. Interim ex Sicilia C. Laelius, a
Scipione in Africam missus, ingentem reportavit praedam: et mandata Masinissae Scipioni exposuit,
conquerentis, quod non exercitum in Africam ex condicto trajecisset. Multum enim interesse Poenis, alienos
populari fines, an suos uri exscindique vident: seque ad res Poenorum prodendas paratum. IN Hispania Indibilis
et Mandonius, unicum tantum Romanis superesle ducem rati,
139

seditionem excitaverant: sed a Praesidibus Hispaniae magna victi clade, Indibilis in acie occisus, Mandonius
exposcentibus Roamnis a suis est deditus. Ita bellum finitum.
Magoni, qui in Galliam ierat et Liguriam, ex Africa et militum ampla manus missa, et pecuniae, quibus euxilia
conduceret: Praeceptumque ut se Annibali fratri jungeret: Scipio a Syracusis in Bruttios trajecit: et Locros pulso
Puncio praesidio, fugatoque Annibale recepit. Locris cum male praeesset Pleminius Proquaestor, liberosque et
conjuges civium ad stuprum raperet, in catenis Rommam ductus, in carcere periit. Perhaec Epirotae taedio diutini
belli, tentata prius Romanorum voluntate, lagtos de pace communi ad Philippum misere. P. Sempronius absens
Romae Cos. creatus, conditiones pacis dixit, ut Parthini, et Dimallum, et Bargulum, et Eugenium Romanorum
essent, Atintanes Macedoni accederent. In eas conditiones cum pax convenisset, ab rege foederi adscripti Prusias
Bithyniae rex, Achaei, Boeoti, Thessali, Acarnanes, Epirotae: ab Romanis Ilienses, Attalus Rex, Pleuratus
Illyrius, Nabis Lacedaemoniorum Tyrannus, Elaei, Messenii, Athenienses. Aetolis paulo ante cum Philippo
convenerat.
Hinc Romani per libros Sibyllinos et oraculum delphicum in superstitionem versi, matrem Deum Pesinunte
Rommam transferunt. Tradita est per Attalum regem Asiae. Lapis erat, quem matrem Idaeam incolae dicebant.
Bellum numen dixeris, peritosque religionis populos, qui a Satana decepti, in saxo spem victorivae collcaverint.
Sed Romanos in superstitiones usque ad stuporem aliarum gentium pronos, etiam Polybius notavit. Excepit
saxeam deam P. Scipio Nasica, Cn. Filius, ejus qui in Hispania perierat, vir optimus a senatu judicatus,
adolescens nondum quaestorius. Recreati a metu Romani, toleratam utcunque dubiis rebus vacationem
coloniarum, non ultra pati decreverunt. Ardea, Nepete, Sutrium, Gales, Alba, Carseoli, Sora, Suessa, Seria,
Circei, Narnia, Interamna, (hae namque coloniae in ea causa erant) duplicatum ejus summae numerum militum
dare jussae, qua plurimum antea dedissent. M. Val. Levinus collatas inopi aerario pecunias, privatis reddi tribus
pensionibus obtinuit, ne fides Reipubl. laboraret.
In haec tempora mors incidit Ptolemaei, quem Strabo quartum et Agathocliae Ptolemaeum nominat, aditque
omnes successores Alexandri male gesisse imperium, imprimis tamen illum, septimumque deinde Ptolemaeum
et ultimum. Decessit, ut habent Clemens et Ptolemaeus Alexandrini, anno regnidecimo septimo.
Ingens adversus eum Dei gloria eluxit. Victo enim Antiocho, postquam sacra fecisset Hierosolymae,
sactissimum templi adytum, obnitentibus frustra Judaeis, ingressus, horrore confestim intremuit, ut pr exanimi
exportaretur a satellitibus. Redditus fibi, sueta socordia contemsit periculum, Judaeisque infensus, quotquot in
Aegypto nancisci potuit, contrahi in unum, et D elephantis objeici proterendos jubet. Illi hippodromo inclusi,
catenisque onerati, miserabili patrium Deum implorabant ululatu, ut numen suum a vanissimi regis vndicaret
ludibrio. Nec incassum cecidere tot miserorum preces. Vocatus enim ad triste spectaculum tyranus, mota mente,
nihil se in Judaeos imperasse, extemplo dimittendos ait. Inde commessabundus ad pristinam revolvitur insaniam,
efferari elephantos, conquiri Judaeos, iterum objectari belluis praecipit. Fit quod imperaret: accersitur ad
spectandas innocentissimorum hominum neces. Judaei rursus supinas, ut poterant, palmas in caelum tendentes,
Dei sui invocant praesidium. Et ecce advenientis cum rege satellitii strepitu, tanquam in furorem acti Elephantes,
perfractis repagulis in milites
140

et turbam circumstantem irruunt, obvium quemque proculcant. Judaerum ne unum attingere audent. Eo miraculo
attonitus Philopator, Judaeos, quos mori jueserat, praebitis largissime sumptibus ad sua dimittit, ac vice eorum,
qui religionem deseruerant, plectendos ex lege constantioribus tradit, Josephus historiam Physconi tribuit.
Praeerat tunc sacris Jerosolymae Oniae filius Simon, cui defuncto postea successit Onias, avi nomen gerens. Filii
Josephi Ducis tributis Palaestinae praesidebant, cum fratre Hyrano, trans JOrdanem habitante dissidia alentes:
qui fretus favore aulae Aegyptiae regionem, quam occuparat, servavit, usque ad Antiochum Epiphanem, quem
veritus voluntaria interiit morte. Philosophorum hujus temporis scribacissimus fuit Chrysippus, dialecticis
89

