Item alia literatura celebres, Georgius Buchananus, Guilelmus Postellus, Carolus Sigonius, Abrahamus
Bucholtzerus, Joannes Sambucus, Joannes Bodinus, Antonius Muretus, Joannes Sturmius, Posselius, Jacobus
Schegkius, Joannes Leonclav. Augerius Busbequius, Barnabas Brissonius, Lutetiae a factiosis suspensus.
Gerardus Mercator, Corn. Bonav. Bertramus, Orlandus Lassus Musicus, hoc anno XCIV rebus humanis exempti.
Eademque tempestate bellum Pannonicum maximis imperii Germanici viribus in Turcas foedifragos adornatum,
duce Matthia, fratre Caesaris. Novigradum felicibus auspiciis Matthiae deditum. Tum a Serinio occupatis aliquot
castellis, Tieffenbachius, caesis
628

Turcis, expugnavit Jasprinum. Matthias ipse Strigonium adortus, cum veterem urbem cepisset, ac novam
aliquantisper irrito successu oppugnasset, Sinane adventante discessit, Germanorum plerisque invitis. Inde Sinan
cum C bellatorum CIC et IXCIC Tartarorum incedens, Javarinum (ab alluente fl. Raba dicitur) obsidet. Tanta ibi
virtute pugnatum, ut Sinanis exercitus ad LX CIC redigeretur. matthias ad Tatam castra, unde obsessis
succurreret, posuerat, quae postremo relinquere coactus. Javarinum Ferdinand. hardeckius, nolens biduum
praestolari auxilia, a Caesarianis promissa, Turcis tradidit, ob id facinus postmodum capitis damnatus. In urbe
permunita CL machinae repertae. Ad sex millia praesidiariorum desiderata, tria dimissa. Objectam Javarino
insulam Comoram mascule nostri defendere.
Sub haec Sigismundas Batoribus Transylvanus, dissuadentibus suis, tributum cum Turca pactum denegat, et
male consultus a Pontifice et Jesuitis, perniciose se cum potenti hoste bello implicat: Gentiles suos diversum
agitantes occidit. Ad cum Walachiae et Moldaviae despotae deficiunt. Interim rex Francus Laodunum, caesis ad
Crepiacum magna strage auxiliaribus, deditione capit: Mox etiam Samarobrigam et Cameracum. Cum Henrico
Guisio aemulo opimis conditionibus transigit.
At cum dissidia ac defectiones inter suos ab Hispanis ali sine fine videret, hortante Henrico Bullionio, Mauritii
feliciter in Belgio praeliantis sororio validam ei manum tradit, Lucemburgicos in agros deducendam. Paulo post
Joannes Castellus, vesano spiritu incitatus, ut poenae aeternae gravitatem, quam obrutus vitiis exhorrescebat,
aliquatenus imminueret, interficiendi regis consilium capit, edoctus a Jesuitis, perpulcrum esse facinus,
haereticum regem necare. igitur Parisiensi turbae immistus, regem usque in cubiculum prosequitur, directoque in
gulam ejus cultro, paulum se inclinantis labrum vulnerat, dentemque rumpit. Confessus crimen sine poenitentia,
damnatur, eodemque judicio Jesuitae, quod ex eorum schola percussor prodiisset, toto exterminantur regno.
Additum, si qui liberos extra Galliam eis informandos darent, perduellionis reos fore. Vicissim renovatum in
Protestantium gratiam diploma, quo honorum ac dignitatum capaces cum Catholicis pronunciantur. Vario deinde
Marte cum Hispaniensibus certatum. Divion et Hojum Henrico intercepta: Sed hoc, defuncto Bruxellis Ernesto,
Petrus Gusmanus Fontanus Comes, gubernatione Beglii ad se devoluta, recuperavit, mox Hanae deditione
irritatus, Castellum Cameracensis agri subegit, cum Bullionio acri praelio confligit ad Durlanium, oppidumque
illud per arcem expugnat, obviis quibusque trucidatis. Tandem et Cameracum ad deditionem, commeatu
deficiente, adigit. Contra Vienna ab Henrico Momorantio, Equitum magistro, in Henrici fidem accepta, eique
passim victori, a Pontifice, qui nivernium injuriose repulerat, poenitentia subeunte, spes reconciliationis per
gondium Cardinalem facta, si legati ad se mitterentur. Missus Jacobus David Petronus Ebroicum Episcopus, qui
non sine fremitu quorundam, veniam pro rege exoravit. Senatus Parisiensis Theologos aliquot, Pontifici
supremum in reges dominium asserentes, ad palinodiam compulit.
Inter haec Amurathes III Sultanus, calcui doloribus et libidine confectus, Mahumetem III F. reliquit
succesflorem, qui cum paternis exuviis octodecim fratres sepelivit, Turcico more strangulatos. Infanda Imperii
auspicia Valachi, qui defecerant, prosperae cum Turcis pugnae exceperunt: Et Strigonium Vicegradumque a
nostris captum, haud sine ducis Caroli Mansfeldii, animam tunc agentis, gaudio. Ferhati purpurato Turcarum
clades et sua gaza capite stetit. Post varios nostrorum successus, Lippa in potestatem Transylvani redacta, Sinan
629

acri praelio victus, plus X Turcarum CIC trucidata. Aaroni Moldavia ob perfidiae suspicionem adempta,
Stephanoque tradita Rosuano, quem Joannes Zamoiscius, qui Moldaviam regni Polonici beneficium esse
assereret, aliquot praeliis cecidit, eique tandem occiso Jeremiam Mogigilam substituit. Contra Sigismundus
Batorius, recenti Caesaris affinitate devinctus, assumtis Ciculis, Tergovistiam Valachi principis sedem capit;
Sinanem multis affectum cladibus, ultra Agrium fl. repellit, qui senio et moerore periit.
Exstincto Sinane, Mahumetes ipse Sultanus haud minori cum potentia quam splendore, iter in Pannoniam
molitur. Samboca interim et Wihisa insula a Palfio, Clissa ab Uschocis, Fillaca a Batorio captae. Hatuanam qui
expugnaverant Christiani, omni crudelitatis genere in utrumque sexum saeviendo, nihilo se Turcis mitiores
declararunt. Exhaustam incensamque urbem Maximilianus, adventante Sultano deseruit. Hatuanensium exitium
luerunt Agrienses, qui a Sultano post multa summae virtutis specimina, in deditionem accepta, contra datam
fidem a Turcis concisi, documentum fuere, immanitatem barbarorum similibus exemplis minime irritandam.
Sero Maximilians XXXII expeditissimorum equitum, XXVIII millia peditum et CXX tormentatrahens, cum XX
CIC quadrigarum, Cassoviam pervenit. Praelio cum Turca inito, jam superiores nostri, dum fugientibus instant
solutius, superveniente Cicada purpurato, et ultimum agmen XL CIC armatorum in eos rapiente, in fugam ipsi
394

