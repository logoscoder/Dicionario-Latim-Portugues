Vendit Alexander claves, altaria, Christum.
Vendere jure potest, emerat ipse prius.
Pessimo tamen seculo doctissimi essloruere viri, Joannes Pieus Mirandulanus, Joannes Trithemius
Spanheimensis, Antonius Coccius Sabellicus, Jacobus Philippus Bergomensis historiarum scriptione insignes.
Rostochienses interempro collegio canonicorum, quos Magnus et Balthasar pirncipes introduxerant, praeposito
Thomas Rhodio, plurima civitati suae incommoda accersivere, quae auro tandem et deprecatione humili sublata
sunt.
Jacobus Usumcassano genitus, cum veneno ab impudica uxore peteretur, praegustare insidiatricem coegit. Quod
cum illa fecisset, rex accepto eodem poculo, datoque filio, cum uxore filioque interiit. Ismael Sophus, sororis
filius, avitum Persarum regnum recuperavit.
Reddita fuerat et Friderico Austria, avitus principatus: Verum Ladislaus Polonus, Matthiae Corvini apud
Hungaros, et Poggiebracii apud Bohemos successor, Hungariam sibi pro peculio asserebat. pactum id
impugnabat Maximilianus rex Romanorum, coactoque e Germanis potissimum milite, Belgradum cepit,
parumque aberat ut totam Hungariam revocaret ad Austriacam domum. Sed cum milites parum obsequentes
haberet, conventum est in conditiones, ut, si Ladislaus e vidua Matthiae regis liberos non gigneret, regnum ad
Maximilianum, ejusque haeredes devolveretur. Belgradum (Albam regalem vocant) Ladislao receptum.
Poloniam, defuncto Casimiro, patre Ladislai, frater ejus Joannes Albertus, literatum quam armorum melior
gubernabat, mox Barbarorum incursionibus affligendam.
Adscribere juvat Philippi Cominaei, cordatissimi scriptoris, de ejus seculi, quo et vixit, rebus judicium. Nihil,
inquit, praestabilius est mediocri vitae genere, quod qui honeste acquisitum tuetur, is omnium certe est
felicissimus. In rebus humanis ita comparatum est, ut nullus fere sit populus, quem non aemulus aliquis
571

exerceat. Gallis oppositi sunt Angli, Anglis Scoti, Hispanis perpetua quaedam simultas intercedit cum Lusitanis.
Italiae principes magna ex parte retinent possessiones, nullo fere titulo, et acerbe suis imperant. lis adversantur
reliquuae potentionres civitates, Venetiae, Florentia, Genua, nonnunquam etiam Bononia, Sena, Luca. Aragoniae
reges oppugnantur ab Andegavorum ducum familia: Mediolani et Insubriae Vicecomites ab Aureliana domo.
Venetis sunt infesti principes Itali et Florentini: Seneses autem et Genuates oderunt Florentinos. Genuates
laborant, et sunt divisi civilibus factionibus Fregosiorum, Adurnorum et Auriorum. In Germania magnae sunt
inter Austriacam et Bavaricam domum aemulationes, et quae sunt ex Bavariae ducum stirpe natae familiae, inter
se ipsae dissident. Austriacis principibus grave est odium cum Helvetiis. Impugnantur a Clivensibus Geldri: et hi
valde sunt iniqui Juliacensibus. Quae sunt ad Oceanum Germanicum et Balthicum mare civitates, bella saepe
gerunt cum Daniae regibus. In Germania plurimae sunt arces et castella munita, quae res licentius agendi multis
occasionem praebet. Populi Asiae Africaeque, dicuntur inter se non minus quam nos, imo turpius aliquanto
dissidere. Nam in servitutem se pertrahunt ipsi, seque invicem nostris hominibus venundant. Et videmus, quam
multi quotidie ad Lusitanos deportentur. Itaque nihil est in hac aerumnosa vita praestantius, quam divinum
metuere judicium, et studere in omnibus aequitati, contentumque esse mediocri citae genere: neque defatigari iis
curis, quales fere sucipiuntur a plerisque nimia quadam cupiditate et ambitione augescendi. Haec ille, quibus
nihil verius, consuevitque Deus excitandis torpentium animis ostentare mundo prodigia. Sic designandae
disidiorum foeditati natum reperio monstrum in Scotia (cujus regem Jacobum in conjurati interfecerant) biforme
a capitibus ad umbilicum, inferius unus homo, diversis pugnantibusque inter se voluntatibus, quod XXVIII annis
produxit vitam. Prope Basileam lapidem trecentarum librarum de coelo cecidisse prodit Trithemius. Hermannus
Risvichus Batavus, cum immortalitatem animae, univerlamque Christi doctrinam, fabulas esse nugaretur, maluit
vivus exuri, quam teterrimas blasphemias retractare, haereticorum stolidissimus.
MAXIMILIANUS I. Romanorum Imp. BAJAZETES II, ET SELIMUS I, Turcae.
MAximilianum unicum e Leonora Lusitana filium, Fridericus pater imperiiconsortem adsciverat, annuente
Electorum collegio. Exstincto deinde Friderico, Maximilianus attritam valde Caesaream dignitatem, varia
fortuna XXV annis gessit. Par utrique sorti visus, a magnituldine animi, munficentia, pietatis literarumque
meliorum amore, antiquitatis praesertim studio, plerisque laudatus. Viennae collegium Mathematicorum
Poetarumque erexit, ubi poetas laurea ornandi facultatem Conrado Celtj tribuit. Comitiis Wormatiensibus sedes
Academiis singulos deligere Electores jussit. Illis auspiciis Academia Witebergensis in Saxonia a Friderico
Electore, anno secundo supra sesquimillesimum et Francofurtensis ad Viadrum, annitente Joachimo
Brandeburgico, anno ejusdem seculi sexto, effloruit. Nec facile alia aetas plures historia omnique eruditione
celebres fudit. Nobilitarunt imperii Maximiliani initia repertae ad Sudetes montes argenteae venae.
Locus a Sylvis horridis Schreckenberg dictus, novos exinde nummos praebuit, oppidumque Annaebergam, quod
subito effossis e terra opibus auctum est. Prima Caesari in Turcas, croatiam vastantes, expeditio fuit: Sed illi
572

Christianorum mactatis, pluribus in servitutem rapits, abierant. Croatia tamen in fidem Maximiliani rediit. Mox
versa in Carolum Geldrum arma, qui haereditatem, patris Adolfi impietate amissam, multrisque annis Burgundo
possessam, a genero ejus Maximiliano repetebat. Eum fregit Albertus Saxo, qui dextera manus imperii appellari
358

