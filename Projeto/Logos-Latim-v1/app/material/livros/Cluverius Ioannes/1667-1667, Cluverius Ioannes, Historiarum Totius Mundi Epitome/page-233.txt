haberetur, ac primus Parisiensem Academiam excitarit, maximas opes in Graecae ac Latinae linguae studium
impenderit, concordiae in Ecclesia amantisiimus.
Praecedente ejus obitum anno deflagravit pons sumptuosissimus, quo Rhenum apud Moguntiam straverat,
incensus a Richolpho Archiepiscopo, quo eo latrones ad praedas abuterentur nocturnas. Carolus juxta propriam,
id est, Teutonicam linguam ventis mensibusque imposuit nomina, ut ait Sigebertus, ac per manum Pauli Diaconi
decerpens optima quaeque de scriptis Catholicorum patrum, lectiones unicuique festo competentes in Ecclesia
recitandas curavit. De ejus ania, autore Turpino Rhemenis Episcopo, turpis rumor circumlatus est, debuisse eam
daemonibus tradi ad in feros rapiendam, nisi in statera aedificationes templorum coenobiorumque malis
facinoribus praeonderassent. Fridericus I. postea Imperator, autoritate subnixus Alexandri Papae, eum
consecravit, ut Aquisgrani ei caneretur, velut est in Chronico Belgico:
O spes affictis, timor hostibus, hostia victis,
Regula virtutis, juris via, forma salutis,
Carole, servorum pia suscipe vota tuorum.
Eginhardus notarius Caroli, atque ob furtivum Immae filiae ejus amorem, tandem gener factus, recenset
provincias, ab ipso Francorum imperio adjectas; In Galliis scilicet Aquitaniam et Vasconiam. Hinc Pyrenaei
montis jugum et fertilissimos Hispaniae agros usque ad Iberum amnem. Postea Italiam totam ab Augusta
Praetoria usque in Calabriam inferiorem. Tum Saxoniam, duplo latiorem, quam erat reliqua Germania Francis
olim subjecta. Pannoniam similiter utramque, et oppositam in altera Danubii ripa Daciam, Histriam quoque et
Liburniam atque Dalmatiam, exceptis maritimis quae ex foedere Constantinopolitanus sibi Imperator vendicabat.
370

Denique nationes Barbaras inter Rhenum et Vistulam, Danubiumque et Oceanum positas, ut lingua fere similes,
ita moribus atque habitu dissonas, inter quas numerat praecipuos, Welatabos vel Sclavos, Sorabos, abotritas, et
Bohemos, queis trib utum ab Carolo imperatum. Nicephorus, Michael, et Leo Caesares Byzantini, ultro
amicitiam Caroli et societatem expetivere, suspectam habentes ejus potentiam, adeo ut proverbio diceretur
Graecis, Francum amicum habeas, vicinum ne habeas. Aaron Saracenorum Princeps ex ipsa Persia missis ad
Carolum legatis, Elephantem, horologium et alia ei munera donavit. Cum novem genuisset filias, e duabus
uxoribus (nam e tertia nihil liberorum tulit) et IV conculbinis, nullam earum marito elocavit, eamque ob causam
domesticis maculatus infortuniis alto silentio pressit dolorem. Duabus conjurationibus, una Pipini gibbosi, filii
sui e concubina, altera Germanorum, Fastradae reginae crudelitatem non ferentium, appetitus, feliciter ultus
autores, evasit. Ex Hildegarde Sueva tres susceperat filios, Pipinum, Carolum et Ludovicum. Pipinus Italiae Rex,
et Carolus, fato rapti ante patrem, Ludovicus solus superstes, de patris manu Augustae dignitatis haereditatem
adiit. Una et viginti metropoles thesaurorum Caroli haeredes scriptae. Eae erant Roma, Ravenna, Mediolanum,
Forum Julii, Gradus, Colonia, Moguntiacum, Saltzburgum, Rotomagus, Treviri, Senones, Visuntium,
Lugdunum, Remi, Arelatum, Vienna, Tarantasia, Ebrodunum, Burdegala, Turones, Bituriges.
Turpinus autor est, Aigolandum Saracenorum in Hispania regem, fractum praeliss a Carolo, venisse ad eum
baptismi suscipiendi causa. Sed cum vidisset tredecim pauperes, quos de more Carolus semper alebat in atriis
male vestitos, humi jacentes, inquisivisse qui essent: acceptoque responso, esse populum et amicos DEI, qui sub
numero XII Apostolorum Christi pascerentur, resiliisse a proposito, dicentem falsam esse Christianorum legem
secundum quam melius haberent Regis amici, quam DEI. Sed eundem postero die congressum acie cum Carolo,
cruenta morte peremptum. ait Turpinus se interfuisse expeditioni Hispaniae, ac solem aliquando per triduum
stetisse immobilem, donec Carolus comprehenderet Saracenos, fabularum major autor quam historiae.
LEO ARMENIUS, MICHAEL II. BALBUS. THEOPHILUS, IMPERATORES ORIENTIS. LUDOVICUS
PIUS, CAESAR GERMANICUS.
LEo V. Armenius ex Orientis duce Byzantinus Imperator paulo ante excessum Caroli factus est, Michaele
coenobii claustra ingresso. Crunnum Bulgarorum Principem, tot Imperatorum ferocientem cladibus, magno
praelio devicit, sagittaque ictum pene interfecit. Parta victoria, cum a monacho quodam, cujus futuri scientiam
venerabatur, didicisiet imaginum cultum idololatriam esse, tolli eas de Ecclesiis imperavit. Nicephorum
Patriarcham sibi adversantem exulatum misit Proconnesum: cui suffectus Theodotus, Imperatoris subscripsit
sententiae, Protopsalte etiam animante eum in detestationem imaginum, prolatis Esaiae divini Prophetae verbis,
quibus inquit: Cui assimilabitis Dominum, quam imaginem effingetis ei? Unde Leo in delinquentes implacabilis,
acer et vigilans in Repub. magistr atuum censor, qui nihil prece aut precio cuiquam concederet inaigno,
Michaelis balbi appetitur insidiis. Hunc convictum in judicio facinoris, atque ad ignem damnatum, rogatu
conjugis Augustae, sed non sine praesagio mali, e clementia sua orituri. distulit, ne feriatos natali Servatoris dies
improbi hominis supplicio videretur
371

contaminare. Cum autem carceris clavem suo asservaret sinu, noctemque illam curis insomnem duceret,
ingressus forte custodiam, reperit Balbum alte stertentem in lecto, ac praefectum Papiam ei custodiendo
destinatum, jacentem humi. Hoc papiae in sontem affectu commotior, minaci manus agitatione iram prae se
ferens, observatur a quodam vigilum, atque extemplo res excitato Papiae indicatur. Ille Imperatoris
233

