occuparunt, et pontem Muldaviae fluv. impositum Pragae. Intercesserunt induciae, restituerunt occupata
Hussitae: Sed audito, Vratislavienses quosdam a Sigismundo securi percussos, manifesto descivere. Invasus
apud Auscam Zisca, projicere mulieres in terram pepla jussit, quibus implicati per calcaria equites prius exstincti
sunt, quam pedes expedire valerent. Prope Auscam munivit locum, cui Thabor nomen indidit, ex quo erumpens,
Nicolao
545

Sigismundi duci mille ademit equos, equitibus interemptis: exinde equestri etiam pugna certaturus. Confluxerant
eodem tempore, qui Adamitae vocabantur, promiscuo concubitu utentes. Ut quisque libidine in aliquam
exarserat, in hanc, inquit, spiritus meus concaluit. Cui princeps: Ite, respondit, et replete terram. Hosce omnes
Zisca gladio delevit.
Sigismundus interea convocatis Silesiae ducibus, Graetziam, exinde Cuthnam, infesto exercitu petit. Zisca a
Pragensibus accitus, tenebat urbem, arcem obsidebat. Sigismundus, illato in eam commeatu, regni coronam
accepit de Conradi Archiepiscopi manu, qui postea Hussi dogma amplexus. Albicus enim, qui familiam edentem
ferre non potuerat, dignitate se abdicarat. Zisca de consilio suorum omnes basilicas delere adorsus est, quae
hominibus essent dedicatae. Neque enim fas dicebant, alteri, quam soli Deo, templa sacrari. Inde oborto cum
Pragensibus dissidio, abscessit, et Vicegradum expugnat. Martinus V. oblata peccatorum venia iis, qui adversus
Theaboritas et Orebitas militarent, permultos gladiis Hussitarum mactandos misit. Sigismundo Bohemia pulso,
Comitaviam cepit Zisca, ad Rabum oppidum alterum, quo uno coeli lumen adhuc videbat, amisit oculum.
Jamque plane caecus, Peronam, Brodam Teutonicam, Cuthnam expugnavit, nihiloque remissior, Imperatorem
ipsum cum omnium Electorum copiis in fugam egit. Cuthnam illi recuperatam exussit, ob argenti fodinas,
crumenam eam vocans Antichristi. Hungarorum XV millia, Sigismundum secuta, fracta quam transibant glacie,
undis hausta interierunt.
Jamque subacta Bohemia, in Austriam excurrebat Zisca. Sigismundus Moraviam Alberto genero suo, ne
defensore careret, dono dedit. Sed Zisca eam Procopio commendavit, qui irritas Alberti molitiones effecit:
Auscam, Friderico Electori Misnensi donatam, interemtis novem pugnatorum millibus, eripuit. Pragenses ob
basilicarum demolitionem rebellantes, praelioque fusos, interventu Joannis Rochezanae presbyteri, ad obsequium
reduxit. Quamobrem Sigismundus omnia et ex sententia cedere conspicatus, gubernationem totius regni et
militiae praefecturam, cum ingenti vi auri annua ei obtulit, si in verba sua adigeret civitates. Supplex nimirum
summa majestas facta homini seni, caeco, haud admodum nobili, ad infamiam imperii, adversus innocentes
exercili, sempiternam. Sed Ziscam conventa impleturum, pestis exstinxit. Aiunt, priusquam decederet, jussisse e
pelle sua tympanum fieri, arrepturos fugam hostes, quam primum ejus sonitum audivissent. Eo mortuo, divisi
Hussitae, quidam orphanos se ob amissum ducem dixere; alii Procopium assumsere ductorem. Silesiam
Moraviamque assidue populabantur. Retium Austriae caput diripuere. Nemo impetum virorum sustinebat.
Ergo Martinus Pontifex, misio cardinale Vintoniensi, vicinas gentes in arma excivit, tres conflavit exercitus.
Unus erat Saxonum et Civitatum, quas Hanseaticas appellant. Alter Francorum, duce Brandeburgico. Tertius
Bavarorum, Rhenensium et Suevorum, duce Trevirensi. Juncti, castra ad Misnam urbem ponunt, sed quum
Bohemi, collecto raptim milite, in eos properare nunciarentur, non visum hostem fugientes, graviclade sunt
multati.
Machinis bellicis, impedimentisque omnibus potiti Bohemi, divitem exercitum reduxere. Hinc Juliano Cardinale
autore, Noribergae nova decernitur expeditio. XL millia equitum in Bohemos, plurimi pedites ducti, rectore
Friderico Brandeburgico. Villae oppidaque crudeliter habita. Mox iterum subitus pavor castra invasit, et
priusquam Bohemus in conspectum se daret, foedissima coepta fuga, ut abjectis armis salus quaereretur; Lusatia,
Misnia, Frauconia, Noricum, direptionibus Bohemorum patuere.
546

Interea appetente tempore concilii Basiliensis, Julianus illud Cardinalis Martini jussu inchoavit, anno Christi
millesimo quadringentesimo tricesimo primo. Ad id blandissime invitati, et a Caesare, et patribus Bohemi,
venerunt cum trecentis equitibus, ducibus Procopio, Guilelmo Costa, Joanne Rochezana, Petro Anglico. L diebus
causa eorum acta. Martinus sub id V. decessit, apoplexia ictus, qui viris doctis commisisse Ecclesias, et
laborasse in reparanda Roma fertur, cumulandis thesauris intentior. Ejus successor Gabriel Condelmerius
Venetus, Eugenii IV. vocabulum adscivit. Cum primum ageret Senatum Cardinalium, obtritus est Senogalliae
Episcopus. Inde in Columnios saevitum, quod fama ferret, immensos iis thesauros a Martino derelictos. Qui
adductum venerant, vi nsi, miserabilem in urbe tumultum excitarunt. Ne diutius dimicaretur, effecit Sigismundi
metus, qui tunc in Italiam venerat, diadema accepturus, et Florentinos Venetosque, iterum cum Philippo
Mediolanensi atrociter bellantes, redacturus in ordinem. Impedire quidem nixus Eugenius iter Caesaris, misso
Nicolao Tollentino, qui Arnum flumen insideret: Sed dum Tollentinus Senenses vexaret, Caesar amnem trajecit,
Romamque profectus, diadema sumsit, multis de more in equestrem ordinem in ponte Adriani adscitis,
Mantuanum Gonzagam creavit Marchionem. Eo digresso, Mediolanensis cum Venetis transegit.
Mox in Eugenium ira vertit. Is Nicolaum Fortebrachium, ducem ingenio et manu promptum, stipendio
privaverat. Ob id a Mediolanensi et Sfortia nactus copias, tam celeriter Romam occupavit, ut vix consilii
342

