663

generose defensa, vi expugnatur a Tillio. Praesidiarii omnes caesi, urbs direpta; Civibus, deflagrante paulatim ira
victorum, parcere tandem Tillius jussit. Rex Daniae, misso Sigwarto Pogwischio, libenter ea mala avertisset,
rogans Caesarem, ut acceptas a Palatino injurias publicae saluti ac quieti donaret, eumque abjurata Bohemia
deprecantem, Septemviratui suo restitueret. Verum Caesar continuari praetexens contumaciam, ad Bruxellanam
compositionem omnia rejecit, quae tam lente egit hoc negotium, ut Palatinus interim omni ditione privaretur.
Nam Manheimum Horatius Verus, de subsidiis desperans, aequis conditionibus cessit Tillio.
Spirensem agrum, et Germersheimum subegit Leopoldus, mense Octobri. Frankenthalum Isabellae, agente
Jacobo rege, velut sequestro traditum. Nec Marchionatus Badensis iras Caesaris effugit. Abjudicatus enim
Georgio Friderico, et Eduardi Fortunati filio addictus, Romanam religionem sequenti, nullum non crudelitatis
genus a Bavarico milite, Croatis praesertim et Cosaccis, pertulit.
Felicius Hollandis res provenit ad Bergas Somenses. Hi enim obsidentem oppidum Spinolam isthinc crebris
eruptionibus (quibus octo Hispaniensium millia ferunt cecidisse hinc exercitu numeroso quadraginta millium,
coegerunt solvere conatus, crematisque castris abire inglorium. Verumatamen Pfaffenmutzium, post multa tum
fortitudinis, tum arrogantiae specimina edita, Henrico Bergensi deditionem fecit, praesidio variis morbis et
praeliis jam nimium diminuto. Id exeunte anno contigit, die Stephano sacra, cum et Sancti Muritii munitio in
Flandria, ab Hispanis astu intercepta est.
Caetera Germania pene efferabatur militum contumeliis. Cosacci a Caesare dimissi, quacunque iter faciebant,
inaudita crudelitate, libidine, rapacitate, et nequitia plane diabolica, in omne mortalium genus saeviebant, ob id a
Silesiis non semel pro meritis tractati. Nec multo melius Mansfeldiani Westphaliam habebant, et Frisiam
Orientalem, quos in locos e Batavia migraverant; occupatis in itinere oppidis, arcibus, villis, imperataque pro
lubitu cuivis pecunia et commeatu. Qui militiae mores, cum aeterno nostri seculi probro invalescerent, Saxonicus
ob id tractus inferior, assentiente Caesare, militem scripsit, ab exterorum injuriis se defensurus. At ne quid malis
deesset, praecones renati Euangelii omnes e Bohemia Moraviaque exulare jussi, adhibitumque, quicquid artis
reperiri poterat, delendo ex animis hominum Christianiso puriore. Rex Gallus etiam abrupta praeter spem
pacificatione, Montem Pessulanum, aliaque Reformatorum oppida, ingenti cum suorum clade, ad deditionem
impellebat, vix adspectu tot funerum ad novam compositionem adductus, frementibus Zelotis Romanensium. Et
ut justam Dei intelligas iram, nec vulgaris quidem justitia sedem amplius apud Teutones retinebat: imperiali
nummo, per aeruscatorum nequitiam, ad XVI florenorum aestimationem elevato. Eodem vero anno Papa novos
coelites legit, Isidorum Agricolam Hispanum, Ignatium Lojolam, Franciscum Xaverium, Teresiam fundatricem
Cermelitarum discalceatorum, Philippum autorem congregationis Oratorii. Mariam virginem cum peccato
conceptam dicere piaculum appellat. Collegium titulo de fide propugnanda novum excitat. Mittit et in Daniam
institores personatos, reipsa Doctores Theologos, avitas superstitiones scholis et Rebuspub. inseminaturos,
quorum tamen conatus Dei beneficio frustra fuit, quemadmodum et antea Laurentii Nicolai Norvegi, qui anno
MDCIV. idipsum ore calamoque attentaverat. Rex Daniae ex Celiane, Indorum insula, naves duas hebeno et
aromatibus onustas recepit. Oddo Giddaeus, praefectus Classis, castrum in Trangabare
664

structum, Dansburgum appellaverat. Per istas autem Germaniae turbas, luculenter rem suam fecerunt tum alii, a
Caesare magnis honoribus aucti, tum etiam Mximilianus Bavarus, Septemviratu honestatus Palatino,
reclamantibus frustra Moguntino, Saxone et brandeburgico. Addita lex tamen, ne ea inauguratio Palatini seu
filiis, seu agnatis fraudi esset. Id actum Ratisponae decimo quinto Februarii, anno hujus aevi XXIII, quo tribus
simul aeterni numinis beneficiis Dania effloruit. Nam et detecta emissariorum Pontificalium fraus est, ipsique
Dania pulsi; et in Norvegiae praefectura Sandverta repertae argenti venae purissimi: et in Selandia Sorae nova
nobilium Academia surrexit, attributis ei, praeter monasterii Sorani reditus (quos pridem scholae rex Fridericus
addixerat) etiam Mariaeboanis in Lalandia, et Burglamensibus in Jutia proventibus. Datus novo Lyceo Ephorus
Justinus Hogius, vir plane factus a natura ad eam functionem, et praeter natalium splendorem, rarum pietatis,
prudentiae et eruditionis exemplum. Professores dicti a Rege inclytissimo primi, Joannes Cluverus Theologus,
qui haec scripsit, Joannes Laurembergius, Mathematicus. Quibus altero anno additi, Joannes Meursius
historiographus, et Joachimus Burcerus Medicus Lusatus. Post etiam Helmaestadio exciti, Christophorus
heidmannus Orator, Martinus Trostius Huxariensis, Hebraeae Professor linguae, et e Danis Nicolaus Martini
Schelderupius, Logices, et Stephanus Joannis, Eloquentiae Doctores. Inter haec detegitur in Belgio conspiratio,
qua vita Mauritii principis et aliorum Arminianismo infestorum petebatur, ductoribus filiis Barnefeldii, quorum
alter deprehensus cum sociis, facinoris poenas luit, alter evasit. Atrocior tempestas e Belgio in Frisiam et
Visurgis ripas incubuerat, Christiano Brunsvico et Mansfeldio signiferis. Brunsvicum quidem Rex Danus et
Saxoniae principes finibus ejus circuli excedere compulerunt, purgati etiam Caesari ejusmodi moltionum
conscientia. Transgressos Visurgim Brunsvigianos insequitur Tillius, eorumque extrema agmina prope Statloam,
in ericeto Duvendica, invadit, occultata vicinis in arbustis et paludibus forti manu, quam Lingenses Grollanique
praesidiarii submiserant. Commisso certamine, undique circumfusae Brunsvici cohortes sternuntur,
numerosusque exercitus a quinque millibus in fugam agitur, Christianus ipse, cum expeditis equitum turmis,
416

