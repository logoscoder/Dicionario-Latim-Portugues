suo, primitus per Africam Ecclesiae erant Arianismo contaminatae. Sub haec Justinus, cum quarto ante obitum
mense Justinianum successorem designaslet, in vivis esse desiit, gesto imperio annis IX.
Eo tempore Fulgentius Ruspensis in Africa, Ennodius Ticinensis, Nonnus Panopolita Aegyptius, Severinus
Abbas in Noricis, Germanus Episcopus, et Genovefa virgo Parisiis, Brigitta vidua in Scotia, doctrinae
sanctitatisque laudibus, floruere. Gabades Persarum Rex Manichaeos, quod filium ejus Phatuarsan, superstitione
sua imbutum, ad res novandas pellicerent, spectante Magorum Principe et Christianorum Episcopo, contractos in
unum omnes exstinxit.
333

JUSTINIANUS.
CUm Justinum Imperatorem in Persas aram parantem, mors praeripuisset, Justinianus, sorore ejus genitus,
consensu Senatus atque exercitus Augustus, statim ad Remp. reparandam adjuecit animum. Persas
Mesopotamiae et Colchidi imminentes, per varios duces, Belisarium imprimis, cui comes ivit Procopius
historicus, praeliis fregit attrivitque, ut mortuo Cabade, qui bellum intulerat, Cosrhoes ejus filius fessus malis,
pacem amplecteretur, quae muneribus invicem missis coaluit. Judaeos quoque et Samaritanos in Palaestina
rebellantes, occidione delevit.
Hinc dum novum in Africa gliscit bellum, Justinianus Triboniano legum quidem perito, sed homini impio et
avaro, caeterisque Jurisconsultis dat negotium, ut jus vetus per immensa volumina sparsum, in paucos libros
certosque titulos digerant, promptuarium quibusvis litium casibus determinandis. Inde Codex, Digesta,
Institutiones juris natae, docendisque legibus Romae, Beryti et Constantinopoli instituta collegia, magno generis
humani bono, nisi obscuritas legum quar undam et repugnantia alendis multorum pravis ingeniis subserviret.
Interim Antiochia, iterato quassata terrae motu, cives suis obrutos aedificiis exstinxit, ultra quadringenties mille:
Constantinopoli seditio ultra triginta hominum millia absumpsit. parumque ipse Imperator ab exitio abfuit.
Etenim Hypatisu, Pompeius et Probus consobrini, nepotes Anastasii Imperatoris, omni seditiosorum turba armis
donisque ministratis illecta, dolis invadere tentabant imperium, ac per quinque continuos dies urbem regiam per
conscios depopulati, ipsi interea ut fideles Reip. in palatio versabantur. Tandem Hypatius torque redimitus aureo,
et Pompeius Comes sub veste loricatus, dum ascendunt occupare palatium, proditi trucidatique ante perdidere
quam haberent imperium. In eo tumultu insignis Belisarii in Justinianum fides enituit, qui licet ob quorundam
calumnias in privatum esset redactus ordinem, tamen veteris commilitii memor, habensque in matrimonio
Antoninam, sororem Theodorae, et Antoniae (quondam ex adolescentiae amoribus Justiniano cognitae, ac deinde
nuptae) ad fores venit theatri, fortissimorum globo juvenum vallatus. Ibi repertum novum Caesarem Hypatium
(Aimoinus Florianum vocat) veluti venerabundus accedit, strictoque derepente gladio obtruncat, et Justiniano in
dignitatem restituto, mox et ipse, satis jam purgato crimine, suam recipit. Procopius in carcerem trusos, ac
prostridie a militibus caesos Hypatium Pompeiumque memorat.
Dum illa ag untur in Eois partibus, et Heruli nuper facti Christiani partes tuentur Justiniani apud
Constantinopolin, alii Heruli ad Thulen, id est, Norwegiam refugiunt; Africa, Hispania, Italia, Roma, Britannia,
Germania, novis motibus inardescunt.
In Africa Hildericus, re adversus Mauros improspere gesta, a fratre Gilimera et regno privatur, et carceri
includitur, frustra pro eo deprecante Justiniano. Qui cum ob id arma intentaret Gilimero, ille etiam vitam captivo
Hilderico ademit.
In Hispania Crothildis, Clodovaei filia, ob religionis disparitatem indigne habita apud regem Almaricum
conjugem, fratres suos, Theodoricum (qui nuper Thuringos subegerat), Clodomirum et Clotarium, Francorum
reges, ad ulciscendas instigat injurias. Theodorici filius Theodobertus, pro patre defuncto junctus patruis, in
Hispaniam abit. Fugatus occiditur Almaricus, cumque ejus etiam successore Theude continuatur bellum,
Francorum denique clade finitum. Theudes vero a quodam palatii ministro insaniam simulante, confossus est. In
Italia non tantum Gothi
334

a regina Amalasuenta dissidebant: sed et Pontificiae sedis usurpatores, Bonifacium et Dioscorum, incessit
discordia, Dioscori morte, et Senatorum Romanorum intercessione brevi interrupta, successore Bonifacii II.
Johanne II. qui biennio insessam cathedram Agapeto adscendendam reliquit.
In Britannia Occa Cantiae Rex, auxiliares Saxonum copias in Arturum Britonum regem evocat, qui non admissi
ad littora, Francorum se regi jungunt, praestitaque bello Thuringiaco forti opera, Thuringiae partes accipiunt
incolendas. Certicius Australium in Anglia Saxonum rex, insulam Vectam occupavit.
Caeterum Belisario, Justinianei exercitus Duci, praeclarius res in Africa successere. Nam Gilimer ab eo in
Numidiam fugatus, Carthago recepta est XCV anno, postquam ab Genserico adempta Romanis fuerat. Inde
Gilimer in monte obsessus, fameque subactus in potestatem venit Belisarii, Belisarius catenis adstrictum
argenteis, triumphoque ductum exhibuit Imperatori. Quum videret Justinianum alto conspicuum throno Gilimer,
irrisit mundi vanitatem, luxumque aulicum, non immemor sortis humanae, et, qua paulo ante superbierat, regiae,
identidem exclamans, vanitas vanitatum et omnia vanitas. Acceptis postmodum in Galatia praediis, cum imperio
aliquanto fines Orientis adversus Persas tuebatur.
210

