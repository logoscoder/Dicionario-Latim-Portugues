gubernare. Igitur priusquam dederetur Hafnia, pacem Hamburgi cum Danis ineunt, avocant suum militem,
Christianum regem inter se et Suecos arbitrum legunt, Bornholmiae sibi paciscuntur usum fructum. Paulo post
urgente omnium rerum inopia, Albertus et Christophorus deprecati coram rege culpam, arcem urbemque
Hafniensem tradunt, integrum annum obsessas. Rex omnibus ingenti clementia ignovit. Wollenveberus autem
tuba belli, comprehensus postmodum a Christophoro Verdensi Episcopo in itinere, apud arcem Guelphicam
supplicium exsolvit scelerum. Consul Hafniensis, ob nefas quoddam anquisitus capitis, veneno se confecit.
Georgius Malmogiensis perpetuam de facultatibus suis sanxit eleemosynam egenis. Episcopi septem Danorum,
quod electioni Christiani obstitissent, multaque in fraudem regni apud indigenas exterosque essent moliti, de
sententia senatus populique, officio moti; gubernatio regni ad illos, qui extraneo haud tenerentur juramento,
translata est.
Mox reformatio doctrinae ac cultus, de M. Lutheri et Joh. Bugenhagii Pomerani consilio, Danis Norvegisque
praescripta. Episcopos sane in custodiam rex dederat, sed eodem anno stipulatus ab iis, ne propagationem
Euangelii impedirent, dimisit omnes, concessis non tantum patrimoniis, sed et coenobiis aliquibus, unde statum
suum tuerentur. Solus Roscildensis Jacobus Ronnovius, acre et fallax ingenium, in custodia retentus. Olaus
Nidrosiensis Antistes, qui multa apud Norvegos perfide ac crudeliter egisset, conscius sibi etiam necis nefariae,
quam D. Vincentio Lungio intulisset, voluntarii semet exilii damnavit. Reliquis per Norvegiam episcopis
similiter potestas adempta, Ecclesiis dati rectores Euangelici. Apud Scanos Fr. Vormardus Lundae, apud
Sialandos Petrus Pelladius Hafniae, Georgius Sadolinus apud Fiones Othoniae: Apud Cimbros Arthufienses
Matthaeus Langius, apud Wiburgenses Jacobus Sconingus, apud Alburgenses Joan. Thomaeus, denique apud
Ripenses Joan. Wandalus episcopi aut Superintendentes facti.
Composita in hunc modum Dania, Rex Christianus Brunsvigae Protestantibus foederi adscribitur, quum interim
Pontificii Noribergae conspirarent, ducemque foederatorum crearent Henricum Brunsvicensem, qui una cum
Georgio Saxone acerrimum se priscarum traditionum defensorem gerebat, multa cum contumelia eorum, et
persecutione, qui majores incusabant erroris, omniaque dogmata a Scripturis examinanda dictirabant. Certatum
inter ipsos principes literis aculeatis, donec chartarum praelia in sanguinem desinerent. Georgium sane Saxonem
Luthero infensissim um mors rapuit, moerentem filiorum fata, quos in continuationem certaminis alitos, Numen
aeternum vitales esse non sinebat. Henricus ejus frater, statim Ecclesias Protestantibus permisit.
Joachimus Elector Brandeburgicus Marchiacis, fraterque ejus Albertus Cardinalis Magdeburgicis et
halberstadensibus, auro exorati, imitationem Protestantium religionis indulsere. At Brunsvigius, turbulenti
princeps ingenii, neque casti, quum bellum diu coctum animo, in Brunsvigam et Goslariam effunderet, suo
malum capiti accersivit. Pulsus enim ditionibus a Joanne Friderico Electore et Landgravio, ad Bavaros fratres,
Guilelmum et Ludovicum, refugit. Illud quidem postea contigit. Caeterum anno undequadragesimo Caesat a
Ferdinande fratre interpellatus, Francofurti conventum indicit conciliando religionis dissidio, ubi Protestantibus
induciae datae. Mox Caesar,
600

exstincta Isabella Augusta, Joannis Lusitani sorore, cum eluxisset, pergit in Galliam, ubi perhonorsice exceptus a
Francisco rege Lutetiae et Eleonora sorore, Francisci conjuge, per legatos monet Venetos, ut in Turcarum
oppugnationem conferre omnia velint, quorum regia Constantinopolis tunc incendio erat corrupta: at arx Guleta
Barbarossae recuperata. Sed illi vim experti barbarorum, tantum abfuit ut id consilii amplecterentur, ut traditis
Nauplia et Epidauro, pacem a Solimanno redimerent inviti. Hinc in Belgium festinans Caesar, Gandavenses,
rebellionis suetos, privilegiis avitis multat, autores seditionis capite plectit. Vormatiae inter Protestantes et
Pontificios colloquium haberi jubet, quod tamen injecto ei a Pontificiis metu schismatis, si natio Germanica
aliquid seorsim statueret in fide, abrupit. Aderant ibi frequentes Protestantium doctores, Philippus Melanchthon,
Martinus Bucerus, Wolfg Capito, Andreas Osiander, Joan. Brentius, Joan. Calvinus, Alesius Scotus, Wolfg.
Musculus, Simon Grynaeus, Joannes Sturmius. E Pontificiis familiam ducebant, Laur. Campeggius Cardinalis,
Petrus Paulus Vergerius et Joan. Eccius. Interim Francus Anglusque reges ignibus gladiisque in Protestantes
grassabantur, in quibus illustres Thomas Cromelius et Robertus Barnus ab Anglo necati. Vicissim domi infelix
Anglus, comperit quintam conjugem Catharinam Havardam clam cum alio consuevisse: quare et de illa sumto
supplicio, Catharinam Parram ducit.
Mitior etiam tum Carolus in Protestantes, Ratisbonae operam dedit, ut delectis moderati ingenii collocutoribus,
aliquot dogmata conciliarentur. Sed Caspar Contarenus Cardinalis, praemetuens offensae apud herum
Pontificem, institit apud Carolum, ne compositio illa valeret. Igitur ingruente Turca, ad concilium rejecta res,
Pontisiciis reformatio abusuum imperata.
Etenim Solimannus a Joannis Zepusiensis vidua imploratus, in Hungariam movebat, filiolo ejus Stephano
asserturus regnum, quod Ferdinandus rex capto Pesto, obsessaque Buda, eripere ei conabatur. Et solvit
obsidionem Turca, ingenti cum Ferdinandicorum clade, et Pestum Budamque occupavit, vidua cum infante in
Transylvaniam ablegata. Carolus sub haec in Africa facturus Turcis negotium, cum Algieram appulisset, exortis
tempestatibus horrendis, laceram classem, exhaustumque militem in Hispaniam reportavit. Exorantur ergo Spirae
Germani, ut viritim Ferdinando in bellum Turcicum pecunias contribuant. Sed negligenter habitus miles nullum
376

