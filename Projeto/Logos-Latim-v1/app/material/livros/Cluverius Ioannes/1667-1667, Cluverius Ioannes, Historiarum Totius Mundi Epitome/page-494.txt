intercluserant, sed etiam vi atque ope quantum maxima poterant persequebantur. Postquam igitur auditum est,
eum in Scotiam advenisse: missus est adversus Scotos Oliverius Cromvellus cum exercitu 20 000 hominum, qui
mense Augusto lustratis copiis apud Musselburgum concedit, haud procul a Scotis qui inter Edenburgum et
Lettham, sub praefectura Davidis Leslaei castra ceperant. Cum aliquamdiu mutuus utrosque metus continuisset,
primi Scoti morarum impatientes majore animo quam viribus Anglos invadunt, medio fere spacio inter
Hadingtoniam et castrum Dunbar, quem locum explicandae aciei, audito Scotorum adventu Cromvellus
praeceperat.
Magno ea Scotis audacia stetit, nam pulsi fugatique memorabili clade, amissis impedimentis, atque omni bellico
apparatu, capta peditum magna parte, pauci qui evaserant Sterlinum profugiunt. Cromvellus insigni victoria
potitus omnes mox copias Sterlino admovit, ratus in ea perturbatione sibi rebus gerendis tempus idoneum fore.
Ubi ad sustinendam vim obstinatos cognovit, omissa difficili obsidione reductoque exercitu, Leithem atque
Edenburgum per deditionem cepit. Haec est Metropolis Scotiae, in qua Reges commorari ut plurimum solent,
atque adeo infelici sane Regis omine in Anglorum potestatem pervenit. Nihilominus Rex, qui interim Jonstoniae
erat, reparatis quantum licebat viribus, initio anni insequentis II Januarii, in solenni Procerum Scotiae conventu,
Schonae, ubi Scotorum Reges coronari solent, Regno inauguratur. Inter quas ceremonias e numero Procerum
Robertus Duglassius Regi praeparata oratione gratulatus, eundem ad ultionem paternae
791

necis ex sententia omnium cohortatus est. Quibus peractis Rex comitantibus Proceribus Schona Jonstoniam
deducente toto exercitu perrexit. Ac dein reliquam hyemis partemordinandis Regni negociis, instaurandisque
copiis cum consilio Procerum exegit.
Galliam interea, quo minus Regi Angliae auxilia subministraret, intestina dissidia turbabant. Nam datis in
custodiam Principibus Regii sanguinis, ut supra dixi, duobus Condaeis, et duce Longaevillano, Turenius rebus
non fidens cum suis copiis ad Archi-Ducem Leopoldum Wilhelmum transgressus est, conjunctisque cum eo
viribus Capellam primo, dein Retelium vi occupat. Quibus valido praesidio firmatis Castrum Porcini ubi
commodus est Axonae fluminis trajectus, invadit; superatoque Axona in Campaniam progressus Rhemos
Campaniae metropolim ad dandam pecuniam, et subministrandam exercitui alimoniam metu adigit, caeso
interim apud oppidulum Fimam Hocquincourtio Peronae Gubernatore, qui cum sex Legionibus in insidiis
collocatus Marchionem Plessi-Praslaeum, ut se cum eo conjungeret praestolabatur. Illa clade quinque vexilla, et
ducentos equites Galli amisere praeter tracentos fere, qui in potestatem Hispanorum pervenere. Hoc incommodo
perterriti Galli, simul metu ne Hispani Rhemos, aut Catalaunum, aut aliam validam urbem peterent; copias
omnes campo eductas in urbes hosti proximas praesidio imponunt. Ita Marchio de la Ferte in suburbium
Rhemorum cum aliquot millibus concedit, Marescallus Plessi Praslaeus Feram, Generalis Legatus Rosa
Laudunum, Hocquincourtius ad S. Quintinum, Marescallus Villaquierius Atrebatum, alii alio concedunt, Captivi
quoque Principes in securiorem custodiam, et Thesaurus Regius Parisiis ad S. Dionysium in tutum comportatus
est. Inter haec Archidux Leopoldus misit Parisios tibicinem cum literis ad Ducem Aurelianensem patruum Regis
de pace, quibus in Parlamento palam perlectis Aurelianensis postridie cum responso Baronem Venderonium ad
Archiducem remittit, quique de tempore, loco, et personis ad hanc pacificationem assumendis sententiam
Archiducis cognosceret. Ille audito Venderonio summopere gavisus placere sibi ostendit, ut locus inter Rhemos
et Rhethelium medius deligatur, quo ipse et Aurelianensis ambo in persona conveniant, ac de pace vel induciis
colloquantur. Ad id renunciandum Gabriel Toletanus una cum Venderonio Parisios mittitur. Re ad concilium
relata cum Galli locum alium mallent, decretum, ut Nuncius Apostolicus, atque Orator Venetus rogarentur, qui
una cum Comite Memmio ad Archiducem profecti cum eo agerent de loco tractatuum a castris Hispanicis
remotiore, ac simul exquirerent, quid quantumque potestatis Archidux a Rege Hispaniae haberet, de pace cum iis
componenda. Omnium ergo animis in spem novae pacificationis erectis cum nihilominus hostilitas non cessaret,
et tractationum praeambula in longum producerentur. Archidux ne tempus frustra consumeret, motis apud
Fimam castris, ubi fere per mensem substiterat, partem copiarum ad obsidendum Mosonium dimittit; quod est
apud Mosam parvum quidem, sed permunitum oppidum. Ipse cum reliquo exercitu apud vicum Vendii juxta
Axonam flumen consedit. Mosonium a Carolo V. olim, et deinceps ab aliis irrito hactenus eventu tentatum,
summa fortitudine oppugnantibus restitit. Donec Archidux misso Comite Fonsaldania cum quinque millibus ac
vim obsidentium auxit. Igitur mense Novembri in potestatem Hispanorum concessit; Praesidiar iis permissum ut
more militari explicatis vexillis cum omnibus impedimentis ac
792

duobus tormentis a tradito oppido excederent. Post Mosonium Donchery quoque uno infra Sedanum milliari,
Hispanis cessit. Archidux igitur omnibus praesidio firmatis, reliquo exercitu in hyberna disposito Antverpiam
sub finem mensis Novembris rediit, re bene feliciterque gesta. Actisque Deo solemniter gratiis nomine Regis
Hispaniarum, initio mensis Decembris Marchionem Sfondratum, Comites Buquoium, et Schwartzenburgicum,
Equites aurei velleris creavit, consuetis caeremoniis, praesentibus ex eo Ordine Collegis aliis duodecim. Dum
haec in Campania et Picardia ab Archiduce geruntur Rex Galliae cum Cardinale Mazarino re apud Burdigalam
composita ut supra dictum est Parisios revertit. Et quanquam cepta jam hyeme tempus erat rebus gerendis haud
494

