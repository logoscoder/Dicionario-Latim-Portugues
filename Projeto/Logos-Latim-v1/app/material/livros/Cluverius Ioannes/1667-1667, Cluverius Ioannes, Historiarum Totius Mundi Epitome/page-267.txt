suis, quam ab hoste habitus Imperator privignorum conspiratione amisit potestatem. Illi Michaelis Pselli usi
consiliis, obsessum Adanae allectant ad deditionem, interposito jurejurando nihil passurum mali. Dedito
crudelissime erutis oculis, nec curatis indignissimam necem inferunt, quum quadriennium fere imperassetn.
Eadem tempestate, anno ejus seculi LXX Alexander Papa Romam evocavit Moguntinum, Coloniensem,
Bambergensem Episcopos, acerbeque objurgatis, quod sacros ordines venderent, ipse eadem semet polluit labe.
Nam Bambergensis corruptus muneribus, non solum impunitatem ei criminis objecti dedit, sed et pallium,
aliaque insignia Archiepiscopatus. Henricus Othonem Bajoariae Ducem, suspectum insidiarum, quia minus se
purgare videretur, bello petiit, Guelfoni Othonis genero dedit Bajoariam; Ducem ipsum haud segniter se
vindicantem, ad deditionem compulit. Robertus Balduini Flandri filius tentata Gallicia, Graeciaque, Frisiam
tandem occupavit, coactus ad id a patre, qui conservandae claritati stirpis, uni filiorum dederat principatum, ac
more gentis alterum quaerere sibi opes, propriamque gloriam jusserat. Hunc cum frater Balduinus excutere parta
possessione iniquissime niteretur, occubuit praelio: Robertus Philippi quoque Francorum regis, sororii sui,
prostrato exercitu, Flandriam sibi soli vindicavit, frustra obnitentibus, quibus Henricus id muneris delegaverat.
Albertus quoque Bremensis, iterum possessor IMperatoris, pertinacibus odiis hominum moriendo tandem litavit,
cum videndo non potuisset. Hanno Coloniensis pro ipso suscepit clavum, vir spectatae probitatis, sed per
iracundiam convicia in quosvis amarissima rotare solitus. Caesar ipse fervidioris ingenii, cum cognovisset
Romanos, se inconsulto, Hildebrandum, de nomine Gregori VII celebrem, statuisse sibi Papam, per legatum eos
increpavit. Gregorius Deo teste confirmans se consecrationem hactenus distulisse, ut regio assensu obtineret
thronum, placavit animum Henrici. Hic cum vellet, manicas suas discutiebat, et in modum scintillarum
dissiliente igni, hoc quasi signo sanctitatis, homo praestigiator, Laurentii et Benedicti in schola necromantica
eruditus, simplicium oculos ludificabatur. Mox Caesar
425

atrociori in Saxones ira intumuit, aegerrime ferentes, quod per mohtes et colliculos exstructis castellis, avitam eis
libertatem ereptum iret. Res legationibus cum componi neutiquam posset, ad arma devenit utrinque.
Henricus hartesburgo in castro obfessus, crebar nunciorum permutatione detinuit eousque Saxones, donev
venatoris cujusdam ductu per invios saltus in Hassiam evaderet. Ibi convocat Duces, quos praetextu expeditionis
Polonicae dudum in armis esse jusserat. Interim Hermannus Saxo, Magni Ducis jam captivi frater, Luneburgum
obsidet, cogitque Henricum, ni deserere suos malit, jam ad extrema redactos, liberare custodia Magnum, quem
Ducatu Saxonico privare nitebatur. Castella etiam aliquot diruuntur a Saxonibus, et de Rodolfo Suevorum Duce,
cui soror quondam Henrici nupta fuerat, ad imperium evehendo, instituitur consultatio. Lutitii Barbari ab
Henrico incitati in Saxones, et vicissim a Saxonibus in Henricum, dum inter se disceptant, utras partes juvent, ad
intestinas cades deduxerunt controversiam; Rex Daniae suorum consiliis revocatus est a Saxonum infestatione.
Jamque in arcto erant res Henrici, quod Rodolfus Suevus, Bertholdus Carinthius, et alii, persuasi insidias sibi
strui a Caesare, eum deserebatn. Soli wormatienses magnifice exceptum aliquantum refocillarunt; Regingerus
delator, qui principes fictis in regem calumniis alienasset, ac duello coepisset veritatem narrationum adstruere,
paucis ante congressionem diebus dirissimo daemone arreptus, horrenda morte interriit.
Tandem Henricus conspicatus suos diminui indies, maluit vitam honeste, quam per dedecus regnum amittere,
collctis, quascunque poterat, copiis acie decernere statuit. Sed Episcoporum interventu placati Saxones, bellum
omiserunt. Henricus arces destrui passus, promisit se non semper Goslariae incubiturum Saxonico solo, sed et
reliquas Imperii provincias de more circumiturum Sic refarta qualitercumque pace, Colonienses aemuli
Vangionum, qui Caesaris adversam fortunam egregia fide fovissent, concurrunt in Episcopum suum, non minus
sibi ob iracunda convicia, quam ob suspectam perduellionem, Caesari exosum. Arrepta cujusdam mercatoris
navis oneraria, ut ejectis mercibus antistitem quendam portaret, idoneum seditioni fomitem attulit. Conclamatur
undique injuriam fieri civibus, nec ferendam diutius Episcopi insolentiam. Post multas caedes suorum, vix evadit
ex urbe Episcopus, et contractis dioeceseos subditis, Colonienses ad satisfactionem adegit.
Jam tum Gregorius VII, sine ullo majorum exempolo, anathema erat ausus dicere Henrico, quod Ecclesiasticas
vendidisset dignitates; perque nuncios, ut vocabantur, Apostolicos concilium postulabat fieri, quo homines per
Simoniam intrusi officiis moverentur. Sed abnuentibus id, veluit inusitatum, Episcopis, et concilii indicendi
potestatem hau ipsi competere asserentibus, Hildebrandus frequentibus per Italiam Synodis, presbyteris uxores
habendi facultatem adimit, praecipitque per literas Gallis et Germanis, ut et ipsi a contubernio sacerdotum omnes
omnino foeminas perpetuo anathemate resecent. Aversus hoc decretum protinus infremuit tota Clericorum
cohors, hominem plane haereticum, et vaesani dogmatis esse clamitans (oblitus sermonis Domini, quo ait: Non
omnes capiunt hoc verbum, qui potest capere, capiat. Et Apostoli: Qui se non continet, nubat; melius est enim
nubere quam uri) violenta actione cogeret homines ritu vivere Angelorum, et dum consuetum naturae cursum
negaret, fornicationi laxaret frena et immunditiei. Sin pergeret, malle se Sacerdotium quam conjugium deserere,
et tunc visurum eum, cui homines sorderent, unde gubernandis Ecclesiis Angelos eset comparaturus. Nihil minus
426

instabat ille, minis dirisque urgens Episcopos, ut ocyus injunctum sibi negotium exsequerentur. Moguntinus,
evocatis Erphordiam presbyteris, abjurare conjugium aut Sacerdotium Pontificis nomine imperat. Illi velut ad
267

