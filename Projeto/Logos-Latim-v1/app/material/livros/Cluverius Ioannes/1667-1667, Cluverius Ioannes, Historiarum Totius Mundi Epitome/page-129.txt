XX legionum numero, totam victoriam ut suam interpretabatur, audebatque denunciare Caesari, excederet
Sicilia. Ibi Caesar, incredibili generositate, cum paucis ingressus castra Lepidi, pene inermis, et perforata jam
telis lacerna, Aquilam legonis rapuit. Milites armati cum obsiderentur alii post alios paulatim ad Caesarem
transeunt. Lepidus desertus supplex veniam cogitur petere. Vita rerumque suarum dominium concessa ei sunt;
spoliata quam tueri non poterat, dignitas.
Quo tempore tam prospere Caesar Lepidum redegit in ordinem in Sicilia, minus bene Antonius pacavit.
Orientem. Quanquam enim P. Ventidius legatus Antonii, Parthos praelio ingentivictos Syria expulerat, ipsumque
Pacorum occiderat, regium juvenem, tamen irritatus in superbiam Antonius, quod Canidius crassus Pharnabazum
quoque, Iberiae regem, imperata facere coegisset, in Armeniam Mediamque processit cum
204

XVI legionibus, perque eas regiones parthos petens, duas legiones cum omnibus impedimentis tormentisque et
Statiano legato amisit. Mox saepius ipse cum summo totius exercitus discrimine, ea adiit discrimina, quibus
servari se posse desperaverat: perditaque non minus quarta parte militum, captivi cujusdam, sed Romani,
consilio ac fide servatus est. Hic clade Crassiana captus, cum fortunam, non animum mutasset, accessit nocte ad
stationem Romanam, jussitque, si salvi esse vellent, omisso destinato itinere, diverso silvestrique evadere. Florus
et Victor tertiam partem de XVI legionibus reliquam ei mansisse, memorant.
Hanc tamen Antonius fugam suam, quia vivus exierat, victoriam appellabat: tertiaque aestate reversus in
Armeniam, regem ejus Artavasdem fraude deceptum, catenis, sed ne quid honori desset, aureis vinxit,
regnumque Armeniae filio suo ex Cleopatra nato dedit: quam mulierem uxoris loco, jam pridem captus amore
ejus, habere coeperat. Sed postea Artaxias regnum paternum recuperavit.
Judaea interim Galilaeaque et Samaria, ob regnum Herodi Idumaeo datum ab Antonio, continuis bellis
seditionibusque ardebat. Tandem pertaesus legatorum Antonii Herodes, Antonium ipsum Samosatam tunc
oppugnantem adit, adjutaque ejus urbis expugnatione, Sosiam consequitur socium, duasque Romanas legiones,
ad perdomandam imprimis Hierosolymam. Ac primum quidem acriter vindicat cladem, quam absenti intulerat
Antigonus, occiso cum sex cohortibus ejus fratre Josepho: quo facto animati Galilaei totam Herodis factionem
Genesara lacu demerserunt. Herodes et Galilaeos, et Pappum fratris sui interfectorem, praelio devicit. Deinde
prope templum Jerosolymitanum castra metatus, urbem contractis undecim legionibus, et sex equitum millibus,
praeter auxiliares Syrorum copias, ad obsidionem subeundam adduxit. Cumque pertinaciter propugnarent
moenia Judaei, templum Domini jactantes, nec deserturum suos Deum in periculo, Sameas autor fuit populo
admittendi Herodem, negans propter peccata eos posse ejus dominationem effugere, vir divinae prorsus
providentiae, et senator tum primarius. Sed nihil profecit. Capta enim exteriore templi parte et ima urbe, Judaei
ad superiorem urbem, templique interiora refugerunt, ac ne immissis quidem ab Herode victimis, neque fame,
qua premebantur (quod esset annus sabbaticus) adduci potuerunt, ut alienigenum regem susciperent, quanquam
sacris Judaicis imbutum, et recentibus Mariamnes, filiae Alexandri fratris Antigoni, nuptiis honoratum. Igitur
totis Jerosolymam virbius adortus Herodes, tandem eam expugnavit, ipso die Jejunii, omniaque replevit
caedibus. Non aetati, non sexui, non dignitati ulli pepercerunt rabidi milites, adeo ut Herodis atrocem animum
subigeret tantarum aspectus miseriaru, rogitaretque Sosiam, an solitudinis se regem facturi essent Romani. Nec
finis rapinarum et caedium fuit, quod ipse Herodes suo sumptu ulteriorem vexationem redimeret. Atque ita regno
potitus est Judaico, omniumque primus extranei et plebeii generis illum apicem acquisivit, quum principatum
habuissent Assamonaei annos CXXVI. Ante illos summi sacerdotes, sed alterius lineae, cum LXX primatibus,
sceptri ac judiciorum polluerant dignitatem, quos Zorobabel, Nehemias, aliique indigenae duces, praecesserant.
Herodes vero pecuniis induxit Antonium, ut crucifixum aliquamdiu, securi plecteret Antigonum, quod eo
superstite nihil securi sibi a Judaeis promitteret. Nec tamen quieto frui regno potuit, nisi accito e Babylone
Hyrcano, communicatoque cum eo vel in speciem imperio, quem et primo in conventibus loco honoravit, et
patris nomine compellare est solitus, donec firmata potestate eum fraude tolleret e medio. In summo etiam
honore habuit Pollionem et Sameam, assessores
205

magni Synedrii, cum factionem Antigoni trucidaret. Hananelo, quem e Babylonia advocaverat, amoto,
Aristobulum Mariamnes fratrem, summum sacerdotem constituit, altero post anno in piscina, per speciem
ludicrae natationis submersum, quod Judaeis nimis favorabilem eum cognoverat. Ejus facinoris ne rationem
redderet Antonio, trita largitionum via effecit, et Cleopatrae Judaico inhiantis regno criminationes reddidit irritas,
quam amator Antonius Coelesyria data placavit. Impudentis reginam libidinis plane interemisset Herodes, nactus
eam Hierosolymis, nisi demonstrato periculo, amici eum cordatiores inhibuissent.
At Antonius, crescente amoris in Cleopatram incendio, et vitiorum, quae semper facultatibus licentiaque et
assentationibus aluntur, magnitudine, belllum patriae inferre constituit: cum ante novum se Liberum Patrem
appellasset, neque finito suo tempore, Triumviratus imperium deponeret, remissoque Octaviae sorori Caesaris
repudio, filiis suis ex Cleopatra, Philadelpho et Alexandro Aegyptum, omnesque ad Euphratem provincias, pro
regno attribui postularet.
129

