internuncios, pacis conditionibus literas ad Regem dedere, quibus significabant, denunciationes mutuo in Africa
factas posse aboleri. Normam super negotiationibus, si quoque in Europa fiat, posse constitui, de damnis Anglis
illatis, satisfaciendis, non agi posse, cum ipsi majora, quam Angli perpessi fuerint. Si denique verbum aut
signum suum, apud Carolum non satis valerent, se Status et principes sibi foedere junctos, vades velle dare. Sed
exclusis confoederatis Pacem sanciri non posse. Opportere Regem secum juxta et cum foederatis, loco non
partiali de pace colloquia concedere. nec his commotus Rex cum Gallo separatim de pace agere, per Reginam
Matrem, Galliarum Regi obtulit. Quod a Gallo rejectum, se seclusis consociatis salva fide agere non posse,
dictitante. Fit itaque utrinque, ad novam vim, apparatus. Gallus quoque majorem ornat classem, dum ad
Christophori Insulam, sexdecim navium Classem, exscensionem facere parantem, oborta tempestas dispersit, et
Galli naves conscendentes ejus reliquias partim suppressere, partim cepere. Dania quoque suam parabat classem,
et sic undique nil nisi bellum spiratur. Sed Deus optimus maximus, quo minus major sanguinis fieret profusio,
prohibuit. Fit itque utrinque de pace ineunda a partibus denuo mentio, utraque jam ad eam, ut visum, magis
inclinante. De loco dudum disceptatur, sed cum Belgae, per literas, si per Confoederatos liceret, vel Londini, aut
alibi in Anglia, agere se non gravari, testarentur; Carolus contra ut mutuam benevolentiam exhiberet, vel Hager
Comitis Colloquium fieri, non dedignaretur. Displicuit hic locus propter notas rationes Ordinibus; conventum est
itaque,
899

post varias ultro citroque literas, de Breda conventui destinanda, leguntur itaque ad Colloquium legati. Hollis et
Coventrius a Carolo. Galliarum Regis nomine Dominus d' Estrada, et Cortinius. Suecorum legati, ad
mediationem admissi, Geogius Flemming et Cojetns nominabantur, sed hoc subitaneo morbo extincto, ejus loco
Baro ac Comes in D'hona sufficitur. Belgarum Plenipotentiarii. Hieronymus de Beverninge, Petrus de Hubert,
Albertus Jongstal, et postea Adolphus Henricus de Ripperda legebantur. Conventum est ad Constitutum locum,
dumque ibi agitur, et tarde aut nihil proceditur, Anglis Regis auctoritatem non exhibentibus aut habere
negantibus, stabat ad Tamesis ostia Hollandica classis, Duce Rutero, et Domino Cornelio de Wit, Puttenii
Dominii Gubernatore, Reipublicae Dordrechtanae Consule, Ordinum ex auctoritate, Auspice. Hic statim
Consulis juslu, convocatis ducibus, de flumine invadendo, de navibus, in eo, in anchoris commorantibus, aut
capiendis, aut comburendis, agitur. Ducibus id commode, sine summo periculo fieri posse negantibus, Ordinum
decretum exhibuit Consul, tergiversandum non esse, sed de modis, quibus id commodissime fieri posset, tantum
deliberandum, et certum id tentare Ordinibus esse iterans, seque inter priores rem aggressurum dictitans. Itum
ergo est in eam sententiam, praemissis levioribus navibus, dum majores ad fluminis ora excubias agerent,
Insulam Chappaeam invaderent, et deinde rem ultrius tentarent. Hoc cum sit, continuis tormentorum ictibus,
Castellum Carnessam, in ea insula situm, defatigatum, primitus, occupant. Sed cum illud diu retineri posse, ab
omnibus negaretur Ducibus, corruptis aut combustis, qui ibi inveniebantur, navium apparatibus, castrum, cum
promptuario incenditur. Postero die, qui Junii mensis vicesimus secundus erat, Chattami flumen ingrediuntur,
destinatae naves, ut ad mjaorum Anglicarum navium stationem perveniretur. Ostium ejus fluminis, Angli
conatus nostros, aut praevidentes, aut metuentes, septem incendiariis navibus, in fundum demissis, obstipaverant,
ita tamen ut non omnino transitus negaretur, bellicam objecerant, a Braeckelio quae capitur septemdecim ex
levioribus navibus, ad transitum tentandum missae sunt. Postquam hae feliciter perrupissent, tormentorum,
cumulo tumultuario impositorum ictibus, laborantes, conscensa ocius terra, munimentum occupant, et
praetensam portui catenam, qua laxant, qua frangunt. Inde ulterius navigantes, tres Regias naves incendunt. Duae
quas inter, Regius, Carolus, totius Angliae fortissima navis, abducuntur, et postea in Hollandiam mittuntur.
Postero die, tres leviores naves cum novem incendiariis missae, ut tres alias, quae in conspectu superius erant,
Regias naves, incenderent, quod incendiariae, dum, Myoparones tormentis suis castellum imminens, fatigarent,
feliciter peregerunt, naves istae vix aut paulo minores Regio Carolo erant. Hisce peractis, cum navium nihil
superesset, eadem, qua ingressae erant. via redeunt naves, postquam iterum apud insulam Chappaeam
convenerant, mittitur Dominus Gentius, cum novendecim navibus septentrionem versus, aut reduces Indicas
recepturus, aut Anglorum Onerarias observaturus, qui sub finem Augusti, cum praeda in Patriam rediit.
Vigesimo octavo Junii die, mittitur Protribunus Palam cum quingentis militibus, ut exscensione in terram facta,
pecora abigeret, adjuncto Ottone Voogdio Fisco, qui ne qua violentia incolis fieret, curaret. hae copiae, paulo
post solis ortum, terram, et imminentem litori altum montem conscendentes, in alas divisae, ad pagum Minster
perveniunt, Centurione Brouwerio, ad scaphas servandas, relicto. Postquam in pagum perventum erat, data
incolis fide, nihil eos violentiae passuros,
900

si pecora suppeditarent, adducta est ingens ovium praepinguium vis, armenta boum, porcorum et gallinarum
copia. Quae omnia quasi in consepectu hostis, non procul in procinctu stantis, nec pugnam, ut pote minor
numero, audentis, ad litora abiguntur, et schaphis imposita, sole jam occidente, ad naves perducuntur. Hisce adeo
feliciter peractis, naves omnes sublatis anchoris, rursus ad priorem stationem (Konings-diep vocatur)
descendunt, et tota Classe in agmina divisa, ita fluminis ostia observabant, ut neque exitus neque introitus, ulli,
invitis Hollandis, copia esset. Mittuntur postea aliae sursum naves, quae alias minores, apud Gravisendam
560

