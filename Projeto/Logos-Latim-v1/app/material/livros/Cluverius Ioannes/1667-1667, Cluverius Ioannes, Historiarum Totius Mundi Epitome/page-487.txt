comitatui ejus comminantium. Nunciatum praeterea, navigium onerarium, quod vehendis Principis impedimentis
adversa Mosa praemeaverat, in conspectu civitatis regredi et descendere jussum, nisi expilari mallet. Princeps ad
ea immotus nihilominus perrexit praemisso interim exconsule Visetense maretio qui certiora referret. Is male a
custodibus portarum habitus atrociora ex vero retulit. Simul adferuntur aliae literae a Cancellario quibu priora
confirmabantur, non portas modo, sed et animos Leodiensium Principi clausos. Jamque initium caedis ab
egressis Leodiensibus factum fuerat. Tum Princeps tanto rebellium furori cedendum ratus, converso itinere
Visetum rediit. Er mox Hujum conventum Ordinum Patriae edixit; atque eo Capitulum Leodiense, cui ipse in
urbe adesse prohiberetur transtulit. Huic autem Translationi Decanus et pauci Canonici, cum Magistratu urbano
refragbantur. Decanus haud multo post ex vulnere femori casu inflicto moritur. In cujus defuncti locum a
Capitulo jam diviso ac dissidente duo eliguntur, Maximilianus Henricus Coadjutor Coloniensis, et Arnoldus a
Leeraedt, hic a paucis qui Leodii remanserant, et Translationi Capitulari adversabantur, ille
779

a majore ac saniore parte, quae evocantem Principem Hujum secuta fuerat. Post haec Princeps Bonnam reversus
est. Magistratus vero Leodiensis ac pauci refractarii in sua porro contumacia pergebant. itaque Princeps cum
nullis amplius rationibus, aut lenibus remediis locus esset, habito consilio cum Capitulo Cathedrali, et ordinibus
Patriae, vi eos ad officium compellere decrevit. Atque ad eandem rem Coadjutorem Coloniensem, ac jam etiam
Detanum Leodiensem. Hujum cum paucis copiis sub Cratzio, Voslio et Schrotzio Tribunis praemisit. Venit is
Hujum hoc anno mense Julio, publicatoque edicto nomine principis veniam anteactorum omnibus cncedit,
exceptis quinque aut sex e magistratu, et paucis eorum consortibus, cum autem iis multitudo parum
commoveretur, tribunis negotium datum ut arces aliquot circa urbem occuparent, ex iisque consilia et actiones
oppidanorum observarent. Interim prope erat dies Divo Jacobo Apostolo sacer, quo annua creandorum
Consulum comitia celebrantur. Ist dies jam ab annis aliquot magno tumultu agitatus fuerat, dum studia Civium
pro hac aut illa parte nitentium in diversa trahuntur. Itaque nonnulli spem conceperant motus alicujus in civitate
ab iis qui sub obsequio Principis remanebant, usuris forte propinquo subsidio militarium copiarum. In eam rem
intentus Tribunus Schrotzius, ipse patria Leodiensis, et ingenii suorum gnarus eo die copias instructa acie e
munitionibus suis in conspectum civitatis educit. Atque ibi aliquot horas consistens spem ex propinquo
audentibus ostentabat. Sed Leodienses in objectas copias e tormentis bellicis acriter fulminabant. Qua clade
quinque equi et duo equites discerpti sunt. Cum autem aliqui ad pellendos inde hostes crupissent, ii ita excepti
sunt, ut tota urbe terrorem spargerent inter haec tamen electio processit. Creati sunt Consules boville, et Jacobus
Hennet, frater Wilhelmi qui anno superiore Confulatum gesserat, urbis partes sequebatur totus fere tractus
litoralis Mosae, qui Hujum ac Leodium interjacet, ac dein quatuor pagis propinquiores urbi qua Germaniam
respicit, Sancti Remacli, Jupilia, Fleron, et Chainee. Crebris interim eruptionibus licet infaustis, et cum aliqua
semper erumpentium clade, contumaciam indies majorem testabantur Leodienses, et vana subsidiorum spe, quae
in proximo esse fingebant, credulae plebi illudebant; Dimisso iterum Perottio in Galliam qui festinationem
auxiliorum sollicitaret. Sed Baro de Wagnee Bullionensis Ducatus Gubernator a Principibus praemissus
missionem Perottii irritam effecit. Neque enim Rex ac Regina Galliae cognita Leodiensium in Principem suum
irreverentia, ac manifesta rebellione dignos Duxerant, quibus auxilium impenderent. Sed haec callide Conules
dissimulabant; aut quia nihilominus sperabant se aliquid exoraturos, continuo plebem spe auxiliorum brevi
affuturorum sustentabant. Nulla interim facta mentione quomodo cum Principe in gratiam redirent, aut pacem ac
tranillitatem Patriae reducerent. Interim Generalis vigiliarum praefectus Otto Christophorus Sparr, cum Cir culi
Westphalici copiis, et duobus mortariis, ac duodecim tormentis bellicis, omnique necessario apparatu jussu
Principis adenit. Et nona Augusti die Viseti cum Coadjutore Maximiliano Henrico, ac caeteris tribunis
collocutus, senatum militarem habuit. Ibi decretum, quoniam nullum alias remedium supersit, ut arma in
Rebelles expedirentur. Atque ut initium fieret a pagis urbi circumpositis, sine quibus ad ipsam perveniri non
possit. Id negotium Generalis Sparrius praefectus expeditionis in se suscepit. Qui receptis ad se Cratzio et
Schrotzio tribunis ac trecentis quos illi adduxerant, equitibus; reliquis
780

cum Tribuno Vossio trans Mosam relictis, cum omnibus copiis suis quae et ant paulo supra tria millia, et
quingentos, Pago Fleronio appropinquavit. Is erat dies Augusti decimus. Praemisit autem tibicincm qui
obsequentibus veniam offerret. Sed illi Caduceatorem hunc male acceptum pago ejiciunt. Tum Sparrius haud
amplius cunctandum ratus tormenta aliquot, in pagum explodi jussit, ac simul peditatui ag gressionem imperat.
Qua re feliciter peracta pagum incendit, rusticis aut caesis aut fuga salutem quaerentibus. Atque eodem adhuc die
sub vesperam ad alterum pagum Jupiliam castra movit, juxtaque illum in vicino colle cum omnibus copiis
quietus consedit. Tum quia nox imminebat inopportuna aggredientibus, tum ut videret quantum animi superesset
Jupiliensibus, e vicini incendii spectaculo suam si perseverarent fortunam aestimaturis. Postridie misit Sparrius
in pagum Sacerdotem ex Monasterio Caphensi haud procul inde dissito, qui se ad id munus obtulerat, putabatque
se effecturum ut oblata venia ab armis discederent. Jupilien ses Sacerdotem apud se sine ullo responso retinuere;
Quod dum Sparrius praestolatur repente nunciant excubitores venire ex urbe multas copias auxilio Jupiliensibus.
Erat inter has Consul ipse Jacobus Hennet. Igitur Sparrius expeditis tormentis pagum a peditatu invadi, equites
487

