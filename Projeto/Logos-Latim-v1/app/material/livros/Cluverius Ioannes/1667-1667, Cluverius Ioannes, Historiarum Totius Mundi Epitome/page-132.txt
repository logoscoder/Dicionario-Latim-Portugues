Aegyptum transferente, ubi aleretur, donec Herodes sanguinolentam animam divino judicio daret. id quod
vertente anno factum. Diuturna enim et immani aegritudine conflictatus, verminante et putrescente adhuc vivo
corpore, cum saepius irritare sua manu mortem cupiens, a suis porhiberetur, tandem inter ipsas novae crudelitatis
machinationes periit, anno aetatis LXX, regni XXXIV, cum ante quinque dies scelestissimum filiorum
Antipatrum occidisset.
Augustus eum, post Agrippam generum, in praecipuo honore habuerat, eximiss ejus cultus offciis et donis. Is
regnavit post mortem Herodis annos XIV, et per Tiberium Neronem et Drusum Germanicum privignos, res
magnas in Germania, Rhetia, Pannonia, Dalmatiaque gessit. Defuncto enim M. Agrippa, Tiberium potestatis
Tribunitiae fecit consortem, qui tamen orientem Caii et Lucii, nepotum Augusti, fulgorem veritus, petito ab
Caesare et Livia Augusta commeatu, secessit Rhodum, dissimulatis causis consilii. Ubi octo annis demoratus,
Caio et Lucio jam admotis Reipublicae, delendi contemptus tratia Romam rediit. Antea Rhetos Vindelicosque,
gentes locis tutissimas, numero frequentes, feritate truces, adjutus a fratre Claudio Druso, perdomuerat,
continendisque in officio, coloniam Augustam Vindelicorum imposuerat. Inde Drusum magna ex parte
domitorem Germaniae, plurimo ejus gentis variis in locis profuso sanguine, Consulem agentem annum
tricesimum, fracti cruris dolor rapuit. Moles ejus belli transltata in Tiberium est, qui in formam stipendiariae
pene porvinciae eam redegit, et XL millia dedititiorum juxta ripam Rheni collocavit. At C. Caesar nepos Augusti
e Julia, in Armenia graviter a quodam vulneratus, ex eo ut corpus minus habile, ita animum minus utilem
Reipubl. habere coepit. Nec defuit conversatio hominum, vitia ejus assentatione alentium, ut semper magnae
209

fortunae comes est adulatio. Per quae eo ductus erat, ut in ultimo orbis prope angulo consenescere, quam Romam
regredi mallet. Diu reluctatus, invitusque revertens in Italiam, in urbe Lyciae (Limyram nominant) morbo obiit,
cum ante sesquiannum Lucius fratrer ejus, Hispanias petens, Massiliae discessisset. Igitur Tiberius ab Augusto
adoptatur, simul cum caii et Lucii fratro, M. Agrippa: coactus prius ipse Germanicum, fratris sui Drusi filium
adoptare. Nihilque ex eo tempore praetermissum est, ad majestatem Tiberii augendam; ac multo magis,
postquam Agrippa proter materos mores abdicato atque seposito, certum erat uni spem successionis incumbere.
Missus in Germaniam fregit Longobardos, et ad quadringentesimum milliarium, a Rheno usque ad flumen
Albim, qui e Vandalicis oriens montibus, Senonum Hermundurorumque fines praeterfluit, perduxit exercitum.
Classis quoque ab inaudito, atque incognito ante mari flumine Albi revecta, cum abundantissima rerum omnium
copia Tiberio se Caesari junxit. Restabat Marcomannorum gens, ejusque dux Maroboduus, Bojohemum
regionem incolens, Germaniam ad laevam, Pannoniam ad dexteram, a tergo Noricos habens, cum quo bellum
orsus Tiberius, Pannoniae Dalmatiaeque rebellione avocatus est. Oppressi cives Romani, trucidati negotiatores,
occupata Macedonia, omnia et in omnibus locis igne erant vastata et ferro. Tiberius necessaria gloriosis
praeponenda ratus, contraxit in una castra X legiones, LXX amplius cohortes, ultra decem veteranorum millia, ad
hoc magnum voluntariorum numerum, equitatum Rhimetalcis regis Thraciae: tantum denique exercitum, quantus
nullo unquam loco post bella fuerat civilia. Hunc cum universum nemo auderet aggredi, partesque digredientes,
finium metu, universi tentare non possent, hyems patrati belli emolumentum attulit. Nam insequenti aestate
omnis Pannonia, reliquiis totius belli in Dalmatia manentibus, pacem petiit. Daorisi et Desitiates Dalmatae tum
demum pacati sunt, cum pene funditus eversi forent. Ibi nunquam adeo nulla oportuna visa est victoriae occasio,
ait Velleius, quam damnum amissi pensaret militis, semperque visum est gloriosum Tiberio, quod esset
tutissimum, et ante conscientiae quam famae consultum: nec unquam consilia ducis judicio exercitus, sed
exercitus providentia ducis rectus est.
Tantum quod ultimam imposuerat Pannonico ac Dalmatico bello manum Tiberius, cum funestae venerunt ex
Germania epistolae caesi Quintilii Vari, trucidatarumque legionum trium, totidemque alarum et sex cohortium.
Quintilius enim Varus, qui quondam pauper divitem ingressus Syriam, pauperem a se reliquerat; iisdem tunc
moribus Germaniam administrando, provinciam eam facere voluerat. Germani saeviora armis jura conspicati,
duce Arminio, juvene animo etiam quam gente nobiliore, enses resumunt, segnitia Vari in occasionem libertatis
usuri, reputantesque neminem celerius opprimi, quam qui nihil timeret, et frequentissimum initium calamitatis
esse securitatem. Tanta erat Varo pacis fiducia, ut ne praedicta quidem et prodita per Segestem, unum principum,
conjuratione commoveretur. Itaque improvidum, et ad tribunal reos citantem, undique invadunt, casra rapiunt,
tres legiones opprimunt, Romanos ita more pecudum trucidant, ut consternatus clade Augustus excubias per
urbem indiceret, barbaque et capillo summisso, caput interdum foribus illideret, vociferan: Quintili Vare legiones
redde. Varus perditas res pernicie est sua sequutus. Patroni cujusdam causarum recisam linguam in manu tenens
miles Germanus: Tandem, inquit, vipera sibilare desine. Ea victoria Romani ad Rheni fluminis ripam summoti.
Tiberius deinde territo Arminio, ultra Rhenum penetravit interius, vastavit agros, ussit
210

domos, fudit obvios. Tandem Augustus, cum Germanicum nepotem suum, Drusifilium, in Germaniam misisset,
Tiberiumque destinaret in Illyricum ad firmanda pace, quae bello subegerat, prosequens eam processit in
Campaniam, digressusque ab eo Beneventi, Nolam petiit, ingravescente indies valetudine. Ibi revocatum ex
itinere Tiberium diu sermone detinuit secreto et amicos admissos percunctatus, ecquid iis videretur mimum vitae
132

