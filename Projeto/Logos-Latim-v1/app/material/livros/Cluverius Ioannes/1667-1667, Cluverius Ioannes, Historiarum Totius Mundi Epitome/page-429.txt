Igitur questus apud Electorale collegium (quod de jure imperii exterorum Regum causas cognoscit) Rex de illatis
sibi injuriis, pacis quidem hortamenta proferri: at remedia exulceratis animi sui vulneribus nulla adhiberi,
circummissis diplomatibus testabatur; ac proinde in animo se habere, illatam contumeliam armis vindicare.
Mox expedita classe, Rugiam Insulam die Baptistae sacra ingreditur, flexisque in littore genibus, gratias Deo de
fausto expeditionis initio, ab ejusdem benigna Majestate, prosperos deinceps successus consiliis suis precatur.
haud irrita fuerunt vota. Wolgastum, pulsis Caesarianis, expugnat. Caminum, Julinumque ab iis cremata, sponte
deseruntur. Inde, prout diximus Stetinum, alteram Pomeraniae metropolin, certis legibus suarum facit partium,
seque Pomeraniam minime ab imperio avellere aut suo subedere sceptro, sed tueri potius adversus injustam vim
ac tyrannidem velle pronunciat. In hasce conditiones Dux Bogislaus cum ipso foedus iniit.
Erat foeda Pomeraniae et mechlenburgiae facies: praesidiarii a nullo crudelitatis aut libidinis exemplo sibi
temperabant, ex hospitibus hostes evaserant saevissimi. Id Stargardia, Pasevalcum, Pencunum, oppida
Pomeranica, cum strage sua experta, Stargardiam sueci nocturna irruptione intercepere, fugatis pravae fidei
defensoribus. Pasevalcum contributionibus exhaustum, primoribus spoliatum, Suecicae cohortes duae equitum,
quos Tragonas vocant, intraverant. Eo cognito, Joannes Gotzius, Legionis Caesareae Ductor, tantam vim mittit
militum, cui inermis et trepida civitas, parum haberet resistere. Sueci fuga salutem quaesivere.
685

Cives miseranda clade trucidati, violatae mulieres, direptae opes, oppidum ipsum cum templis et turribus, frustra
deprecante presbyterio, in favillas redactum. Septimam Septembris lucem Sol faciebat, cum id nefas adspiceret,
Pencunum praecedente Julio pari insolentia et tyrannide Caesariani tractaverant, nulla rebellionis labe
adspersum.
Sub haec comitia habebantur Ratisponae, seu constituendae per Germaniam paci, seu alendo commodius
exercitui, donec imperata facerent, qui Caesaris, aut foederatorum Romanensium placitis adversarentur.
Electores Euangelici, Sexo et Brandeburgicus interesse huic conventui, nisi per legatos detrectabant; Romanam
qui colunt sedem Pontificis frequentes aderant, a quibus et renovatum foedus, decretumque ut validissimus
cogeretur exercitus, compellendis Principibus ad Ecclesiasticorum restitutionem bonorum, quaecunque post
Passaviensem transactionem suis adjecissent partibus. Imperator, edicto, commemoratis Regis Sueci in juriis, qui
nihil ab se laesus, imperium Germanicum violentis armis lacesseret, proscriptionis eis poenam indixit, si qui ope
operaque Suecorum conatibus faverent. Injunxit contra ut ratione abs se, et qui aderant, Ordinibus constituta,
pecuniam, commeatum, et subsidia in bellum Sueco inferendum, suppeditarent singuli.
Rex literis prtestatus, per se non stare, quo minus in tranquillum pacis portum deferretur, concussa hactenus jugi
bello Ecclesia, Caesaremque ad compositionis negotium, novis tractatibus integrandum hortatus, haud segniter
incubabat militiae. Cum enim Wolgastensi arce capta, magnam Pomeraniae partem sibi adjunxisset, Stralesunda,
Barthum, indeque Damgartum profectus turrem munitionemque ibi tuendis finibus structam, vi cepit,
praesidiariosque occidit. Confestim Ribbenitza, Ducatus id Megapolitani est oppidum confine Pomeranis, victas
manus porreexit.
Inde vulgato diplomate, megapolitanos monet deserere aut ejicere Fridlandicos, legitimisque Ducibus Adolso
Friderico, et Joanni Alberto per summum nefas expulsis fidem redintegrare et obedientiam. Ni faciant, se ut in
rebelles ferro et igni saeviturum. Id poscere justitiam, id consanguinitatem, id communis qua nihil efficacius,
religionis vinculum. Idem Rostochiensibus, qui ad tertium lapidem aberant, edicit. Sed illos Caesariani Equites
mille, qui in speciem, petito transitu urbis, eoque impetrato in plateis substiterant, arctius Fridlando obstrinxere
Duci, crebrisque pabulationibus annonae et pecoris civitatem implevere. Qua occasione tunc quidem elusum est
Regis Sueci consilium.
At Franciscus Carolus, Dux Lavenburgicus circa Albim collecto milite, pro Suecis partibus Bouzenburgum,
Winshemum, aliosque locos insedit. Eum Remacri (Caesaris hic erat Chiliarchus) celer adventus Raceburgum
secedere adegit. Ibi a fratre Augusto in arcem non admissus Lavenburgicus, paulo post Comiti Pappenheimio
cum aliquot turmis insectanti, captivum se sistere cogitur.
Ita variante fortuna, quam tamen Lavenburgicus haud diu pertulit, Colbergam, urbem Pomeraniae maritimam,
Sueci obsident. Eam Torquatus de Comitibus, Caesariani exercitus iis in locis rector, eximere periculo, tentabat,
hortatus et per auxiliares copias Ducem Savellium, qui Gryphis-Waldiam procurabat, viderct, ne quid istis aut
Megapolensibus in oris detrimenti res Caesarianae caperent. Sed Rexper Gustavum Horn. Castrorum
praefectum, et Wolfgangum Henricum Baudis legatum eam cepit, profligavitque subsidiarias Caesarianorum
turmas, quae Colbergam liberatum exierant. Obsidio urbis per saevam
686

hyemem, usque in finem Februarii, pervicaci marte continuata: clades utrinque datae sunt.
Interea autem dioecesis Magdeburgica, quam Christianus Gulielmus Administrator, prout dictum recuperaverat,
a Caesariano rursus invaditur milite. Halla urbs, Otterslebia, Galba, Wettinum, aliaque loca obruuntur copiarum
superventu. Sed hallae violata victoria dioecesanorum fuit. Nicolaus Boccius, auxilio salinatorum urbem sane
occupaverat: sed idem mox male multatus ab Henrico Holquio est, arcis tunc Mauritianae possessore,
Caesarianis ad eum, liberandis commilitonibus, certatim confluentibus. Igitur exutus praeda Boccius triumphavit,
429

