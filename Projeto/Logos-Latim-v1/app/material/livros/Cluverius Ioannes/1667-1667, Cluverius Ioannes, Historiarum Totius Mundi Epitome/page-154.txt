ducum, aliquot militares viri cum cohortibus expugnati et capti. Cum ergo posceretur ore vulgi dux Agricola
Domitianus virturibus infensus, et quo obscurior in iram, eo irrevocabilior, venen o virum intercepit,
244

Festinatae mortis, inquit Tacitus, grande solatium tulit, evasisse postremum illud tempus, quo Domitianus non
jam per intervalla ac spiramenta temporum, sed continuo et velut uno ictu rempublicam exhausit. Non vidit
Agricola obsessam curiam, et clauseum armis senatum, et eadem strage tot consularium caedes, tot
nobilissimarum faeminarum exilia et fugas. Nero tamen subtraxit oculos jussitque scelera, non spectavit,
praecipua sub Domitiano miseriarum pars erat, videre et aspici, cum suspiria senatus subscriberentur: cum
denotantis tot hominum palloribus sufficeret saevus ille vultus et rubor, a quo se contra sudorem muniebat. Igitur
metu crudelitatis et conscientiae suae conjuravere plerique, impulore Parthenio procurante cubiculum, adscita
etiam in consilium tyranni uxore Domitia, ob amorem Paridis cruciatus formidante, Domitianum multis
confodiunt vulneribus, anno imperii XV, vitae XLV. Senatus gladiatoris more funus efferri, eradendumque
nomen decrevit.
Nocte quae caedem antecessit, ita est exterritus, ut e strato prosiliret: Longinus Proculus in Germania palam
praedixit, qua die esset periturus, Apollonius Thyanaeus Pythagoricus Magus, ea hora, qua Domitianus Romae
occidebatur, inscenso apud Ephesum saxo proclamavit: Recte Stephaen; euge Stephane, percute homicidam:
percussisti, vulnerasti, occidisti. Paucos ante menses Cornix in Capitolio elocuta est, <gap desc='Greek words'/>.
Nec defuit, qui ostentum sic interpretaretur:
Nuper Tarpeio, quae sedit culmine cornix,
Est bene, non potuit dicere: dixit, erit.
Ipsum etiam Domitianum ferunt pro certo Habuisse, quandoquidem erat somniis divinisque deditus, beatiorem
post se laetioremque portendi reipubl. statum. Sicut sane brevi evenit, abstinentia et moderatione insequentium
principum.
Quarto Domitiani anno decessisse narrat Eusebius Marcum Euangeliographum, cum primus Aegyptiis salutarem
doctrinae caelestis facem intulisset, successore Aniano. Duodecimo ejusdem principis anno successisse
Anacleto, secundo Romanorum Episcopo, Clementem, cujus Paulus Apostolus sua ad Philippenses epistola
meminit.
Vixerunt eo tempore, sed longe dissimili studio, poetae, Junius Juvenalis, M. Valerius Martialis, Statius
Papinius. Philosophi, interque eos Epictetus, urbe et Italia ejecti sunt.
COCCEIUS NERVA.
HActenus Romae, seu per Italiam orti imperatores: hinc advenae, ipso CHRISTI anno centesimo. Unde
compertum est (verbis loquar Victoris Aurelii) urbem Romam externorum virtute crevisse. Quid enim Nerva
Cretensi prudentius, magisque moderatum? In Epitome tamen sua Victor Narniensi genitum oppido tradit.
Extrema aetate apud Sequanos cepit imperium legionum arbitrio, metuensque Domitiani, quem vivere atque
affore, rumor ferebat, a Parthenio ejus interfectore confirmatus est. Cum in curia a Senatu gratanter exceptus
esset, solus ex omnibus Areius Antoninus, vir acer, eique amicissimus conditionem imperantium prudenter
exprimens, amplexus eum gratulari se ait Senatui, et populo provinciisque: ipsi autem nequaquam, cui satius
fuerit malos semper principes eludere, quam tanti oneris vim sustinentem, non molestiis modo et periculis
subjici, sed famae etiam inimicorum pariter et amicorum: qui cum mereriomnia praesumunt, si quiquam non
extorserint, atrociores sunt ispis quoque hostibus. Statuas Domitiani aureas argenteasque sustulit; ex quibus
grandis pecunia redacta est, sibi ullas poni vetuit. Quotquor rei erant fecti impietatis, aut Christianismi, seu ritus
exteni, absolvit, nec ejus criminis quenquam accusari promisit. Omnes enim accusabantur
245

ab omnibus, adeo ut Fronto consul diceret, malum esse habere imperatorem, sub quo nemini licet quidquam
facere: sed multo peius, cum omnia licet omnibus facere. Itaque hoc Caesaris indultu Johannes etiam Apostolus
e Pathmo Ephesum revertitur, ac Deo plenus Euangelium suum, Apocalypsin et Epistolas edit, scripta perpetuam
seculis lucem datura. Jam tum enim haereticorum semina pullulabant, quos et ipse in epistola sua Antichristos
vocat. Nam post Simonem Magum, et Menandrum Samaritas, qui satanica pollentas virtute miraculorum,
deitatem sibi asseruerant vanissime, dejectus eo consilio diabolus, Nicolatas, Ebionaeos, Cerinthianosque
produxerat, Christianismi velatos titulo, ut Christo seu verae Dietatis, seu incorruptae ac perfectae humanitatis
laudem detraherent. Etenim Gerinthus Christum quasi dissolvit, alium dicens Jesum visibilem in creaturis Dei
maximum, alium Christum invisibilem, qui in eum caelitus devolarit. Ebionaei vere pauperes mentis ac
sapientiae, Christum e Josepho et Maria natum, virtutibus profecisse, nec in ipso, sed legis Mosaice observantia
stiam salutem docuere. Nicolaitae cum Cerintho altas jactarunt revelationes, libertatemque carne abutendi per
Christum paratam nugati, Johannis Apocalypsi, caeterisque scripturis enervati sunt. Quo deinde inter initia
Trajani defuncto, haereticorum colluvies primum Christianimi virginitatem, puram eousque et illibatam,
maculare licentius occoepit, cum jam universus Apostolorum coetus contagia hujus vitae caelestibus gaudiis
commutasset.
154

