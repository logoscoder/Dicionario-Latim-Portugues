omnem Pomeraniam tum praesidio Suedico vacuam, diu infestam impune habuisset. Additae causae nonnullae,
quibus Sueci Regem Daniae Caesareanis partibus studere, et multa in sui perniciem occultis machinationibus
moliri crederent. Caeterum quicquid id sit, Rex inopinato hostium adventu turbatus, mox Legatos suos
Monasterium promovendae pacis Germanicae missos, revocat. Inde communire se, et scribere milites, atque
omnis ope ad vim hostium prohibendam comparare instituit. Sed jam Dorstensohnius in Jutlandiam penetraverat,
caesis mille et quingentis Danicis militibus, qui illi apud Coldingam temere occurrerant. Inde ut Danicae vires
distraherentur Gustavus Hornius cum alio octo millium exercitu Scaniam e Suecia ingressus Elsinburgum,
Coronam, Lundonum, Christianopolim, summa vi expugnat, ac totam facile Scaniam in potestatem redigit.
Neque terra tantum sed mari etiam et classibus res agebatur. In quo etsi Dani maximas vires conferrent et Rex
ipse classi suae magna aestatis parte adesset, summaque cura et consilio omni administraret,] tamen Sueci
prosperiore fere fortuna utebantur expugnataque et spoliata insula Bornholmia, ad extremum classem Danicam
apud Femeram insulam nacti, magno Danorum damno quod ad duodecies centena Imperialium millia
aestimatum est, caedunt ac toto mari profligant. Ita aestas inter oppugnantes defendentesque varia fortuna et
multis cladibus extracta est, magno Suedici exercitus incremento, qui se in praedivite patria, et rerum omnium
affluentissima, rebus ad militiam sustentandam necessariis abunde instruxere. Caeterum bellum impetu ceptum
pari celeritate desiit. Anno insequenti, Electoris Brandelburgici, et Hollandinorum Ordinum cura, pax restitura
est.
Flagrante bello in Dania Caesari ocium fuit recuperandi sua per Moraviam Silesiamque, quae Dorstensohnius
superiore anno occupaverat. Et caeterae quidem urbes quia minores facilius receptae sunt. Olomucium et
Gloggovia quia valido praesidio communita erant ad reditum Dorstensohnii obsidionem toleravere. Sed
Caesarem, ne omnes in unam rem vires conferret novus repente hostis ad distrahendos exercitus compulit. Is erat
Georgius Ragotsius Transylvaniae Princeps haud dubie a corona Sueciae concitatus, ut illi eo liberius contra
756

Danum bellum gererent. Sed causas Ragotsius praeferebat, libertatem Ungariae violatam, quodque Caesar multa
contra pacta et conventa superiorum temporum immutaret. Itaque cum exercitu septuaginta millium in Ungariam
progressus Cassoviam et alia non nulla loca invadit. Ejus impetum Comes Bucheimius cum parte Caesarei
exercitus, et firma manu Ungarorum dimissus, etsi numero multo inferior, tamen diu egregie sustinuit. Adeoque
anno insequente ad pacem compulit, quam eo proclivius Caesar accepit, quo majore cura viribusque bello
Suedico insisteret. Etenim Dorstensohnius nondum perfescta Danica pace, at valido prius praesidio communitis,
quae in Holsatia et Jutlandia occupaverat locis, improviso erumpens, Gallasium qui in confinibus Holsatiae
castra fixerat, invadit pellitque. Inde Magdeburgum usque fugientem, obtrito fere omni peditatu, et magna parte
impedimentorum capra insequitur. Ibi Gallasius aliquamdiu circumsessus; relicto illic valido praesidio,
depositisque tormentis et reliqua parte impedimentorum, cum eo qui supererat equitatu, et paucis peditbisu aegre
in Bohemiam evasit.
In Hispania diem extremum obiit lsabella Regina Hispaniarum, Henrici IV. Regis Galliarum filia, anno aetatis
quadragesimo secundo. Sed et in Lithuania Vilnae Caecilia Renata Regina Poloniae ex partu obiit, mense
Martio; haec Ferdinandi III. Caesaris soror erat, annorum fere trium supra triginta. Inde Rex Vladislaus ad
Aloysiam Mariam Niverniae in Gallia Ducem Caroli Gonzagae, Mantuae ac Niverniae Ducis, filiam animum
adjecit, quam sibi anno insequenti Parisiis matrimonio copulatam Venceslaus Lescinschius Episcopus
Varmiensis, Caspar Dinoffius, et Christophorus Opaliiskius, hic Posnaniae, ille Pomeraniae Palatinus, cum
magno Polonicae et Gallicae nobilitatis comitatu, per Galliam, Flandriam, Hollandiam, Westphaliamque et
Pomeraniam Gedanum usque deduxere. Ubi a Fratre Regis Principe Carolo Ferdinando, Episcopo
Vratislaviense, triumphali apparatu excepta, et deinceps Varsaviam devecta est. Ibi mense Martio 1646.
ceremoniae matrimoniales curante Joanne de Torres, Archiepiscopo Andrinopolitano et Summi Pontificis
Legato, repetitae sunt. Sed jam ad annum quadragesimum quartum, unde nos Regia Pooniae sponsa deduxit,
revertamur. Initio ejus anni sub finem mensis Januarii, Stanislaus Conjecpolsius, supremus Dux Polonicae
militiae, insignem victoriam adversus Tartaros Tauricanos reportavit. Hi enim, rati quod media hyeme, quae iis
in locis est asperrima, fines Poloniae indiligentius custodirentur, quadraginta equitum millibus collectis apud
Oczacoviam ubi Boristhenes in Pontum effunditur, convenerunt, ut inde in ditiones Polonicas praedatum
excurrerent. Qua re cognita per exploratores Conjecpolsius magna festinatione cohortes omnes, etsi multae
earum in remotioribus locis hibernarent, Vinniciam convenire jussit. Is locus est apud Hypanim fluvium qui
mediam Podoliam interfluit, haud multum supra Braclaviam. Ibi cum certiora de adventu Tartarorum
cognovisset, instructa acie ac peditatu intra carros ac vehicula, recepto, composito agmine versus Achmeto viam
progreditur. Hunc muniendi modum Poloni Tabor vocant, alius non ita nuper carraginem latine expressit. Atque
eo non in acie solum, sed etiam in progressu, hoste jam vicino uti consueverunt. Poloni enim aliaeque iis vicinae
nationes cum in campis desertis plerumque bella gerant, magnum numerum curruum Impedimentorumque pro
annona et victu aliisque rebus necessariis circumferunt. Hos currus aciei in modum instruunt Duces, atque
ordinem in incedendo observare jubent, interque eos calones, lixas, omnemque inutilem turbam cum pedestribus
copiis pro arbitri disponunt, frontem vero ac latera machinis bellicis
473

