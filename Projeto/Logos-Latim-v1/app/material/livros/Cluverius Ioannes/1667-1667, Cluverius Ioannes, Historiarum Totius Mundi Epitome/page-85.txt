Sphaerus Stoicorum praefuit sectae; Eratosthenes Cyrenaeus scribenda historia, Conon Astronomia, ONias
Simonis Justi filius apud Judaeos sacerdotio, Jesus Siracides sapientia, Josephus tobiae filius civili prudentia et
praefectura Palaestinae floruit. Rhodiorum ingens Solis Colossus cubitorum LXX. divaricatis cruribus spatium
praebens navibus portum ingredientibus, terrae motu concidit, certatim regibus ad ejus restitutionem levandaque
Rhodiorum damna, conferentibus donaria, sed frustra, Rhodii enim, neglecto Colosso, liberalitate principum ad
maxima Republicae suae usi sunt incrementa. Colossus etiam jacens miraculo fuit. Steterat quinquaginta sex
annos, factus a Charete Lindio, ut ait Plius.
PTOLOMAEUS IV. PHILOPATOR, SERLEUCUS CERAUNUS ET ANTIOCHUS MAGNUS FARTRES,
PHILIPPUS, ATTALUS.
IIsdem ferme temporibus prope universi orbis imperia, nova regum successione mutata sunt.
In Macedonia Antigonus, cum arduo Illyrios praelio vinceret, tantis clamoribus militem ad fundendum hostium
sanguinem incitavit, ut oborto inde sanguinis sui profluvio, paucis diebus moreretur. Ei privignus Philippus
quatorudecim annorum juvenis successit.
In Asia Seleucus Ceraunus (qui et Pogon) Callinici filius, dum occupatas ab Attalo minoris Asiae provincias
bello repetit, Taurumque montem transcendit, ab Apaturio Gallo et Nicanore dolo circumventus occiditur.
Achaeus parricidii vindex, fratrem ejus Antiochum, impubem adhuc regio nomine ornat, ipse recuperatis bello
regionibus, regem se gerit Asiae. Aegyptum patre ac matre necatis, occupaverat Ptolomaeus IV, cui ex facinoris
crimine cognomentum factis contrarium Philopator fuit; Sed et Spartani in locum Cleomenis suffecerunt
Lycurgum. Et ne qua temporibus mutatio desset, Asdrubal quoque maximarum in Hispania copiarum doctor, ac
potentia fere Amilcarem socerum supergressus, Hispani ministri insidiis jugulatus, eique a Poenis Annibal
substitutus fuerat, annorum viginti quinque juvenis, non tam penuria seniorum, quam odio Romanorum, quo
imbutum eum a pueritia sciebant, professo Amilcare, se quator filios ceu leones in perniciem educare
Romanorum. His regibus pueris, in suorum quibusque majorum vestigia intentis, magna virtutis indoles enituit.
Solus Ptolomaeus, ficut scelestus in occupando regno, ita et segnis in administrando fuit. Ad necem parentum
fratris etiam cade adjuncta, rebus velut feliciter gestis, luxruae se tradiderat, regisque mores omnis secuta regia
erat. Itaque non amici tantum, verum etiam omnes exercitus, depositis militiae studiis, otio et desidia corrupti,
marcebant. Eam impune tulit ignaviam, quoad Antiocho in Asia cum seditiosis fuit negotium. Antiocho enim
Molon praefectus Mediae rebellabat, sperans Achaeum, qui inferiorem tenebat Asiam, futurum auxilio.
Antiochus, ducta uxore Mithridatis Cappadociae regis filia, prae aetate
133

Heremeae cuidam purpurato nimium erat obnoxius, et per Xenaetam aliosque duces, illius consilio missos, male
re gerebat. Quare victis a Molonce copiis, ipse in rebelles movet, qui destituto duce, sponte ad legitimum
transiere regem, Molon violentas sibi ipsi manus attulit. Molonia frater Neolaus alterum fratrem Alexadndrum,
Persiae praefectum aggressus, trucidatis matre ac nepotibus, seque et ipsum Alexandrum ruinae infelicis domus
superaddidit. Sic rebellione exstincta, nondum erat sui juris Antiochus, superstite etiamnum Hermea, homine
crudeli et ambitioso, qui caput regis clanculum structis quoque insidiis petebat. Iis per Anpollophnem medicum
discussis juxta et vindicatis, interfecti Hermeae uxorem Apameenses mulieres, pueros ejus pueri occidere.
Tantum crudelis superbiae odium est, ut in ejus ultionem imbellis etiam sexus et aetas armentur.
Tunc vero Antiochus, cognita Ptolomaei desidia, veterique inter se regnorum odio stimulante, repentino bello
multas ejus urbes oppressit, Theodotus Aetolus, praefectus Cavae Syriae, cum socordem regem nulla virtuti aut
fortitudini praemia statuere animadverteret, indignatus despectui esse res praeclare ab se gestas, Seleuciam
Syriae, Tyrumque ac Ptolomaidem Antiocho concessit; quibus ille sine certamine potitus, ipsam aggredi decrevit
Aegyptum. Sic tandem evigilare Ptolomaeus, trepidare, missisque legationibus, quoad vires pararet, morari
Antiochum. Interea mercenarios milites in Graecia subito per viros industrios conscribere; septuaginta tria pedi
tum, quinque equitum millia, 73 elephantos cogere. Contrariae Antiochi copiae erant LXIIM peditum, VIM
Equitum, Elephanti CII. Congressi reges circa Raphiam Syriae, primum pari fortuna dimicarunt, tandem victoria
penes Ptolomaeum stetit, qui mox petenti pacem Antiocho, facile eam dedit, contentusque recuperatione urbium,
quas amiserat, avide materiam quietis arripuit: ac revolutus mox in luxuriam, occisa Eurydice uxore, edademque
sorore sua, Agathocliae meretricis illecebris capitur. Atque ita omnem magnitudinem nominis ac majestatis
oblitus, noctes in stupris, dies in conviviis consumist. Crescente deinde licentia, adduntur frater meretricis
Agathocles, et mater Oenanthe, ejusdem instrumenta luxuriae. Illi per regem possidebant regnum; tribunatus,
praefecturas et ducatus mulieres ordinabant, nec quisquam tandem minus in regno suo, quam rex ipse poterat.
Sic moritur, relicto quinquenni ex sorore Eurydice filio. Sed mors ejus, dum mulieres regiam rapiunt pecuniam,
et imperium inita cum perditissimis societate occupare conantur, diu occultata fuit. Revelata, concursu
multitudinis Agathocles occiditur, et mulieres in ultionem Eurydices, suffiguntur patibulis. Sed haec multo post
acciderunt.
Interim Antiochus Achaeo cognato suo, dudum regem se Asiae minoris gerenti, bellum intulit grave et
diuturnum. Illum jam attalus Smyrna, Phocaea, Celophone, Mysiaque, Gallorum subnixus ope spoliarat. Quare
cum Attalo inita societate, Antiochus Sardes expugnat, Achaeum arci includi. Postremo fraude Bolidis Cretensis
85

