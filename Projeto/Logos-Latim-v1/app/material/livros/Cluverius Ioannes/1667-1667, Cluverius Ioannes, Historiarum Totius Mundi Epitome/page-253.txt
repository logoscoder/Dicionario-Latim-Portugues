Inde reversus in Germaniam Otho, condidit metropolitanam Magdeburgi Ecclesiam, dato ei praesule Alberto
Trevirensi, ac sequenti anno (qui erat supra nongentesimum tertius et septuagesimus) migravit ex hoc mundo,
cum paulo ante Hattonem Moguntinum Antistitem, Wilhelmi filii Imperatoris successorem, ob illusos murium
nomine egenos, mures devorassent, et Saraceni in Aegypto Cairum aedificassent urbem maximam. Joannes XIV
ea tempestate campanam de suo nomine appellavit,
402

unde mos inolevit praeposterus, tintinnabula aquis consecrandi, humanisque insigniendi vocabulis. Otho primus
venas auri et argenti prope Goslariam, quam etiam exstruxit urbem, industria sua aperuit. Sclavicas gentes per
verbi divini praecones imbuit Christianisino et Magdeburgensem, quae eis praeesset, statuit cathedram, cui
Merseburgica, Misnensis, Cicensis (quae et Naumburgica) Havelbergensis, Brandeburgica et Posnaniensis
dioeceses attributae sunt. In Dania fundasse dicitur Ecclesiam, quae ex ipsius nomine Ottensea, vel Othonia est
cognominata.
Eo regnante Huldericus Augustanus, Luitprandus Cremonensis Episcopi; Witichindus Corbejensis, Frodoardus
Rhemensis monachi, Rosuita Monacha, literarum et pietatis laude floruerunt. Bruno, Othonis frater, simul
Archiepiscopus Coloniensis et dux Lotharingiae, novo exemplo fuit.
OTHO SECUNDUS, JOANNES ZIMISCES. BASILIUS II. ET CONSTANTINUS VIII.
OTho secundus Magni ex Adelheide filius, jam annum undecimum paternae successor designatus eminentiae, eo
defuncto plenam adiit Imperii administrationem. Primum rebelles Ragineri filios in Hannonia, et henricum
patruelem in Bajoaria domuit. Inde movit in Danos, quorum rex haraldus cum Henrico ad imperium adspirante
senserat, Sclesvicumque progressus, pace finivit bellum, Wismariae conventu habito. Henricus subinde
instaurans bellum, Ducatu excidit Bajoariae, quem Otho Dux Sueviae accepit, Ludolphi filius, Magni Othonis
nepos: Bohemia, quod receptaculum esset Henrici perduellis, late vastata est quidem: Sed Imperator ad Pilsnam
urbem a Boleslao, Bohemorum Principe gravi affectus est clade, ut Cromevam se reciperet, et sequenti demum
anno Henricum subigeret patavium fugientem.
Sub illa Benedictus VI, a Cincio, praepotenti cive Romano, in carcerem detrusus suffocatur, succeditque Donus
II, neque malis neque bonis factis memorandus; Illi Bonifacius VII, invasor sedis, et sacrilegus. Quare
conspirantibus bonis civibus, Constantinopolin profugit, ac divenditis, quae sacrilegio abstulerat, revertitur
instructus pecunia, ut largitione repetat amissum Pontificatum. Sed perbrevi felicitate usus, cum Joannem
Cardinalem privasset oculis, ut conatibus suis refragatum, gliscente majorem in modum seditione, turpiter vitam
finivit. Ita turbatam trienni propemodum tumultu sedem arripit Benedictus VII, qui octo eam annos insedit,
quibus omnia Romae venalia habuit.
Dum illa fiunt Romae, Othonem Aquisgrano pellit Lotharius v. Francorum Rex, Ludovico rege et amita Othonis
genitus, eoque modo Lotharingiam sibi imperii provinciam vendicat. Sed eum celeriter abeuntem Caesar
insequitur, depopulatis omnibus et incendio consumptis, usque ad regiam parisiorum sedem. Incensis Parisiorum
suburbiis, dum in patriam copias reducit Otho, tergo ejus inhaeret Lotharius. Flumen Axonam transeuntes
Caesarianos, vadi nescios, unda rapit confertim: reliquos ad Arduennam usque persequitur Rex, et Caesarem,
plurimis amissis, cogit redire ad sua-Paulo post tamen Rhemis sancitur concordia, redditurque Othoni
Lotharingia, indignantibus Hugone duce Francorum et proceribus plerisque. Sed Lotharium septuagesimo sexto
hujus seculi anno defunctum, excepit Ludovicus filius ejus valde juvenis, qui post novennium Carolo, fratri suo,
morte vacuum reliquit solium, in quo plane Caroli M. posteritas defecit, Hugone Capeto dignitatem arripiente
regiam.
Felicius Augustum recuperavit splendorem Basilii Macedonis progenies, Basilius et Constantinus VIII. Joannis
autem
403

Zimiscae felicitas unius fraude Eunuchi concidit. Praeclare quidem rem gesserat Graecorum Zimisces. Russos,
hortante Nicephoro Imperatore, immenfis agminibus inundantes Bulgariam, eaque subacta jam Thraciam
vastantes, primo per Bardam Sclerum, uxoris suae, quam privatus habuerat, fratrem: deinde et suopte ductu
vicerat.
In quo bello memorabilis Scleri astus enituit. Cum enim rescivisset, longe praestare hostes multitudine, inque
tres exercitus divisisse Sphendoslabum Russorum Principem copias; Pazinacas primum, qui Bosni, tum
Hungaros et Bulgaros singulatim aggressus fudit, attritisque singulis turmis expeditiorem Imperatori victoriam
fecit. Zimisces, superato Phoca, nepote Nicephori decessoris sui, assumtaque in matrimonium Theodora,
Constantini VII Porphyrogenneti filia, multa Russorum castra et urbes, inter quas Persthlabe et Dorostolum
fortiter expugnavit. Cepit Borisen, Bulgarorum regem: Sphendoslabum multis proculcatum praeliis, veniam
petere adegit domum revertendi. Qui postea a Pazinacis Scythis, per quorum ditiones ei iter erat, cum exercitu
est deletus.
Mox et Nicephoro Phocae, patrique ejus Leoni, Imp. Nicephori germano, iterata perduellio concivit necem; nam
primam clementius vindicaverat Zimisces. Recte quidem Filio DEI imperium tulit acceptum hic Imeprator, quum
nummos Christi imagine signari primus jusserit, addita inscriptione: Jesus Christus Rex regum: quem morem
253

