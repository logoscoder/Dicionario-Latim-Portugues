Cassinum depraedati sunt, mox et Romana suburbia: quo tempore Sergius II, victo Johanne aemulo, capessit
Papatum, Lotharii suffragio firmatus. Is cum antea os porci vocaretur, nominis detestatus foeditatem, Sergii
sumsit vocabulum. Unde mos Papis nomina immutandi. Qui triennio potitus throni, reliquit eum Leoni IV, qui
romanam Urbem adversus Saracenos muniit, atque eorum classem, adjuvantibus Nepolitanis et Cajetanis, vicit.
Munita nova urbs Leonina civitas appellata, quam Corsi Sardique a Saracenis pulsi impleverunt.
Non minores fidei Christianae hostes erant Nortmani eo tempore. Hispaniae maritima incursantes, atque a
Ranimiro regehaud exigua cum clade rejecti, in Galliam converterunt impetum, eamque allecti potius Caroli
calvi regis largitionibus, quam aversi, ad Parisios usque persultando, praedae ac direptioni habuere. Nec meliori
loco illis Frisia, Anglia, aut Saxonia fuit. In Saxonia Cisalpina destruxerunt Hamburgum, quod Carolus M.
retinaculum cohibendae eorum irruptioni objecerat. Ad ultimum cum Valacram insulam occupassent, Selandiam
eis dictam a patria sua, ac per XX annos Franciae plurima intulissent damna, in Daniam reversi sunt accepto
auro, atque intestino semet bello deleverunt, Deo sanguinem Christianum de manibus eorum exigente. Lotharius
Imperator, grassante in suos pestilentia, quos acervatim mori conspiciebat, cum paulo ante mortem habitu se
onerasset monastico, febri extinctus est Placentiae, anno dominii XV.
Ipso imperante et vetus et nova Roma foeminae subierunt dominatum. In veteri enim Roma Leoni IV
substitutum narrant Radulphus, Marianus Scotus, Sigebertus Gemblacensis, Gotfridus Viterbiensis, Martinus
Polonus, Platina, Laonicus, Hartmannus Schedel, Matthaeus Palmerius, Volaterranus, Rolevincius et alii,
Johannem quendam nomine VIII, specie Papam, re foeminam scortum, cum sacerdote olim Anglicano versatam
Moguntiae, et e coenobio Fuldensi ductam Athenas, ubi ea literarum floruerit laude, ut Romam profecta,
Pontificatum promeruerit. Sed cum sexum Reip. non amasio mentiretur, conceptum e scortatione foetum enixam
publice, ac partus doloribus solenni in processione exstinctam, cum biennium, et VI menses orbi Christiano
turpiter illusisler. Indignitatem rei notarunt terrae motus, grandines, ac insolitae aeris concussiones. Contradicitur
historiae huic ab Romanae sedis amicis, qua fronte, quo fundamento, no est hujus loci dispicere, quo compendia
rerum assignatis autoribus sine circuitione sectamur.
Apertius Theodora Augusta, Theophili Imperatoris vidua, pro Michaele adhuc puero, dominata est
Constantinopoli. Manuel, Theoctistus et Barnas, tutores erant a patre dati Michaeli Porphyrogenneto, non sine
emolumento Reip. sed Theodora, de gente orta Paphlagonum, ut erat imaginum venerationi dedita ab
incunabulis, ita laxatis ingeniihabenis pergebat. Itaque rescindere acta Theophili, Joannem Syncellum dejicere
Episcopatu Constantinopolitano, Manueli imperii tutorem per monachos eodem imbuere errore, Methodium sibi
assentantem in thronum Episcopalem evehere. Sed Methodius mox stupri reus, nova et pudenda probatione,
arefacta ostendit judicibus genitalia, professus se Petro et Paulo Apostolis hoc debere donum, a quibus istam
Romae continentiam obtinuerit. Igitur foemina et illo precatore annitentibus, imaginum restituta veneratio apud
Graecos, dignis illo dogmate miraculis roborata.
Apud Bulgaros Christianismus invaluit, Principe eorum Bogore pestis ac famis levamentum invocato Christo
ferete acceptum, quem soror apud Constantinopolitanos captiva, et veri imbuta Numinis notitia ad id faciundum
instigavit.
377

Cum autem Bulgari more gentium tumultuarentur, atque ob novatam religionem bellum inferrent regi, ille
devictos acie, ad eadem traxit sacra, suorumque incrementum finium ab Theodora Augusta meruit.
At Manichaei a Paulo et Johanne ejus sectae autoribus Pauliciani dicti, tantum abfuit, ut in viam se reduci
paterentur, ineptis praesertim doctoribus, quos miserat Imperatrix, ac poenarum doctioribus quam artium
sacrarum, ut ad Agarenos plane defecerint ingenti numero, eisque juncti multas intulerint Byzantinis clades.
Centum eorum millia suppliciis periisse, ait Cedrenus, reiquos exstructis urbibus, omnes Imperii in Asia
provincias incursasse.
Eo tempore Hincmarus Rhemensis et Rabanus Moguntinus Episcopi Godescalcum refutarunt monachum
docentem esse aliquos absoluto DEI placito ad exitium destinatos aeternum, alios ad vitam, proque his Christum
oppetiisse mortem, pro illis non. Eum Ludovicus regno Germaniae expulit. Rabani discipulus fuit Strabus, qui
expatribus coepit decerpere notas in sacrum codicem, glossae ordinariae insignitas vocabulo, Eulogius,
Angelomus, Simeon Metaphrastes, literarum similiter laude floruerunt. Edelvolfus rex Angliae, Cantiam et
Northumbriam ad redimendum popularibus suis poenitentiae onera, in vectigal obstrinxit Pontifici.
LUD OVICUS II. OCCIDENTIS, MICHAEL III. BASILIUS MACEDO ORIENTIS AUGUSTI.
LUdovicus II. de sententia Lotharii patris regnum Italiae cum Augusta dignitate, frater ejus Lotharius
Lotharingicum, Carolus Provinciae Phocensis accepit dominium, Carolo Calvo reliquam Galliam, Ludovico
Germaniam tenentibus, qui Dalmatiam quoque et Bohemiae multa adjecit regno suo, et invitatus a quibusdam
Galliarum proceribus, pene excussit regno Carolum fratrem. Sed cum ad Soraborum comprimendam seditionem
iter acceleraret in Germaniam, Carolus facile recepit amissa, tandemque anno ejus seculi sexagesimo
Confluentiae concordia inter reges restabilita est.
Eo tempore spiritus nequam, singulari DEI permissu, Moguntiam eique vicinos locos mire perturbavit. Primum
lapides jaciendo, et parietes pulsando domorum infestus hominibus, paulatim loqui et furto sublata in dicare
237

