Dum haec in Bohemia atque ad Danubium geruntur, initio anni Udenheimium seu Philippopolis, ante annos
aliquot ab Episcopo Spirensi Philippo Christophoro, in justi munimenti formam extructa, atque ita deinceps ab
authore nominata, longa obsidione in Suecorum potestatem pervenit, ad extremam rerum omnium penuriam ab
Ortone Comite Reingravio, et Smidbergio tribuno Suedico perducta. Simul Vinariensis et Birckenfeldius Duces,
de conspiratione Fridlandica per internuncios edocti superiorem Palatinatum invadunt. Inde in Bohemiam
Wallensteinio in subsidium moturi. Alteram vero Danubii regionem atque omnem fere Sueviam infestis
excursionibus Gustavus
715

Hornius obtinebat, subacto Mundelheimio, Biberaco, cum Campiduno ac Memminga, et quicquid ibi loci
Caesareis aut Bavaricis armis obtinebatur. Porro Palatinatum superiorem Dux Bavariae per Aldringerium haud
multo post recepit. Qui Straubinga primum, dein Suisbaco, et Chamo potitus reliquam inde provinciam ejectis
Vinariensibus Birckenfeldicis in potestatem Bavaro asseruit. Sed breve id gaudium Aldringerio fuit. Nam
subinde in Bavariam revocatus, quam subita incursione Vinariensis et Hornius invaserant, dum Landishuto in
auxilium properat, et fractas ibi res submissis parce copiis ab obsidione Ratisponensi sustentare nititur, in ponte
super Isa-ram globo ictus occubuit, incertum suorum an hostium manu? Luxemburgi tenui sed honesto loco
editus primam aetatem literis dedit. Ingenio prompto atque acri et natura vini abstinens. Dein militiam secutus,
quoniam ingenio et calamo valebat, ab epistolis et commentariis fuit. A calamo mox ad ensem, atque arma
manum transtulit. Apparuitque in utramque partem plurimum posse. Ita per omnes militiae gradus tandem ad
supremam in Bavarico exercitu praefecturam elatus, fidelem operam Caesari et Bavaro diu praestitit. Defunctum
Bavarus intra Ratisponam egregia militari pompa tumularijussit. Landishutum vi expugnatum a Suecis extremae
crudelitatis exempla pertulit. Melior fortuna per Westphaliam Catholicorum Principum exercitui sub ductu
Godofridi Comitis Gelehnii fuit, qui initio veris evocatis ad se Bunninghausii, et Metternichii Legionibus,
postquam copias suas ad decem fere millia explevisset Hoexteriam, quam Caspar Crugius Suedicus Centurio
cum quadringentis praesidiariis tuebatur, vi coepit. Caesi praesidiarii ad unum omnes, et quotquot civium in
armis reperiebantur. Haud multo post Melander Hassiacarum copiarum dux dum Legiones paucas magis
explorandi quam pugnandi animo Visurgim versus dimittit, in fugam convertitur, octo signis amissis, et
praefectis fere omnibus. Ita nullo jam resistente Gelehnius victoriae cursum secutus Hammoniam Lunamque
Monasteriensis dioecesis oppida, et alias deinceps minorum nominum arces suae potestatis facit. Sed nusquam
magis quam in bello ludit fortuna. Georgius Dux Lunaeburgicus postquam Hasiiacas copias suis addidisset,
Gelehnio aliquot millibus superior, depulsis ubique victoribus cum ad ineundum praelium frustra adducere
niteretur, Hammoniam tandem Lunamque paulo ante capta recuperat. Inde ad ipsa Monasterii moenia
Gelehnianos insecutus cum frustra eos commeatuum ac pabuli inopia, urbem vero ipsam speciosis conditionibus
ad deditionem perpellere speravisset, majorem quam hostes penuriam passus, prior inde recedere coactus est,
haud sine damno suorum; cum recedentium tergis Gelehniani acriter insisterent, plurimosque interciperent.
Caeterum Lunaeburgicus ad urgendum inde Hildesium, quod diuturna magis quam acri obsidione cinxerat,
reversus, brevi eo oppido potitur. Hildesium Minda urbs Episcopalis, et multis jam annis a Lunaeburgicis
possessa, secuta est, sub finem anni hujus. At vero Elector Saxoniae, etsi in foedus Suedicum, quod tum
Francofurti ad Moenum, tum alibi in Germania per diversos conventus celebrabatur minime consentiret: tamen
ut rerum suarum satageret, imprimis re Caesaris per conjurationem ac mox caedem Wallensteinii turbata, in
Lusatiam irrupit, praemisso Friderico Duce Altenburgico, quem mox Arnhemius, et deinde Elector ipse cum
robore exercitus secutus est. Budissinum praecipua Lusatiae urbs petebatur, cui Goltzius Caesareanus tribunus
praeerat cum praesidio non contemnendo. Is se peti conspicatus dum remorando hosti in suburbium flammas
injicit, conspirante forte in exitium vento, tanta repente ignium vis ac multitudo extitit,
716

ut grassante in proximas civium domos incendio, tota urbs miserabilii spectaculo deleretur magna strage
hominum pecudumque. Ita ruinae urbis Saxoni deditae, Praefectus et praesidiarii cum sarcinulis, quae incendium
evaserant, permissi excedere. Gorlicio dein et caeteris Lusatiae oppidis receptis, Elector Dresdam rediit,
Arnhemio in Silesiam dimisso. Qui primo adventu, fusis ad Lignitium Caesareanis copiis, dum pro suo in Silesia
arbitrio dominatur, spacium Electori Brandeburgico dedit, ut Francofurtum ad Oderam Joannis Bannerii rerum
Suedicarum per Pomeraniam Directoris auxilio reciperet. Inde junctis inter se consiliis Sueci Crossenam,
Saxonici Glogoviam majorem post brevem obsidionem capiunt. Inter haec duorum gregariorum militum non
gregaria fides entuit. Capit erant a Saxonicis paulo ante pugnam ad Lignitium, ambo rei tormentariae periti.
Itaque in obsidione Glogoviensi cum essent Caesarearum partium, jussi in urbem ac suos jaculari, ita tormenta
atque machinas direxerant, ut globus innoxio semper cursu capita ac tecta obsessorum supervolaret. Qua demum
re animadversa cum ad suspendium damnati essent, nihil territi, perfidis, inquiunt, et quicunque pretio magis
quam fide castra sequuntur formidolosa mors sit. Nos Caesari jurejurando addictos, cum nullum aliud crimen,
quam fidem sancte servatam habeamus, cur mori pudeat? Porro Saxones et Sueci ut Hungariae Regem ab
obsidione Ratisponensi averterent, conjunctis viribus in Bohemiam movent, positisque apud Pragam castris,
oppugnationem urbis ejus moliuntur. Sed illustri exemplo hic fortuna Caesaris eminuit, nam eodem die capta est
448

