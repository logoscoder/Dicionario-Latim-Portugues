Postea ab Hunnis, Danubii et Savi accolis, ob susceptum Stephani, Principis eorum fratrem, insperato bello
lacessitus, pricnipiis quidem censuit obstandum, ac imparatus ab idoneo milite, Philippopoli se tenuit, donec
instructior Franco chorium, fertilissimam Hunnici territorii partem subegit, ipsumque deinde adortus Chramum,
maximam de eo praedam cepit.
Per haec tempora Norbertus, nobilis Lotharingus, loci et ordinis Praemonstratensis fundator strictiorem monachis
vitam praeire, Augustini nixus regula, coepit.
Apud Graecos Joannes Zonareas Monachus, et Euthymius Zigabenus, apud Latinos Sigebertus Gemblacensis,
Rupertus Tuitiensis Abbas, Algerus Cluniacensis, Theologicae atque historicae eruditionis laude claruerunt.
Pomerani Othonis Bambergensis opera Christianismo tandem tincti, aut Pontificii Christianismi traditionibus
imbuti. Namque etiam tum meliores Ecclesiae praesules verbum Domini viva docere voce consueverant.
LOTHARIUS II, SAXO. JOHANNES COMNENUS.
EXhausto per civilia bella regiarum apud Teutones familiarum sanguine, cum vix reperiretur provincia, quae
Dominos non mutasset, abrogato etiam Caesaribus jure dandi Sacerdotia, plurimum
436

erat majestati illorum detractum in animis popularium. Nec Henrico V (memori in oppressorem patris ira
Numinis) proles erat, quae Augustum apicem propagaret.
Gotfridus Viterbiensis, Conradi III notarius, autor est, quatuor Teutonici imperii Optimates, diversis studiis
rerum summae destinatos: Lotharium scilicet Saxonem, cujus pater Gebhardus Saxonico bello occubuerat,
Fridericum Suevorum ducem, Henrici IV e filia nepotem, Leopoldum Marchionem Austriae, et Carolum
Comitem Flandrorum, Canuti Daniae regis ex sorore Roberti Comitis filium: quem anno sequenti severius habita
nobilium turba in templo Brugensi orantem nefarie interemit. Piaculum id Ludovicus VI teterrimis sceleratorum
cruciamentis eluit. Fridericus Suevus studebat fratri suo Conrado, duci Francorum Orientalium. Carolum
Flandrum popularitas, et in egenos munificentia, praeter alias virtutes commendabant. Sed vicerunt vota
Saxonum, jus imperii ad suam gentem retrahentium. Sic Lotharius, renitens, ut aiunt hortatu Alberti Moguntini et
Oratoris Pontificii, suscepit dignitatem. Qui judicatus olim ab Henrico V perduellis, et quamvis nuptias ejus
lugubri habitu adiisset, carcere multatus, memor postea contumeliae, Henricianam familiam omnibus modis
affixit. Interim Conradus a sua factione Rex creatus, munitis pro se Ulma, Noriberga, Augusta, intravit Ialiam,
contemptoque anathemate Pontificis, Mediolani se pro rege gessit.
Sed quum Henricus superbus Bajoariae Dux, gener Lotharii, urbes Teutonicas, et in his Spiram, labore maximo,
ad obsequium traxisset soceri sui, attenuatis viribus Conradus remeavit in patriam; Fridericus et Conradus
fratres, dimisso regno, interventu Bernhardi, Abbatis Clarevallensis, aliquam in gratiam cum Lothario redierunt.
Conradus exinde primam inter Principes sedem honir sergo tenuit.
Saxonum magna vis a Bohemis caesa, quum Othonem Moravum imponere eis vellet Lotharius: Moravus ipse
occubuit. Gesserat his quinque annis Pontificatum Lambertus, qui et Honorius II. Orator quondam a Callisto ad
Germanos missus, ut Henricum v ad deponendam cum Pontifice litem induceret. Intrusus Leonis Frangepanis
astu, ita praefuit Ecclesiae, ut Arnulphum in Cleri lasciviam et fastum liberius invectum, occidi Romae pateretur.
Hujus successor Innocentius II, dum Rogerium Siculum Apulia nititur depellere, eumque acie profligatum,
Galucii obsidet, filii ejus Guilelmi superventu capitur, cum Cardinalibus militiae sociis; sed opinione sanctitatis
indulgenter satis habitus, dimittitur custodia postmodum. Interim Romae Petrus, Petri Leonis potentissimi civis
filius, creatur Papa, Anacletusque appellatur, qui expilatis templis, cum esset, unde militem aleret, vi tueri
dignitatem nihil dubitavit. Innocentius vero attributa Rogerio Apulia, redditus suis, sed impar viribus aemulo, in
Franciam profugit. Siculus utrinque auctior factus, ab Innocentio caetera impetrarat; eo profugo se causae
Anacleti conjunxit. Ab eo Rex Siciliae, contributis etiam cis fretum Brutiis, Lucanis, Apulis, Calabris, salutatus.
Innocentius concilium Claromonte habuit, Anacletique factionem damnavit. Ludovicus Crassus Francorum,
Henricus Anglorum reges, Innocentii partes amplexi. Crassi filius jam diademate ornatus, dum in suburbano
Lutetiae equitat, occursu foeminae suis pavefacto equo effunditur, paucisque post horis exspirat. Innocentius ejus
fratrem Ludovicum VII, rogatu patris, regiis sacris initiavit, cum Rhemis concilium maxima celebritate ageret.
Solus Crassus in Gallia opem implorantes Papas vidit, Urbanum, Paschalem, Gelasium, Callistum, Innocentium.
Sub dimissum Rhemis Consilium,
437

Pontifex in Eburones profectus, cum Lothario Caesare egit, de sede Petri a schismate asserenda. Caesar coepit
repetere ab eo potestatem dandi Sacerdotia, nuper decessori suo Henrico V ereptam. Quibus postulatis turbatus,
et jam anxius reditus sui Innocentius, Bernhardi intercessione securus recessit ab Caesare. Lotharius
Episcoporum suorum precibus delinitus Innocentii probavit electionem, et anno tricesimo secundo istius seculi,
in Italiam ivit, armata eum manu reducturus. Sed quum Romanos a dissidio partium revocare nequivisset, irritus
pene coepti rediit domum, nisi quod Pontificem suum Lateranense in Patriarchium relocavit, et Augustalibus
Romae insignibus exornatus est. Revertentem altero anno, solis jubare intercepto, nox mero die obnubilavit.
Bernhardus et Norbertus, fautores Innocentii, cum eo ex Italia remearunt, quorum hic Magdeburgensi
274

