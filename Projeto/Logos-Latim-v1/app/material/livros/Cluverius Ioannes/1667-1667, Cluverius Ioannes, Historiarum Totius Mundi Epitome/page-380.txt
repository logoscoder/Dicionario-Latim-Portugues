Theologique Wirtembergici et Argentinenses. Sed quam exhiberent librum complexum dogmata, publice
defendenda, sibique juxta formulam concilii Basiliensis caveri postularent, nunquam sunt aditi. Nec multo post
Elector Mauritius, petita saepius liberatione Landgravii, pro quo vadimonio esset obstrictus ejus filiis, bellum
denunciat simul Caesari et infert, Augustam Vindelicorum occupat. Patres Tridentinos nuncio adventus sui
exterritos, praecipitem in fugam agit. Crescentio Cardinali, praesidi conventus, canis ater nocturnus exitialem
incussit metum. Gallus rex cum Tullum, Virodunum, Metin, imperii oppida, redegifset in potestatem, per
Lotharingos irruit in Alsatiam, ab Argentinensibus commeatum extorquet: Mauritius Lincium Austriae
progressus, proponit pacis capita Ferdinando et Maximiliano cum Bavaris semet transactioni offerentibus.
Quibus auditis, et Campaniae motus vastatione rex Francus, in quam Caesariani e Belgio irruperant, deflectit, in
Lucemburgiam, Saxo Ereburgum, claustraque Alpium intercepit, caesis Caesarianis, captisque ad tria millia. qua
quidem ex re tantum Carolo Ferdinandoque incussit terroris, ut accensis de nocte funalibus OEniponte
discederent Villacum, dimisso Joanne Friderico captivo. Capto mox OEniponte, direptum quicquid ibi erat rerum
Caesaris et Hispanorum, Ferdinandi civiumque bonis nihil illatum damni. Tandem interpositis induciis, pax
conficitur Passavii, dimittitur e Belgico carcere Landgravius, Protestantium religioni liberum datur et perpetuum
in Germania exercitium, proscriptiones abolentur. Priusquam transigeretur, Albertus Ulmenses, Noribergenses
Bambergensem et Herbipolensem Episcopos, mox et Moguntinum, ingentibus affecerat damnis. Vormatiam et
Spiram subegerat. Tum cavillatus pacificationem, discedit a Francofurtana obsidione, Moguntinis et Spirensibus
pecuniam imperat, expugnat Trevirim. Praeclarius contra Mauritius in Hungariam demittit copias, ubi Turcae, ob
expugnatam a Caesarianis Africam seu Leptim urbem, violatis induciis, Temisvarum,
606

Lippum, Zolnoccum occupaverant. Agriam quidem mascule defenderunt nostri; Sed fessus cladibus Ferd. pacem
denique a Soliman. annua triginta millium aureorum pensione emercatus est.
Caesar in Gallum vadit, assumto Alberto, ejusque cum Episcopis pactione comprobata. At inaniter oppugnata
maximis copiis Meti, distributi in hyberna Caesariani, tertiam partem contagiis periere. Albertus, persoluto sibi
stipendio, atrocius exinde flagellat Episcopos, Bambergam et Suinfurtum capit. Illi implorato imperialis curiae
auxilio, Mauritium et Brunsvigium accersunt. Noribergenses etiam Ferdinandum. Viciffim Ericus Brunsvigius a
Philippo, Henrico filio, armis vexatus, Alberti postulat opem, quae causa Philippo ad suos redeundi fuit.
Concurritur demum acri praelio ad Sivershusam. Vincit Mauritius, capit signa LXIV, quater mille equites
sternuntur. Victor ipse XXXII annos natus, letali affectus vulnere, biduo post exstinguitur. Philippus et Carolus
Brunsvigii, Fridericus Luneburgicus, et XIV comites acie cadunt. Albertus accisis nimium viribus, Hannoveram
profugus, recolligit se quidem, sed semper praeliis inferior, ab Henrico Brunsvicensi et Ferdinando, post
multiplices casus, omni demum ditione exuitur.
At Carolo, post captos Deo fideles principes, oppugnatamque religionem Euangelicam, vix prospere quicquam
cessit, Parmam et Mirandulam, per suas et Pontificis copias, frustra cruento bello exagitavit. Senenses, ob
exstructam a Caesarianis in urbe sua arcem, defecerunt ad Francum regem. Commissi enim inter sevanitate
Pontificis reges, quod alius alii auxilio veniret, bella ex bellis serebant, quae in nonum protracta annum multas et
maxime miserabiles clades Christianis invexerunt.
Senense omne territorium ad solitudinem pene redactum est, quod Cosmus Medices tandem subegit, Senamque
fame domitam, suo ducatui, permittente Caesare, adjunxit. Corsicam Genuatium insulam Henricus rex,
auxiliantibus Turcis occupavit, ditiones Caroli ferro ac rapinis exhausit, Carolo vicissim Terovennam et
Hesdinum, Gal licana oppida, diruente.
Interim et Anglia tristissimis quassatur motibus. Eduardus, sagacissimi ingenii adolescens, detruncato antea
avunculo suo et protectore Somerseto, lento (ut ferunt) Joannis Dudlaei veneno erat interceptus, quo is nurum
suam Joannam Suffolciam in solio collocaret. Sed populus Mariam Eduardi sororem, Joannae praetulit. Unde
Dudlaei Northumbrii dissipatis copiis, potita rerum Maria, ipsum reginamque Joannam, amitae suae neptem,
capite plectit, Episcopos plerosque in carcerem rapit, Pontifici Julio Angliam denuo subjectura. Id quod plurimo
cum Euangelicorum sanguine tandem peregit, Reginaldo Polo Cardinale populum, velut ab haeresi, emundante.
Nupsit Maria Philippo, Caesaris filio viduo, cui pater regna, Siculum et Neapolitanum, cum Belgio tradiderat.
Sed id matrimonium successu caruit, cum Maria sanctorum ebria sanguine, quarto post anno e vivis abriperetur.
Pontifex haud diu gavisus recuperato Angliae dominio, dum fingit morbum, serio eodem corripitur, migratque ad
plures initio anni LI. Cut suffectus Marcellus II, inter molitiones varias XXII die apoplexia interiit, fassus
aliquando, se non videre, quomodo quis pontificatum tenens salvari possit, teste Onuphrio familiari ejus.
Ejus locum accepit e Joanne Petro Caraffa, Paulus 1V, Theatinorum ordinis conditor, severitate cunctis
metuenda, quam maxime necandis Lutheranis ostentaverat, inquisitoris officio functus, quo genere crudelitatis
xix xxx annorum spatio CL Christianorum millia absumta memorant Vergerius et Balaeus.
Judaeos certis septis, more Veneto,
607

oppidatim conclusit, croceique coloris pileum, quo internosci possent, ferre coegit, imposito etiam graviori
tributo. Caesarianis dudum infensus, qui obnixi quoque electioni ejus essent, vetus odium, comparato exercitu, in
380

