fidissimos,ad sacra Pontificio ritu peragenda, vi compellere nititur, detrectantes exuit opibus. Mox Turcis crevere
animi, Jagenreuterus Pestum eorum metu deseruit; vacuum extemplo Turci occupan. Serdar purpuratus ad
Strigonium posuit castra, quod et tandem sub Turcicum redegit jugum, cum decennium sub Rudolfo fuisset. Per
summam animorum exulcerationem Bethleemus Gabor, ducta Mosis Ciculi vidua, spem concepit de
Transylvania ad se transferenda. Sed eum Tampirius comes, praeLio victum, coercuit. Felicior Stephani Botscaii
fuit conatus, Batoriorum cognati. Hunc Barbianus Bellioci comes, in Cassovienses Protestantes omni saevitia
debacchatus, quum Botscaii Castella in praedam exponeret, ad vindictam libertatis accendit. Heiducci generosum
nacti ducem Caesarianos passim munitionibus expulere, Botscaio non abnuente Caesaris imperium, sisalva
libertate et incolumi conscientia, ut convenerat, frui subjectis liceret. Internecinum bellum ex sterilitate et
vastationibus agrorum tanta excepit fames, ut ab humana carne non abstinerent miseri. Quae mala late grassantia,
stella nova et trigonus igneus, monstrante Joanne Keplero, mortalibus denunciabant.
Habebant et in sermonibus rem plerisque incredibilem Saxones nostri. Nimirum commeare per urbes Judaeum
quendam immortalem, qui ob injuriam olim Christo crucifigendo factam, perpetuae usque ad extremum diem
oberrationis esset damnatus. Visa et nobis res portentoso mendacio affinis, quanquam ille a quibusdam eruditis
examinatus, pene fidem miraculo fecit. Id vero constat ex Matthaco Parisio, ante quadringentos annos eundem
sermonem pene toto orbe frequentatum. Ait enim historiographus, Janitorem fuisse Pilati, initio Cartophilum
nomine, qui postea ab Anania baptizatus, Josephi vocabulum sumserit. Hunc cum extraheretur praetorio
Dominus Jesus, pugno eum impulisse, irridentemque dixisse: Vade Jesu citius, vade, quid moraris?
Respicientem severo vultu Dominum, respondisse: Ego vado, et tu exspectabis, donec veniam. Itaque exactis
centum vitae annis, gravi perculsum aegritudine Josephum, et ecstasin passum: inde velut redivivum integris
plane viribus, queis Christo patiente fuerat, centesimo quoque anno in eandem valetudinem revolvi. In Armenia
ut plurimum versarihominem, ac fuisse in Anglia Episcopos Armeniorum, qui interposito jurejurando, rem sibi
exploratam, virumque familiarem esse confirmarint. Res digna memoratu, et si vera
638

est, ingens Christianismi adversus infideles testimonium.
In Belgio, post laetitiam de Philippo IV, Hispaniarum haerede nato, statutum est in Frisiam trans ferre bellum.
Datum Comiti Bucquoio negotium, ad Rhenum colligendi copias; quo trajecto, Spinola Oldcnseelam expugnat et
Lingenam, Mauritio frustra Antverpiam appetente. Nec felicior mox Spinolae, de Berga ad Somam intercipienda
conatus fuit, Mulheimi certatum deteriori Mauritianorum fortuna. Vachtendoncam Bucquoius deditione cepit.
Nihilominus sollicitati de pace ab Austriacis Batavi, respondent, si quid forte bona mente constituatur, Hispanis
id statim consiliis eludi.
Eo anno in civitatibus aliquot valde tumultuatum. Aquisgrano, pervetustae et praecipuae dignitatis, urbi, multum
ob mutatam majorum religionem, et a quibusdam parum mascule defensam, detractum. Marpurgo Hessorum,
grandi plebis tumultu, obtrusus Calvinismus a Landgrayio, imaginum deletionem, et panis in sacrata coena
fractionem, aliaque id genus, impensius urgente. Joannes Winckelmannus, Balthazar Mentzerus, et similes,
Augustanae confessionis propugnatores. officio cadere quam fide maluerunt. Vehementior turbo Brunsvigam
pene oppressit. Henningus Brabantus Jurisconsultus eam proditione voluerat evertere. Redetecta, eversus ipse
est. Inde Henricus Julius, prinseps vicinus, majorum jura praetexens, in Brunsvicensem Remp. militem curribus
abscondit, in portam eum vallumque intrudit. Cives viriliter pugnando, mille ducentis hostium occisis, patriam
liberarunt. Ab insidiis dux ad apertum bellum prosilit, obsidione Brunsvigam claudit, Onacrum fl. qua aquas ex
urbe defluentes ejicit, obstruit aggere, undis restagnantibus, fora, aedes, templa complet. In supremo periculo
quum edictum Caesareum eluderetur, vis coelestis acceleravit opem obsessis, ventus aggerem disrupit, flumen
resorpsit undas; bellum ad inducias, inde ad arbitros, Caesare imperante, deductum.
Parum etiam Roma a tumultu abfuit, Clemente VIII exstincto multis papatum prensantibus. Caesari Baronio,
celebri annalium scriptori, favebant Galli, refragabantur Hispani, qui et litem viro intendebant, de jure in
Siciliam regis sui, quod ille suspectis niti testimoniis scripserat. Roberto Bellarmino, paris famae Cardinali,
Montaltana se factio praepotens opponebat, ne solio potiretur. Tandem in Alexandrum Medicen consensum,
quod brevis aevi videbatur senex septuagenarius. Hic renovato Leonis nomine, post XXV diem absumitur; Unde
hoc nonnullis commodi, ut mentione sui in urbe facta, tanquam creatorum Pontificum, aedes eorum diriperentur:
Successorem Leo Camillum Borgesium habuit Senensem, qui Pauli v titulum adoptavit.
Atrocissima interim conjuratione Anglia et Muscovia laborarunt. Sed inscr utabili Dei cuncta temperantis
sapientia factum, ut Anglicana ad evertendum regem legitimum suscepta, in conspiratorum capita recideret;
Russica incerto intentata haeredi, finem suum sortiretur, et autores corona remuneraret. Russica quidem ita
habuit.
Demetrius Joannis Basilidae filius, qui pridem a Bori Fedrovitzio interemptus credebatur, quasi redivivus in
scenam prodiit, occultatum se ferens in coenobiis, imbutumque disciplina Jesuitica, ut fato sibi ac jure debitum
regnum aliquando recuperaret. Persuasum regi Polono, Sendomiriensi Palatino, genuinum haeredem esse.
Adjutus exercitu, pacta sibi Sendomiriensis filia, in Russiam ducit, Cosaccos sibi conciliat. Multis Borisii

400

