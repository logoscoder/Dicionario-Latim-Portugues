Societatis Jesu Praepositus Generalis, eidemque initio hujus anni 1652. ab universo Patrum conventu sublectus
Alexander Gottefredi. Utrique iisdem suffragiis successit Gosuinus Nickell, diu Coloniensis Collegii Rector, et
per inferiorem Rheni provinciam Praepositus Provincialis.
Initio hujus anni Maximilianus Henricus Archiepiscopus atque Elector Coloniensis paulo ante sacerdotio
initiatus, et accepto per manus Georgii Pauli stravii Episcopi Joppensis, et suffraganei Coloniensis, pallio
Archiepiscopali Coloniam quarta Januarii intravit, et die insequente convocato ad aedem Metropolitanam Clero
ac Magistratu Coloniense, praesentibus Principibus Philippo Wilhelmo Palatino Neoburgico, et Ernesto
Landtgravio Hassiae Cassellano, adsistentibus et ministrantibus de more Canonicis illustribus, cum
804

Episcopo Joppense, et sex mitratis Abbatibus, solemne Vesperarum officium de Epiphania Domini inchoavit,
quo Pontificaliter peracto, postridie, ipso Epiphaniae die, in eodem consessu ad exstructam inibi aram sacris
operatus, Archiepiscopalem Benedictionem cum plenissima peccatorum condonatione, circumfusae fidelium
multitudini impertivit. Ad celebritatem hujus actus quem Colonia a centum retro annis non viderat, atque ad
spectandam commodius majestatem rituum Ecclesiae Romanae, praeparatus erat in medio Basilicae
Metropolitanae locus post chorum, intra columnas primarias tabulato; et ligneis cancellis septus, ac undique
pretiosissimis aulaeis exornatus, quem ad cohibendam turbam hastati satellites ambibant, in ejus loci parte priore
exstructum erat theatrum tribus gradibus sublime, duarum fere columnarum spacium complexum, ac panno
rubro instratum, pro ara Principe, quae in fronte versus orientem visebatur, tribus itidem gradibus theatro altior,
eam duodecim Argenteae Apostolorum imagines atque in medio earundem praegrandis Argentea Crux, donum
quondam Piligrimi Archiepiscopi, exornabat; ad dextram Arae partem versus aquilonem excitatum erat solium
Archiepiscopale, ac paulo infra illud quatuor sedilia pro Principibus, Palatino Neoburgico, Landgravio Hassiae,
ejusque Conjuge, et Vidua Furstembergica, ex adverso horum in altero suggesti latere, Episcopus Joppensis, et
sex mitrati Abbates suis singuli sedibus considebant; reliquam septi partem infra theatrum, Clerus ac Magistratus
Coloniensis, nobilitas patriae, et Ministri Principum aliique viri honorati, quantum locus admittere poterat,
complebant. Ministrarunt sacrificanti Principi diversi Comites, primus pro Presbytero, ut vocant, Assistente
Joannes Jacobus de Koningseck Subdecanus, deinde duo Diaconi Assistentes Leopoldus Fridericus Comes
Truchsesius, et Hermannus Otto Comes Nassavius. Tum duo alii ministrates, unus Diaconus ad Euangelium,
Philippus Salentinus Comes de Manderscheidt Gerolstein, alter Subdiaconus ad Epistolam, Wilhelmus Ego
Comes in Furstemberg, abluendis autem et tergendis manibus, ante, post, atque in ipso sacrificio inservierunt,
duo Comites Salmenses, atque unus de Blanckenheim. Crucem vero Archiepiscopalem introeunti in Ecclesiam,
atque exeunti Principi praeferebat de more Canonicus Domicellaris Joannes Gerardus Comes in Manderscheidt,
Blanckenheim. Infra Theatrum ex adverso Altaris praesidebant Choro, Comes de Furstembergh Choriepiscopus,
et duo Canonici presbyteri Cantor et Camerarius. In ipso Clero eminebat Franciscus Dux Lotharingiae Decanus,
cum reliquis Canonicis Metropolitanis, et ex adverso horum Praelati Collegialiter, cum Canonicis S. Gereonis.
Caeterum solemnitatem et gaudium primae hujus Liturgiae plurimum cumulavit Confessio publica fidei
Romanae Catholicae illustrissimorum Principum Ernesti Landgravii Hassiae, et ejus Conjugis Eleonorae Mariae
Comitis Solmensis. Qui ante inchoatam Liturgiam ad pedes Archiepiscopi; pro ara, facie ad populum versa
considentis genuflexi, cum in gremium matris Ecclesiae recipi petivissent, annuente illo praelectam fidei
formulam approbarunt, et tacto Euangeliorum libro solemni Jurejurando confirm arunt. Multis difficile fuit
lachrymas tenere, cum viderent, hos Principes ad eam Ecclesiam quasi postliminio reverti, cui ante annos centum
et quinquaginta ex eadem Domo praefuisset Archiepiscopus Hermannus Landgravius Hassiae, multis atque
egregiis in Ecclesiam Coloniensem meritis celeberrimus. Pauco dein interjecto tempore Elector Hildesium
profectus est. Atque ejus Episcopatus possessione adita, in templo ibidem primario sacrum Episcopale consuetis
ceremoniis, quemadmodum et ante hac Leodii fecerat, peregit.
805

Eodem mense post diuturnos senii languores obiit Philippus Christophorus Elector Trevirensis et Episcopus
Spirensis, cuj jam pridem designatus Coadjutor Carolus Casparus a Leyen, mox successit, a Collegio
Metropolitano paucos post dies consueto ritu inauguratus. Interim de evacuatione Franckendalii, quod adhuc
praesidio Hispanico obtinebatur, post multas disceptationes res tandem eo perducta est, ut numerata Regi
Hispaniarum pecunia mense Aprili praesidium decederet, et locus Electori Heidelbergensi, vigore pacificationis
Germanicae redderetur. Post haec Caesar comitia Imperii sub finem anni hujus Ratisponam indixit; invitatis
interim ad se Pragam Electoribus, ad praeliminare colloquium, quo ipse hoc mense Julio primus cum filio Rege
Hungariae atque omni aula profectus est. Porro in Gallia ad reditum Cardinalis civiles discordiae multo
impotentius exarsere. Condaeus, et Aurelianensis cum Senatu Parisiense, et reliquis fere per Galliam
Parlamentis, missionem Cardinalis, et decreti in ipsum lati executionem armati urgent. Ille Regis et Reginae
praesidio innixus contra aemulorum vim et potentiam Regiae authoritatis dignitatem oppositis armis constanter
tuetur. Quae quem tandem exitum habitura sint, insequentes anni manifestum facient. Nihilo quietiores interea
res in Polonia fuere. Ibi comitia ad initium anni hujus indicta, ac fere ad finem perducta unius nuncii Provincialis
intercessio dissipavit: Cancellarius regni minor contractis cum Rege inimicitiis, indignante Nobilitate, a Rege ac
502

