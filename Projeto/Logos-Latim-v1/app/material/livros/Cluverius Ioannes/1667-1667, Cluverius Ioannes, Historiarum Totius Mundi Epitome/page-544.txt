Comitis vi rapuerat, se receperat; Ordinum copiae invaserunt, sed raptor, clam per posticum elapsus, postea
Bremae capitur, at de curru cui impositus erat, prosiliens, auxiliantibus civibus, rursus evasit, et ad Suecos se
proripuit. Famulus qui raptui inservierat, capite, facinus, et intentatum homicidium luit. Filia familiae suae
restituitur. Barbari interea magnam tam Anglicarum quam Hollandicarum navium vim, qua vi qua dolo
intercipiunt: qua de causa Anglorum Ammirallius Lausonius Mauris apertum bellum indixit. Tetera Cosaccorum
Dux, sub hoc tempus, rebelles, sub Bialone legato suo, Ukraniae negotium facessentes, perdomuit, et afflictam
misere provinciam pacavit, secretamque conjurationem Wihouskio, Kyouskio et Sarcba ipsi quondam a secretis,
auctoribus detexit, et conjuratos, qui tot locis hominibusque exitium attulerant, in conspectu exercitus sui,
occidere jussit. Lemburgii Russorum qui ibi studiis operam dabant, lascivi studiosi, Judaeos, inibi commorantes,
quia horum aliquis, studiosum quendam insolenter se gerentem, verberibus multaverat, hostiliter arripuerunt, et
eorum plures, quam ducentos et quinquaginta internecioni dederunt. Comes Serinus, hoc tempore Turcam, cui
Cameli collum erat, caetera peritum jaculatorem intercepit. In Anglia interea mercatores Regem et Parliamentum
querelis suis fatigabant, et injuriarum, quas ab Hollandis se accepisle praetendebant, satisfactionem satis
malitiose urgebant. Regis jussu quoque, quae ornandis navibus necessaria erant, ex Hollandia, quo rebus istis
Batavos destitueret, suaeque classi provideret, conquisita, et in Angliam translata sunt. Piscis cornutus stupendae
magnitudinis, navem Anglicanam, mari, vehementi impulsu, cornu suo perfodit, adeo ut, aqua per foramen
irrumpens, navem pene suppressisset. Repetito denique impetu,
873

monstri, cornu pars, duodecim digitis longa, in navis alvo infixa, et a nautis postea exempta, ultra centum
librarum ponderis, inventa est. Ardentes globi per aera volare, diver sis partibus, visi sunt, longam caudam
trahentes, Physici Dracones volantes dicunt. Amstelaedami ignis quoque de Caelo lapsus, obscura alias nocte,
urbem totam et praeterflluentem amnem collustravit. Paulo post, eadem urbe, pestis vehementer grassari coepit.
In Pedemontanis vallibus, tanta grandinis vis, et magnitudo de Caelo lapsa est, ut omnes pene segetes ea
corrumperentur, et pecora passim sternerentur: Sunt qui aiunt septem librarum grandinem ad Ducem Sabaudiae
perlatam. Interea, qui litem inter Anglos et Belgas componeret, Gocchius Legatus in Angliam mittitur, Angli
nihilominus bellum spirantes, classem omni cura adornabant; cujus rei Legatus Ordines, per literas, certiores
fecit. Ad Tangerium in Africae litorae, inter Anglos Maurosque, continue confligebatur hoc tempore, adversa
fere Mauris fortuna, donec Tiveotius Comes, urbi praefectus, in Barbarorum insidias cum suorum aliquot
incidens, ipse cum plurimis interfectus sit: pauci in fuga salutem invenere. Hanc cladem solabantur, sancitae
inter Portugalliae Angliaeque Regem conditiones, quibus totius Africae tractus, inde a Tangerio, usque ad bonae
spei promontorium possessio Anglis concedebatur: Qua auctoritate muniti Viride promontorium, septemque
Hollandorum naves, nullo indicto bello, in potestatem suam redigere non dubitabant. Una Hollandorum navis ad
Minense Castellum confugiens, perfidorum manibus elapsa est. Hoc facto, sine dubio, orto postea inter ambas
gentes bello, signum datum est. At Londini hoc tempore orta subita tempestas, civibus magnum damnum intulit.
Vestis insulae incolis, Tormentorum tonitrua per aera audita sunt. Aliis partibus procellae vehementer quoque
saevierunt. Variis locis prodigia quoque in aere visa sunt, sed supra Papam urbem in Stiermarcensi agro, crucis
signum et crescentem lunam (Turcis militare signum) diu inter se concurrere visa ferunt, crucemque tandem se
mediae lunae, quasi victricem, imposuisse. Supra Dresdam in Saxonia, quinque solis simulacra, et sex
interpositas Irides conspecta volunt. Luna supra Viennam, quasi cruenta, per duas integras horas conspiciebatur;
eodem tempore quo Souchius Leventium urbem, ante biennium Christianis ereptam, obsidione cingebat, et post
trium dierum violentam oppugnationem, Turcas prius urbe vi, et paulo post arce deditione, exigebat, nongentis
barbaris Barakanum et Granum versus deductis. Tormentorum et Commeatus magna vis in urbe et arce inventa.
Paucis ante diebus Souchius, ab octodecim mille Turcis arripitur, qui extremum ejus agmen vellere non
desistebant, antequam Garnerius cum Brandeburgicis copiis adventaret; quibus auctus Souchius Turcas non
modo repellebat, verum etiam ultra flumen Granum fugabat, multis quos pontis angustia non capiebat in
subjectum flumen labentibus, et aquis haustis. Souchius deinde quas poterat corradere copias, in monte proximo
instruxit, et quem praevidebat Turcarum adventum praestolabatur: qui quoque instructo agmine, Christianos
quamvis superiori loco positos, intrepide aggrediuntur, sed eadem fortitudine repulsi, eadem qua venerant
promptitudine in sua castra se receperunt. Sed hi apud ad Canisiam meliori fortuna usi sunt. Hohenloi comitis
munimina perrumpentes, ejusque copias dissipantes, atque adeo Christianos obsidionem solvere adigentes. Cui
malo Christianorum in Imperatoris aula invidia et discordia, sine dubio causam praebuerat. Transilvani juniore
Ragotscio duce hoc mense Varadinum urbem invasere, qua direpta, et multis inde captivis deductis, Zatmarium
reversi sunt. At Serinum contra a Turcis expugnatur, atque inibi Forgacius
874

aliique strenui viri occisi sunt, cujus Ducis jactura Serini Comitem vehementer afflixit. Atque adeo diversis
partibus, diversimode, Christianorum et Turcarum res gerebantur. In Anglia interea de rebus componendis, ab
Hollandorum legatis, strenue agitur, sed Rege, jam nihil nisi bellum spirante, nihil efficere potuerunt, nos postea
insecutum bellum ejusque causas, sub finem hujus operis connectemus. Sed Galli, summa injuria, in America,
Hollandos, Cajana diu ab ipsis possessa colonia exigere non dubitavere, incolasque Rupellam abduxerunt, sed
544

