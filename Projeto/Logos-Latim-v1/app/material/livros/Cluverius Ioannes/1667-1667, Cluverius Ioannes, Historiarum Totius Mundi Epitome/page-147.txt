saevitiam tyranni videbantur, quae mox recruduit, Petroniumque Arbitrum, eruditi luxus ganeonem, cum aliis
melioribus abstulit. Hic antequam interiret, flagitia principis sub nominibus exoletorum faeminarumque, et
novitate cujusque stupri perscripsit, et obsignata misit Neroni. Actus et in exilium est Rufus Musonius
Philosophus, Annaeus Cornutus Grammaticus: alii salutem a Tigellino, obscoenissimo Neronis praefecto,
pecunia magna redemerunt.
Paulo post Tiridatem stupenda magnificentia coronavit, ac ludorum causa transivit in Graeciam, ductans secum
quasi copias saltatorum, histrionum,
233

tibicinum, aurigarum. Ibi OEdipum, Thyesten, Herculem, Orestem egit, Sporo in similitudinem Poppaeae execto
nupsit. Mox oblitus se histrionem esse, Ihstmum perfodere aggressus est, jamque exhaustus prodigalitate,
calumniis et rapinis intendit animum. Corbulonem, per quem Tridatem vicerat, ad mortem adegit , damnantem se
ipsum mollitiae, quod tali monstro tam diu pepercisset. Nulli delegavit officium, ut non adjiceret, Scis, quid mihi
opus sit; et hoc agamus, ne quis quidquam habeat.
Talem principem paulo minus XIV annis perpessus terrarum orbis, tandem destituit: initium facientibus Gallis,
duce Julio Vindice, qui tun eam provinciam obtincabt. Neapoli de eo motu cognovit die ipso, quo matrem
occiderat. Postquam deinde etiam Galbam et Hispanias descivisse cognovit, collapsus diu sine voce, et prope
intermortuus jacuit. Nunciata et caeterorum exercituum defectione, varia agitavit. Sed ubi adventare Galbam
didicit, senatusaque sententia constitutum, ut more majorum collo in furcam conjecto, virgis ad necem
caederetur: desertus undique noctis medio egressus urbem, sequentibus Phaone, Epaphrodito, Neophytoque, et
Spadone Sporo, semet ictu gladii transegit, adjuvante trepidantem manum impuro, cum prius exclamasset, Itane
nec amicum habeo, nec inimicum? dedeeorose vixi, turpius peream. Egredienti urbem tremuit terra, animaeque
hominum ab ipso interfectorum velut insultare ei visae. Cum aegre moreretur, Epaphroditus eum confecit. Vixit
annos XXX, menses IX, regnavit XIII, menses VIII, ultimus eorum, qui ab Aenea et Augusto ducebant genus.
Idem constitutis similibus sibi procuratoribus, Judaeos ad redellionem impulerat.
Etenim Albinus nemini non cujusvis gratiam delicti fecit, nisi qui pecunia careret. Antequam is veniret in
provinciam, Ananus, Annae Pontificis filius Jacobum, Jesu Christi matertera natum, pluresque alios objecta legis
praevaricatione, occidit. Quae ob facinora accusatus, excidit sacerdotio, substitutusque est ab Agrippa Jesus
Damnaei, mox illi alius Jesus, Gamilielis filius. Qui cum dissidia invicem exercerent, faepe ad lapides utrinque
ventum est, lapsaque indies in deterius Judaeorum Respubl. Deo, impietatis ac caedium poenas a nefario populo
exigente.
Itaque Albinum excepit Gessius Florus, qui fretus Poppaeae gratia, nihil sibi ad summam in rapinis et suppliciis,
iniquitatem reliquum fecit. Irrisit et Judaeos, precantes Cestum Gallum legatum Syriae, ut pestem illam
provinciae submoveret. Accessit et alia calamitas Judaeorum Caesariensium, quos Nero jure civitatis privaverat,
eosdemque florus fallacibus promissis in Syros quasi armabat, ut defectioni praeberet materiam. Eam mox acrius
accendit sacrilegio, conviciis ob id proscissus publice, quorum authores cum dedi ad supplicium postularet,
deprecante populo, diripi urbem imperavit, nec pucos interfici. Toclerabatur et haecinjuria, purdentissimis
quibusque plebem mitigantibus, et ad occurrendum cohortantibus exercitui. Sed contemptim habebat miles
officium populi, a Floro id praemonitus, irritatosque in iram Judaeos gravi cum cade in urbem redigebat. id delli
initium fuit, anno Neronis XII. Mox enim Judaei castellum Masada adorti, Romanos omnes trucidarunt, et
Eleazarus, Annae pontificis, ejus qui Christo illuserat, nepos persuasit sacerdortibus, ne amplius pro Caesare
immolarent. Cumque meliora suadentibus nequaquam obtemperaretur, missi ab Agrippa equites, ut urbi
praesidio essent, ejecti; Romani praesidiarii etiam contra datam fidem jugulati sunt. Additi caedi Ananias
Pontifex, Annae filius cum fratre, et Manahemus, qui tyrannidem invasurus videbatur. Eodemque die (sabbatum
erat)
234

Caesarienses XX Judaeorum millia necarunt, qua caede tota gens exxerata, vicissim in Syros Graecosque coepit
grassari, ut non Palaestina tantum tota, sed et vicinae regiones, et Alexandria Aegypti, sanguine exundarent, in
qua solaurbe L Judaeorum millia periere. Bellum hoc longe tristissimum multis ante prodigiis est denunciatum.
Supra civitatem sidus stetit gladio simile, et per annum perseveravit. Paschate hujus anni, lux diei instar clara in
templo, dimidiam horam fulsit, signans adesse lucem, sed brevi evanituram. Orientalis porta aenea sponte patuit;
audita et vox, migremus hinc, solitudinem, et discessum numinis indicans. Visae et armatae acies tranantes
nubila, et civitati circumfusae. Imo quod horribilius, cum Jesum quondam Dei filium renuissent audiret, coacti
sunt audire per septennium alium Jesum Anani filium, hominem plebeium et rusticum, noctes diesque
vociferantem, Vox ab oriente, vox ab occidente, vox a quatuor ventis; vox in Jerosolymam et templum, vox in
maritos novos, novasque nuptas, vox in omnem hunc populum. Verberibusque ob id contusus, ad singulos ictus
respondebat, vae Jerosolymis. Maxime autem diebus festis vociferabatur, donec tandem in obsidione conquievit,
ad extremum addens, vae etiam mihi; lapisque tormento missus statim eum peremit. Verumhaec ostenta plerique,
ut solet caecum vulgus, ex suis cupiditatibus, interpretabantur: Maxime eo dementati, quod sacri eorum libri
147

