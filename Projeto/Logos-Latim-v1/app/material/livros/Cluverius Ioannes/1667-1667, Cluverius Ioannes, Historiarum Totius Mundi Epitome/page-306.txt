in Italiam, fratrem suum, a Peloponnesio Guilelmo captum postea, Manfredi permutavit sorore, Joanni Batazi
quondam Augusto nupta. Mox impar tantae felicitati, Arsenium Patriarcham, qui sacris ei, ob facinus in
pupillum, perjuriumque ob apertum, interdixerat, ejicit in exilium, eique Germanum Adrianopolis praesulem
substituit, Latinos opifices et negotiatores pellit urbe, eisque Galatam aslignat oppidum; servata tamen mercium
immunitate. Euboeam, proditione cujusdam Icarii, Venetis adimit, insulasque Aegaei maris, Latinis servientes,
reducit ad Graecos.
Igitur velut Numine Latinis irato, piacula quaerenda omnes censebant, moresque deformatos ad veteris sanctitatis
aemulationem revocandos. Sed dum alter alterius accusat culpas, oboritur Perusii subito flagellantium se
hominum caterva, propagaturque ad infinitos alios exemplum, nemine praecipiente, ut multa adeo millia passim
per vicos discurrerent et oppida, iniquitatum suarum veniam hoc pacto deprecantium. Manfredus, Henricus
Bavarus, Palavicinus Marchio, aliique, novum poenitentiae genus suis e ditionibus exclusere, aliaque magna
ingenia, ut sumtam temere religionem, pro stultitia aut superstitione aversabantur.
Mox major ex Oriente calamitas Latinorum mentes consussit. Mango rex Tartarorum, Aitonis Armenii consilio,
Christianismum amplexus, Saracenos late in Asia dominantes bello petierat, deleverat Assisinos. Frater ejus
Haalo, Perside subjugata, Baldacam (Seleucia quondam ad Tigrim nominabatur, de ruinis priscae condita
Babylonis) expugnaverat, Calypham tyrannum avarissimum, inter medios auri acervos collocatum, exstinxerat
fame. Mesopotamiam postea ingressus, Halapiam obsedit cepitque. Edessa etiam et Samosata subactis, contendit
in Syriam; Antiocheno principatui per Saracenos adempta recuperavit, munivitque praesidiis. Cum semel atque
iterum Damascum frustra tentasset, Halapiensem Sultanum, quem in vinculis circumducebat, sub ipsis moenibus
concerpi in frusta jussit, ad terrendum ejus filium, pertinacius urbi incubantem. Qui cum nihil tam atroci
spectaculo moveretur, oppugnatam acrius Damascum tandem occupavit, eique Abagam filium rectorem dedit:
ipse cognito, fratrem vita excessisse, expeditionibus anno sexto domum revertit ad suos, ubi domestico
implicatus est bello, sicut et Guiboga Christianorum Syriensium seditionibus.
Tum vero Neledinus, Babylonius Sultanus, qui Aegypto se tuebatur, CCC instructus equitum millibus, invasit
praesidia Tartarorum, et ad pugnam eos excivit in agris Tiberiadis, potitusque victoria, removit Barbaros ultra
Euphratem, Saracenis sua reddidit. Sed eum Babylonem revertentem Aegyptiam, occupat in itinere Bendocdar,
dudum imperii aemulus, et occisi statim tyrannidem corripit violenter, quaeque illarum erat levitas gentium, tota
Aegypto, Arabia Syriaque potitur, ut veteris istius Saladini potentiam videretur aequaturus. Ab Antiochiae eum
quidem obsidione Tartari, ab Armenio rogati, depulere: Ptolemais quoque tentata frustra fuit: At Caesarea, a
Ludovico rege munita, proditione cessit Bendocdaro, anno istius aevi LXIV. Hugo Lusinianus maritus Isabellae
reginae Cypri, defendit quidem adhuc Ptolemaidem, Saphatam vero Sultanus expugnavit. Caesi ibi sexcenti,
quod Christum abnegare nollent. Venetis et Genuensibus, his Ptolemaide, illis Cypri receptum habentibus,
mutuamque in mari exercentibus piraticam, capitur proditione et Joppe, anno LXVIII. Sequenti anno,
Bendocdarus Armeniam depraedatus, Antiochiam Orientis oculum, abstulit Christianis; XVII ibi hominum
millia interfecit, ultra centum millia in servitutem rapuit, factaque est urbs nobilissima miseranda solitudo.
Jacobus Rex Aragonum senex
488

naufragiis quassatus, nulla ope Palaestinensibus allata, redit inglorius. Armenii, et qui Scytharum ad eos
confugerant, communi missa legatione, Ludovicum Francum, et Carolum ejus fratrem, Siciliae simul et
Hierosolymorum regem nuncupatum, ad bellum concitarunt, sed infausta auxilia laturos.
Carolus firmius regnum suum sperabat futurum, Africanis Saracenorum opibus eversis. Placuit Ludovico
consilium, quod Tunetani in Palaestinam tendentibus crebra detrimenta inferebant. Jungitur cum Edoardo Angli
regis filio societas, ut in Syria rem Christianam tueatur, dum Franci Siculique Afros premunt. Decurritur ad
Carthaginis moenia, toties excisae, et prope veteris istius vestigia dudum restitutae. Capitur tandem urbs,
transferuntur Tunetum castra, ipsa Carthagine majus certamen praebiturum. Dum commeatus inopia subigi posse
urbs speratur, exorta pestilentia, Joannem Trestannum, filium regis, mox regem ipsum Ludovicum, cui Sancti
cognomen impositum, absumit. Ejus morte perculsos Francorum animos, superveniens confirmavit Carolus,
novisque perterrito hostibus Barbaro, leges dixit: ut verba facere de Christo liceret civitatibus Africanis, et
quadragena aureorum millia persolverentur Siculo, quae summa Pontifici ex formula debebatur.
Inde in Siciliam recursum, magna spe, mutatione caeli leniri luem posse. Sed et classis pleraque absorpta est
tempestatibus, et Theobaldus Navarrenus cum uxore, filia Ludovici, aliaque nobilia simul et ignobilia capita
eidem fato cessere. Edoardus aegre evitatis Assasini cujusdam insidiis, cum nihil a Latinis suis perciperet auxilii,
invitavit Tartaros, qui discursando per Syriam, ad Stratonis usque Turrim, quicquid erat obvium Saracenorum,
trucidarunt. Hac via novas pactus inducias, ad regnum avitum recessit. Henrico etiam Richardi Caesaris filio, ad
aram viterbii maximam, a Guidone Montefortio, in patris sui vindictam mactato.
Illi seculo, cum praeceptore suo Alberto M. Thomas Aquinas, Bonaventura item Cardinalis, Guilelmus de S.
Amore, Martmus Polonus, Reinerus Dominicanus, aliique id genus scriptores, lucem adferre studuerunt.
Robertus Sorbones Theologus, collegium Theologorum Parisiis excitandi autor Ludovico regi fuit, cui ab eo
nomen Sorbonae. Cardinales de successore Clementis IV triennium disceptarunt, apparuitque Ecclesiam sine tali
306

