Fridericus Elector Saxonicus, dum properaret domum, pene victus in itiere a Bohemis, vicit fortitudine,
plurimosque Hussitarum captivos abduxit. Hac suorum fortuna motus Ladislaus, populatis hostis agris, rediit
domum. Caesar relicto, qui Bohemiae praeesset, Vratislaviensibus Brandeburgicum Achillem (is Albertus erat)
ducem praeficit, qui late Poloniam depraedatus. Sed quum de pace actum venisset legatus Basiliensi e concilio,
Caesar e gradibus prolapsus, multis diebus decubuit, claudusque in Austriam revertitur. Ulricum Ciliensem jam
regnum affectantem, subtractis stipendiis, datisque successoribus, Meinardo et Ulrico Rosensi, omittere malignas
spes coegit. Mox vocatur in Hungariam, cui extrema Amurathes minabatur, fugato jam Serviae, quam Rasciam
vocant, despota, contemtaque ritu Turcico affinitatis necessitudine. Nam Georgii despotae filiam in matrimonio
Amurathes habebat. Despota reliquerat filios duos, Sinderoviam oppidum defensuros: ipse ad Hungaros, quibus
Belgradum antea tradiderat, certae commutationis lege, profugus properam opem postulabat. Sed filii continua
oppugnatione subacti, seque et urbem dedierunt. Hi cum postea
550

clam adjutare patrem dicerentur, hostilia agitantem, emasculati a tyranno exoculatique, documentum Turcicae
fidei fuere: Amurathes occupata omni Triballorum regione, Belgradum quoque Savo et Istro fluminibus
circumfluum, omnibus copiis obsedit, jamque irruperat in urbem, quum praesidiarii et cives ingenti eum caede
repulerunt, solutaque obsidione, ut fugam circumspiceret, adegere.
Albertus cognito eum abiisse, dimisso exercitu, Budam rediit. Sed insolito ferventis Augusti calore vexatus,
peponum abusu, in ventris solutionem incidit, Viennamque repetiturus, decessit prope Strigonium in itinere,
princeps liberalitate et fortitudine clarus, cum annus ageretur seculi quatuordecentesimi nonus et tricesimus.
Vidua Elisabeta posthumum proximo vere Ladislaum edidit, coronamque Hungaricam occulte custoditam,
quadrimestri ei infantulo imposuit.
Basiliense sub haec concilium, ut Pontificatum, nimia tyrannide Ecclesiis insultantem, in ordinem cogeret,
defugiente ejus judicium Eugenio, Pragmaticam sanctionem (ita vocabatur) edidit, e qua rex Francus Carolus VII
publice mox jus dici imperavit. Per eam exspectationes et reservationes functionum spiritualium prorsus
reprobatae. Jure equidem Annatae (id est, primi anni e quaque provincia reditus) interdictae, simul quae pro
palliis, investituris, (inventa Romanensium sunt) consecrationibus, ordinibus exigebantur, recisa omnino.
Praemetuit aerario suo Pontifex, Ferrariam se transferre Syndoum pronunciat, praetexit Joannis Palaeologi
Graecorum Imperatoris adventum, qui dirimendis inter Graecos Latinosque controversiis, maximo comitatu
adventaret. Sed eum tam Basilea poterat, quam Ferraria excipere, Basilienses imo Patres eum maximis
sumptibus invitarant. Profectus Veneta classe Ferrariam venit, quod ibi Pontifex esset, exortaque mox peste,
Florentiam itum. Alto in suggestu Eugenius; e regione Augustus sedit. Descenderunt Graci in sententiam
nostram, Spiritum sanctum a Patre Filioque procedere: quin et sedem Romanam Armenii principem agnovere,
persuasi et purgatorium dari post hanc vitam, Ephesius Pontifex expugnari noluit, in persuasione pristina cum
suis permansit.
Conjugio, quemadmodum consueverant Graeci Sacerdotes, deinceps eis uti permissum, et pane fermentato in
mysteriis, similiter utraque specie, Armeniis et Indis confirmationis quoque impositum Sacramentum.
Basilienses discessu purpuratorum magis irritati quam territi, damnato Eugenii nomine, Amadeum Sabaudum
Pontificem salutavere, Felicem V. nuncupantes. Id schisma decennium duravit, Germanis plerisque neutrum
Papam probantibus. Autores habeo, sententiam Basiliensis concilii, qua concilio sibjiciebatur Papa, toto eo
seculo maximis suffragatoribus et constantissimis esse defensam.
FRIDERICUS III. Austriacus. AMURATHES II. MAHUMETES II. BAJAZETES II. TURCAE.
ALberto Caesare exstincto, patruelis ejus Fridericus, Ernesti filius, Leopoldi Austriaci nepos, Alberti (qui idem
proavus Alberti II Caesaris) pronepos, Francofurti Rex Romanorum designatur. Bohemia et Hungaria, quae
Imperatoris Alberti fuerant, alios reges accepere. Praegnantem reliquerat conjugem Albertus, Proceres
Hungariae, dubio adhuc partu reginae, autores ei erant novicum Ladislao Polono connubii, ut tori esset, quem et
solii successorem Alberto destinarent. Visa initio annuere Elisabeta; quum masculam prolem edidisset, abnuit
nuptias, quibus spes regni paternis filiolo demeretur. Polonus
551

nihilominus Hungariae potitus. Elisabeta cum infante Ladislao ad Friedericum se receipit, qui et Austriae
tutelam, ut stirpis maximus, capesseret. Inde bellorum mter Hungaros et Austriacos seges. Bohemi partim
pupillo, partim Alberto studebant. Regem a regendo dictum, disserebat prarsco: reges regno dari, non regna
regibus: qui regendus sit, eum regis titulo indignum. Vicit haec sententia. Albertus ea virtute atque animi
moderatione usus est, quae postquam reges esse coepere, rarissima semper fuit. Noluit cum alterius injuria
oblatum accipere regnum, paternam haereditatem nulli, nedum pupillo, dixit, auferendam. Ergo ad Fridericum
itum, ab allis tutela, ab aliquibus ipsum regnum ei delatum, cui id ex foedere ut principum Austriae vetustissimo
deberetur. Negavit ille se orphani haereditatem quoquo pacto invasurum, gnarusque insuper, se tutelam, sine
prosusione maxima pecuniarum, retinere non posse, quod Bohemici Barones accipere potius ab regibus suis,
quam dare eis consuessent, suasit, ut per se ipsi provinciam regerent, quoad adolesceret Ladislau. Lecti
gubernatores Ptarsco et Meinardus, concordi aliquantisper discordia rem Bohemicam disposuere. Hussitis
345

