zonam mirabili casu ramis cornuum ejus implicat, itaque raptatus confestim periisset, nisi aliquis Comitum
dissecta ense zona exemisset eum periculo. qui ob id facinus, ut qui gladium strinxisset in Imperatorem, cui
salutem attulerat, capite truncatus perniciem pro praemio tulit. Mox vero Basilius Servatoris sui perditor, inversis
ex vulnere intestinis, cum cruciatu interiit, imperio functus annox XIX.
Remigius Antisiodorensis, Ambrosius Ansbertus, Regino Prumiensis, monachi his temporibus claruerunt.
ARNULPHUS, LEO VI. PHILOSOPHUS.
ARnulphus Caroli Magni abnepos, Carolomanni Germanici e nobili pellice filius, ab Optimatibus Germaniae
suffectus est patruo, corporis animique viribus enervato. Miseranda rerum facies, ex nobilissima Curoli Magni
stirpe nullum superesse legitimo procreatum matrimonio, qui summam orbis capessat dignitatem. Habebat et
Carolus Crassus e pellice filium Bernhardum, quem xeniis instructum Arnulpho commendavit. In Gallia
supererat e Ludovici Balbi filiis posthumus quidam Carolus, quo neglecto,
386

Franci Odonem Parisiorum conos qui urbem adversus Nortmannos mascule defenderat, Regem sibi praeficiunt,
cujus prudentia ac moderatione flexus Arnulphus, regnum ei sub fide et clientela sua habendum permisit.
Rodolphus autem Conrado prognatus, Hugonis Abbatis filio, occupatis inter Juram et Penninas alpes terris,
regem se Burgundionum fecit, profectusque Ratisbonam ad Arnulphum, data acceptaque fide, toto vitae suae
tempore deinceps in rupibus Penninis, adversus Arnulphi et filii ejus Zuentibaldi vires se tutatus est. In Italia
Guido Lamberti filius, Dux Spoletanus, cum Berengario, Forojuliano Duce, de regno contendebat, fractumque
praeliis aemulum ditionibus tandem expulit.
Illas principum dissensiones occasionem sibi sumserunt Nortmanni, Galliam et Germaniam infestandi, Hungari
Italiam, Pannoniam, Carinthiam, Moraviam. Britones etiam Christiani cum gentis suae paganis atroci collisi
bello, uno praelio ad quindecim eorum millia prostravisse memorantur.
Hungaris aditum in Germaniam aperuit Arnulphus, dum Bohemos ob impositum sibi ducem Zuentibaldum
rebellantes, eorum auxilio comprimere annititur. Nortmanni a Parisiis aliquoties rejecti, navibus per aridam ad
duo passuum millia tractis, iterumque immersis Sequanae, Burgundiam populantur, anno sequenti (is erat
nonagesimus ejus aevi) Constantiam exurunt; nonagesimo primo Arnulphi copias ad Mosam magna profligant
strage, Imperatore interim cum Sclavis Bohemiae incolis bellante. Arnulphus animoso in pectore versans illatum
sibi damnum transmittit Rhenum fluvium, et Nortmannos cum insultatione et derisu improperantes fugam
exercitui, ad Tiliam amnem atroci praelio devincit, vix cladis nuncium eis relinquens. Ubi et Dani,
Nortmannorum praecipui, nec ullo praelio, ut ferebatur, domiti antehac, duos amiserunt reges, Godfridum et
Sigfridum, signaque militaria XVI. Inde accersitus a Berengario, in Italiam Arnulphus, ut Guidonem Imperatoris
nomine superbum amoveret, Zuentibaldum praemisit filium: quo parum promovente, subsecutus ipse in
Longobardiam, Placentiam usque pervasit, reflexoque in Galliam itinere, Rodolphum Penninis se tuentem jugis,
dejicere non valuit. Guido Arnulphum insectans, ad Tarum amnem sanguinis vomitione exstinguitur, aut
promortuo latet, anno ejus seculi XCIV. Arnulphus filio suo acquirit regnum Lotharianum, et Ottonem
Galliarum Regem, adversus quem Carolus, Balbi ex Adelheide filius, regnum sumserat, honorifice dimittit, mox
a Zuentibaldo armis affligendum.
Deinde alteram in Italos expeditionem susceppit, quod Lambertus Guidonis filius, diademate insignitus a
Formoso Papa, minus ex sententia Pontificis imperaret. Peragrata igitur Italia, obsidione cingit urbem Romanam
Arnulphus, eamque miro ac ridendo casu occupat. Lepusculum forte versus urbem fugientem, exercitus pars cum
clamore sequebatur. Romani in muris excubantes, impetum hunc in se ferri putant, metu dilabuntur, facilemque
hostibus irrumpendi in Leoninam viam praebent. Sic velut a lepore captam urbem, mundi Dominam, Arnulphus
ingreditur, acceptaque de Formosi manu corona, adversarios ejus plectit capite, Romanos juramento, ad
fidelitatem sibi praestandam obstringit, urbem ipsam Faroldo cuidam custodiendam tradit, Agidrudem inde
ejusque filium Lambertum bello persequitur. Dum Firmi obsidet vafram mulierem, illa faemineo astu famulum
corrumpit Imperatoris, perque eum veneno vitam ipsi tentat adimere. Quo ille hausto, triduum semianimis jacuit,
inde paulatim ad se reversus, retro coepit ferre pedem. Lambertus carpere ausus et lacessere ejus copias,
interficitur, per venationem, ab Hugone Mediolanensi
387

comite, cujus patrem rebellionis causa supplicio affecerat, rex solam ob severitatem Italicis exosus. Arnulphus
paralysi languens, redit in Germaniam; Ludovicus Bosonis filius, e Provincia in Longobardiam irrumpit,
Zuentiboldo interim, ob expulsum ducem Reginarium, civilibus cum armis conflictante. In hunc irritatus et
Carolus Simplex, qui jam exempto rebus humanis Othone, Gallia potiebatur, legatorum interventu placatur,
eodem anno, quo Ludovicus, fugato Berengario, ingressus Romam, Imperatoris nomen a Stephano Papa obtinuit.
Etenim Formosum Pontificem Bonifacius homo nefarius, Bonifacium XV die podagra consumptum, Stephanus
excepit, homo coopertus flagitiis. Hic Formaosum antecessorem suum, quasi vivum, traxit in judicium, devovit
diris, corpus e sepulcro productum Papalibus nudavit ornamentis, abscissque tribus dextrae digitis, praecipitari in
Tiberim jussit. Regino Abbas Prumiensis, aemulorum factione detrusus, Richarium, ut scribit, invidiosum
successorem habuit: Sub excessum anni nonagesimi noni Arnulphus Imperator, longa dissolutus aegritudine cum
243

