promulgat agraris, quibus additum, ut quicquid plebs scivisset, in id juraret senatus, Q. Metellus Numidicus, ne
juraret, nec causa malorum esset certaminum, in voluntarium exilium Rhodum profectus est, ibique legendis et
178

audiendis magnis viris vacavit. Post ejus fugam omni nobilitate perculsa, quum tertium jam annum dominaretur
Apuleius, eo vesaniae progressus est, ut C. Memmium consulatus candidatum interficeret, quo facilius satellitem
furoris sui Glauciam consulem faceret. Tum vero jam conspiratione senatus, ipso quoque Mario consule, quia
tueri non poterat, adverso, directae in foro acies, expulsus inde Apuleius in Capitolium evasit. Sed quum abruptis
fistulis obsideretur, senatuique per legatos poenitentiae fidem daret, ab arce digressus, cum ducibus factionis
receptus in curiam est. Ibi eum facta irruptione, populus fustibus saxisque coopertum in ipsa quoque morte
laceravit. Caput ejus Rabirius quidam senator per convivia circumtulit in ludibrium. Glauciae cervix fracta.
Interemptis factiosis, Q. Caecilius Metellus, ab exilio ingenti totius favore civitatis reducitur, cujus conspectum
non ferens Marius, in Cappadociam, inde ad Mithridatem Ponti regem abit, suadens ut aut majorem Romana
potentiam struat, aut tacitus imperata faciat.
Erat Mithridates patre Mithridate genitus, quem Romani ob navatam adversus Aristonicum operam, majori
Phrygia donaverant. Puer tutorum expertus insidias, antidota toties biberat, ut senex ne volens quidem veneno
mori potuerit. Timens deinde, ne inimici, quod veneno non poterant, ferro peragerent, ficto venandi studio, per
septem annos, neque urbis, neque ruris tecto usus fuerat. Ad regni deinde administrationem cum accessisset, non
tam de regendo eo quam augendo cogitabat; Scythas singulari felicitate perdomuerat, auctusque viribus,
Cappadocia Ariobarzanem Romanorum amicum expulerat. Eum L. Cornelius Sylla senatus jussu reduxit, et cum
Parthorum legatis amicitiam foedusque iniit. Dum haec geruntur, Romae ex veteris ambitionis favillis, ingens
conflatur incendium, quo tota pene Italia conflagravit.
Gracchanis legibus equites judiciorum potestatem nacti, in multos clarissimos viros saevierant, nuperrime P.
Rutilium, virum Romae innocentissimum, quod legatus C. Marii proconsulis a publicanorum (ii equites erant)
injuriis Asiam defenderat, repetundarum damnatum in exilium ejecerant. Senatus non ferens eam equestris
ordinis impotentiam, summa vi niti coeperat, ut ad se judicia transferrentur, sustinente causam M. Livio Druso
tribuno plebis, sed ita ut quae ipse illiciendae multitudinis causa permittebat plebi, senatus improbaret, et gratia
apud vulgus nimia, apud primores invidiam verteret. Plebs acceptis agris gaudebat, expulsi dolebant: equites in
senatum lecti laetabantur, sed praeteriti querebantur. Senatus permissis judiciis exultabat, sed societatem cum
equitibus aegre ferebat. Igitur quando bene cogitata male cadere videbantur, sed dandam civitatem Italia
conversus Livii animus Caepionem inimicum actionibus suis resistentem, ait se de saxo Tarpeio praecipitaturum.
Philippo Cos. ita collum in comitio obtorsit, ut multus sanguis efflueret e naribus, quum ille, luxuriam
opprobrans, muriam de turdis esse dicebat. Tam effusae de Republ. liberalitatis fuit, ut profiteretur, nemini se ad
largiendum praeter caelum et caenum reliquisse. Aderat promulgandae rogationis dies, tantaque subito vis
hominum undique apparuit, ut hostium adventu oppressa civitas videretur. Sed obnitente Cos. per vim latae
jussaeque leges, Livius semianimis domum relatus. Validus exinde cum e Senatu domum se reciperet, per
turbam cultello percussus, qui affixus lateri ejus relictus est, intra paucas horas decessit. Invidia caedis apud
Philippum et Caepionem fuit, percussor incertus. Cum ergo promissa italicis civitas non praestaretur, irati illi
defectionem in conciliis agitarunt; pariterque desciverunt Picentes, Vestini,
179

Marsi, Peligni, Marrucini, Lucani, Samnites.
Id bellum Marsicum, sociale, italicum appellatum, trecenta juventutis millia absumpsit. Italicorum ut fortuna
atrox, ita causae justissimae injusta erat actio. Petebant enim eam civitatem, cujus imperium armis tuebantur. Per
omnes annos, atque omnia bella duplici se munere militum equitumque fungi, neque in ejus civitatis jus recipi,
quae per eos in id ipsum pervenisset fastigium, per quod homines ejusdem et gentis et saguinis, ut externos
alienosque fastidire posset.
Sed foedum erat belli consilium, ut festo die Julius Caesar et Martius Philippus Coss. inter sacra et aras
immolarentur. ut asculi in ipsa ludorum frequentia Servius Praetor et Fonteius legatus cum omnibus civibus
Romanis trucidarentur. Nec Annibalis, nec Pyrrhi tanta vastatio traditur. Ocriculum, Grumentum, Fesulae,
Carseoli, Nuceria, Picentia caedibus, ferro, igne vastatae. Esernia et Alba obsessae. Nola a Samnitibus capta.
Fusae Rutilii copiae, fusae Caepionis, L. Julius Consul, exercitu amisso, cruentus in urbem relatus. Saga
sumserunt Romani, C. Marius legatus Rutilii, meliori eventu cum Marsis praeliatus, L. Caesar cum Samnitibus,
animos Romanis reddidere, ut positis sagis togam reciperent. Tum singuli duces singulos aggressi populos Cn.
Pompeius Picentes fudit, et obsedit. Propter quam victoriam praetextae, aliaque magistracuum insignia resumpta.
Libertini in militiam adscripti. Cato discussit Hetruscos, Pompeius et Gabinius Marsos, Garbo Lucanos, Sylla
Samnites. Strabo vero Pompeius omnia flammis ferroque populatus, non prius finem caedium fecit, quam Asculi
eversione tot exercituum manibus litaret. Tam varia atque atrox fortuna Italici belli fuit, ut biennium continuum
Rutilius et Cato Coss. occiderentur. Paulatim deinde recipiendo in civitatem, qui arma aut non ceperant, aut
deposuerant maturius, vires refectae sunt, Pompeio, Syllaque et Mario fluentem procumbentemque Rempubl.
113

