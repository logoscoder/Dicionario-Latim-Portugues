commode transegisse, plausum postulavit, dictoque conjugi Liviae vale, ex ficubus, ut quidam volunt, veneno ab
ipsa infectis obiit, septuagesimo et sexto aetatis anno, Pompeio et Apuleio Coss. imperii LVII, post victoriam
Actiacam XLIV.
Nulli Augustorum diuturnius imperium contigit, nulli Christum ignorantium moderatius. Nullo tempore ante
eum res Romana magis floruit. Adjecit imperio Aegyptum, Pannoniam, Aquitaniam, Rhetiam, Vindelicos,
omnes Ponti maritimas civitates.
Vicit praeliis Dacos, et Germanorum ingentes copias. Armeniam a Parthis recepit: Obsides, quod nulli antea,
Parthi dederunt. Scythae et Indi, quibus nomen antea Romanorum incognitum erat, munera et legatos misere.
Galatia quoque sub eo provincia facta est, cum antea regnum fuisset, primusque eam M. Lollius administravit.
Levis emlouenti causa bellum movents, aureo piscari hamo dixit. Nihil minus in perfecto duce, quam
festinationem temeritatemque convenire arbitrabatur, crebro illa jactans: Festina lente, et Sat cito, si sat bene.
Urbem inundationibus incendiisque obnoxiam excoluit adeo, ut jure sit gloriatus, marmoream se relinquere,
quam lateritiam accepisset. Palatinae domui, in qua habitabat, porticum addidit cum bibliotheca Latina
Graecaque. Adversus incendia excubias nocturnas vigilesque commentus est: ipse jus dixit assidue, et in noctem
nonnunquam. Nec fuit provincia, excepta Africa et Sardinia, quam non adierit. Italiam duodetriginta coloniarum
numero ab se deductarum frequentavit. Domini appellationem, ut maledictum et opprobrium, semper exhorruit.
Sparsos de se famosos libellos, nec expavit, et magna cura redarguit. Amicos ita magnos et potentes in civitate
esse voluit, ut tamen pari jure essent, quo caeteri, legibusque judiciariis aeque tenerentur. C. Maecenas non
minus ei Agrippa carus, sublimium honorum contemptor, tantae apud Augustum fiduciae fuit, ut multos
damnantem, cum prae turba accedere non posset, scheda increparet, cui inscriperat; Surge tandem carnifex.
Paruitque imperator, et amici adamavit libertatem: Livia etiam monente, ut mallet clementia vincere insidiatores,
quam poenis, Cn. Cornelium necem ei machinatum, consulem creavit. Neque enim facile admisit amicitias, et
admissas constantissime retinuit. Veste non temere aia, quam domestica usus est, ab uxore, et sorore, et filia
neptibusque confecta. Coenam trinis ferculis, aut cum abundantissime, senis praebebat. Vini quoque natura
parcissimus, legibus sumptuariis luxum populi castigavit. Eloquentiam studiaque liberalia ab aetate prima, et
cupide et laboriosissime exercuit. Ac ne periculum memoriae adiret, aut in ediscendo tempus absumeret, insituit
recitare omnia. Hortationes ad Philosophiam scripist, praecipuamque duxit curam, sensum animi quam
apertissime exprimere. Cacozelos et antiquarios, ut diverso genere vitiosos, pari fastidio sprevit. Ingenia sui
seculi omnibus modis fovit. Componi tamen aliquid de se, nisi serio, et a praestantissimis offendebatur. In
volvendis utriusque linguae autoribus; nihil aeque sectabatur, quam praecepta et exempla, publice vel privatim
salubria; eaque ad verbum excerpta, aut ad domesticos, aut ad exercituum provinciarumque rectores, aut ad urbis
magistratus plerumque mittebat, prout quique monitione indigerent. Etiam libros totos et senatui recitavit,
211

et populo notos per edictum saepe fecit: ut orationes Q.Metelli de prole augenda, et Rutilii de modo
aedificiorum; quo magis persuaderet, utramque rem non a se primo animadversam, sed antiquis jam tum curae
fuisse. Reliquit et breviarium totius imperii, quantum militum ubique sub signis esset, quantum pecuniae in
aeario et fiscis, et vectigalium residuis.
Ceremoniarum sicut veteres et praeceptas reverentissime coluit, ita caeteras contemptui habuit. M. Agrippa ejus
gener etiam Jerosolymis Hecatomben fecit. Caium tamen collaudatum scribit Suetonius ab Augusto, quod
Judaeam praetervehens, non supplicasset apud Hierosolymam. Sed illi cum breve aevum obtigisset, Augustus ad
Pythiam misit, interrogatum cui post se fata darent imperium. Respondit Apollo, referente Suida in Augisto:
<gap desc='Greek section'/>
Quae sic utcunque vertimus:
Hebraeus puer injungit, Divum dominator,
Hacce domo fugere, et rursum me inferna subire.
Ergo tacens aris posthac discedito nostris.
Accepto oraculo, Augustus in Capitolio aram dicitur statuisse primogenito DEO. Haec in literas relata a Suida,
Nicephoro, atque ut e Cedreno apparet, ab ipso Eusebio, quibusdam nostri seculi doctis parum creduntur.
Attamen ex co tempore et Delphicus iste Daemon jam pridem minus verax, teste Cicerone; et alii passim
conticuerunt, unde Plutarchus, Juvenalis, et alii scriptores gentium, caligine futuri damnatum scripserunt genus
humanum, et scrupulose in causas inquisiverunt, ob quas cessasse aut variasse viderentur oracula. Sed oriente
luce JESU CHRISTO rectores tenebrarum se proripere jubebantur. Idem Augustus tonitrua et fulgura paulo
infirmius expavescebat, per nocturnum iter aliquando transcursu fulguris consternatus. Auspicia quaedam et
omina, communi errore gentium, pro certissimis observabat.
Prima juventa variorum dedecorum infamiam subiit. Adulteria etiam exercuisse, ne amici quidem negarunt,
excusantes scilicet ratione commissa, quo facilius consilia adversariorum per cujusque mulieres exquireret. Et
circa virginum libidines postea haesisse ferunt, quae sibi undique etiam ab uxore conquirerentur. Tam difficile
fuit vel sobrio principi, summae fortunae blanditiis non succumbere. Imperio ejus maximum adjecit decus, natus
anno illius XLII JESUS CHRISTUS, ab hinc annis MDCXXX, Herodis pene extremo, omnibus omnium
133

