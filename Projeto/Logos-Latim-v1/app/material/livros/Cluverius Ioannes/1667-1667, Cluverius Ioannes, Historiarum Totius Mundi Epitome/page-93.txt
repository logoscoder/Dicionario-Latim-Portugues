taederet populum, quae placandis numinibus indicebantur. Prohibitum tandem, nequis terrae motum ultra
nunciaret. Supersitiosissimum populum aliquando satietatem sacrorum suorum subiisse dixeris.
Sequens annus varia praebuit bella. Digitius Praetor in Hispania tam adversa praelia fecerat, ut vix dimidium
militum successori traderet. Is Scipio Nasica erat, qui caede Hispanorum provinciam Romanis restituit.
Cornclius Merula et Minutius Coss. cum Boiis et Liguribus cruento varioque bello depugnarunt, majori hostium
clade quam sua.
Interim Scipio Africanus Villius et Sulpitius legati, dum Antiochus defunctum in Syria filium luget, Ephesi cum
Annibale familiarius colloquuntur, ut viro forti metum vitae, quem ex Romanis conceperat, eximant,
frequentisque circa eum conspecti, viliorem eum suspectioremque ad omnia Antiocho faciant. Africanus inter
alia quaesivisse traditur ab Annibale, quem fuisse maximum imperatorem crederet. Responsum ab Annibale,
Alexandrum Magnum Macedonum regem, quod parva manu innumerabiles fudisset ercitus: quodque ultimas
oras, quas viserer supra fidem humanam esset, peragrasset. Quaerenti deinde, quem secundum poneret: dixisse
Pyrrhum, eo quod castra metari docuisset: ad hae cneminem elegantius loca cepisse, praesidia disposuisse.
Exequenti, quem tertium diceret; semet nominasse. Ridentem Scipionem subjecisse, quidnam tu diceres, si me
vicisses: regessisse astu punico: Tunc vero me et ante Alexandrum, et ante Pyrrhum, et ante alios posuissem.
Auditis legatis, cum negaret Antiochus, liberas se relicturum civitates, quae majorum suorum fuissent, Eumenes
Pergamenus Rex, Attali filius, (qui XLIII regni anno decesserat) maximum ad bellum Romanis calcar fuit, sibi
ratus accessurum, quantumcunque virium Antiocho, gravi et potenti accolae, detraheretur.
Dum haec agitantur in Asia, M. Fulvius in Hispania Toletum ad Tagum amnem, aliaque oppida capit. In Graecia
Nabis Lacedaemoniorum tyrannus, stimulos subdentibus Aetolis, gente feroci, et irata Romanis, ob intercepta
Macedonici belli praemia, foedus cum Flaminio ictum rumpit, Gytheum recipit, Philopoemenem Achaeorum
praetorem classe superat. Sed mox iterum a Philopoemene, viro militari, multosque casus experto, pedestri victus
certamine, Lacedaemoni suae includitur.
Interim Aetoli, incitato jam ad bellum in Europam transferendum Antiocho, Demetriadem Magnetum urbem,
quasi reducendo Eurylochum exulem, occupant. Hinc, quod ineundae apuld Lacedaemonios gratiae,
acquirendaeque autoritatis esse putabant, tyrannum Nabin sub specie mittendi auxilii interficiunt. Autor facinoris
Alcamenus, dum dies oportunos in scrutandis thesauris exigit, et quam liberatum venerat urbem, intercipere
cupit, obtruncatur: Aetolorum exercitus, qui una venerat, partim urbe pulsus a Spartanis, in Arcadia venum ivit,
partim caesus occubuit. Philopoemenem Lacedaemonem, tyranni caede jam liberatam, Achaeorum adjuxit
concilio.
Antiochus res magnas complexus animo, affinitatibus devinciendos finitimos reges statuit: Ptolemaeo Epiphani
dat Cleopatram, adjuncta in dotem Coelesyria, et Phoenice, quam olim ei ademerat: Antiochiam jungit Ariarathi
regi Cappadocum: Tertiam filiam Eumeni destinat, quam ist propter Romanorum ammicitiam abnuit. Inde cum
modicis copiis transmisso Hellesponto, in Graeciam descendit, Chalcidem oportunam bello urbem capit,
magnoque
146

principio res orsus, Euboeam insulam, aliaque oppida subito redigit in potestatem. Cladi fuit, quod a Thoante,
vaniloquo Aetolorum praetore, deceptus, animum ab Annibalis consiliis inflexit ad securitatem. Itaque lente
convenerunt ex Asia majores exercitus, bellum in Italiam non translatum haesit in Graecia, Ptolemaeus etiam,
contempto affinitatis vinculo, adversus socerum Romanis auxilia obtulit. Aminander tamen Athamanum Rex,
Boeoti et Elei ad vanas spes erecti, societatem cum rege iniere. Philippi quoque amicitia, quam omnibus
anteferendam suadebat Annibal inani discussa consilio: Cum enim ossa Macedonum, qui ad Cynoscephalas
ceciderant, legi sepelirique jussiset Antiochus, eoque facto gratiam apud Macedones quaereret. Philippus suae id
invidiae arbitratus, tanquam rex neglectam suorum sepulturam exprobraret, magnopere ab eo animum alienavit.
Igitur, qui fortunam in consilio habiturus erat, tunc statim Romanis sese ad exturbandum Thessalia Antiochum
aggregavit. Antiochus ita Larissa depulsus, captis plerisque aliis Thessaliae urbibus, Chalcidem hybernatum
venit. Ibi captus amore virginis cujusdam, cive Chalcidensi Cleoptolemo genitae, per totam hyemem, quasi alta
pace, nuptias agitat, omissaque rerum maximarum, quas susceperat, cura in conviviis et sequentibus vinum
voluptatibus terit tempus. Nec severiore disciplina milites, quam dux eorum hybernant. Itaque citius vincitur,
quam justos ex Asia exercitus contraheret. M. Acilius Glabrio Cos. trajecto mari, Larissam ducit, quae statim
dedita. Athamania omnis, dilapso Aminandro rege, in jus ditionemque Philippi concessit. Pharsalus, Scotussa,
Pherae, aliaque praesidiis Antiochi insessa oppida Acilio traduntur. Antiochus interim nuptialibus saginatus
coenis, ut delusum se a fortuna et vanis, quas opibus suis aluerat, linguis comperit; Thermopylarum saltum,
locum natura permunitum, castris occupat; juga montium Aetolis custodienda tradit. Hos cum M. Portius Cato
deturbasset, tantus repente pavor Antiochi invasit milites, ut plerique abjectis armis fugerent. Quingenti de
decem millibus Chalcidem secuti regem, caeteri caesi aut palati: Glabrio persequutus victoriam, Antiochum tota
expulit Graecia, exercitumque sine cujusquam urbis noxa, reduxit Thermopylas, multo modestia post victoriam,
quam ipsa victoria laudabilior. Hinc Heracleam capit Aetolorum, ipsoque expeditior Philippus rex Demetriadem,
Perraebiam, Dolopiam. Autore Quinto Flaminio, Aetolis Naupacti obsessis induciae, ut de pace agere liceret,
93

