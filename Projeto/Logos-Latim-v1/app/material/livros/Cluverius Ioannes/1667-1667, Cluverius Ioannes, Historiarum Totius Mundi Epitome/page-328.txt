amita genitus Haquini, frater uxoris Henrici, Holsatiae Comitis, Rex appelletur Suecorum. Hic bello congressus
cum Magno rege, capit eum, septemque annis in custodia habitum, dimittit hac lege, ut regno se abdicet. Quod
factum, submersusque est in Norvegia tandem Magnus, ann. MCCCLXXIV. Albertus rex Elsburgum,
Gotlandiam, Verendam, Vindevidam, addixit regi Valdemaro: Valdemarus Adolfo Holsato Femariam.
Eodemque tempore Albertus Megapolitanus Hamburgum pronunciavit subjectum esse Holsatis Comitibus:
sententia a Carolo IV Lubecae confirmata. Hamburgenses dejiciunt Rolandi statuam, quam pro signo libertatis in
ponte, qui hodie nomen tenet, erexerant, comitibus suis deinceps (ut semper) conjunctissimi.
Caeterum urbes Germanicae, quum minus sibi in principum favore auxilii esse cernerent, mutuo semet foedere
colligarunt, quod Hansae appellatur. Einomen dedere sex Vandalicae, Lubeca, Hamburgum, Rostochium,
Vismaria, Stralesunda, Lunaeburgum. Pomeranae: Stetinum, Anclama, Golnovia, Gryphisvaldia, Colberga,
Stargardia, Stolpa, Rugenwalda. Prutenicae: Colmaria, Thuronium, Elbinga, Dantiscum, Regiomontium,
Brunsberga. Livonicae: Riga, Derbatum, Revalia, Pernovia. Saxonicae: Magdeburgum, Brunsviga, Goslaria,
Eimbeca, Gottinga, Hildesia, Hannovera, Vlyssaea, Buxtehuda, Stada, Brema, Hamelia, Minda. Westphalicae:
Monasterium, Osnabruga, Dortmunda, Susatum, Hervordia, Paderbronna, Lemgovia, Bileveldia, Lippa,
Coswaldia. Clivicae et Montenses: Colonia, Vesalia, Duisburgum, Emerica, Warbergum, Unna. Geldricae.
Neomagum, Sutphania, Ruraemunda, Arnacum, Fendloa, Elburgum, Hardervicum. Transisulanae: Daventria,
Campi, Suolla. Frisicae: Groninga, Staverda, Bolschuerda. Similiter, quae anno MDLIV descivere, Stendalia,
Soltquella, Berlinum, Brandenburgum, Francofurtum, Vratislavia, Cracovia, Halla, Ascherslebia,
Quedlinburgum, Halberstatum, Helmstadium, Chilonia, Northeimum. Istae civitates bellum denunciarunt
Valdemaro, inter quas reperio Ultrajectum quoque, et Dordracum, et Amstelodamum. Rex Danus per irrisionem,
LXXVII Hansas, et LXXVII Gansas, haud devoraturas jactans suos anseres, haud parum tamen damni pertuli a
classe civitatum: ideoque profectus Avenionem, peregit apud Pontificem, ut anathemate ferirentur et ipsae
omnes, et rebelles Cimbri. At interim Senatus Danorum pacem iniit cum civitatibus, eisque attribuit Scaniam ad
annos XV, ea lege, ut tertiam redituum
523

partem fiscus perciperet regius. Jamque convenerat in ter Gregorium XI et Valdemarum, ut absentes signis
quibusdam se invicem edocerent quid cuique e re sua videretur, cum Dani missis Oratoribus a Papa obtinent
literas, quibus praeceptum Valdemaro, ut leniter tractaret subditos, ni anathema vellet subire Apostolicum. Ille ut
erat iracundior, rescripsit: Naturam habemus a Deo, regnum ab incolis, divitias a parentibus, fidem a tuis
decessoribus, quam si nobis invides, per praesentes remittimus. Quinquennio post decessit rex durus, et
sententiae tenax, arcium Gurrae et Vardingburgi nimius aestimator. Sepulcrum ejus apud nos Sorae visitur.
Illis temporibus Joannes Taulerus, interioris Sapientiae praeco, et Joannes Wiclefus Anglus, liberioris
puriorisque Theologiae Doctor, Pontificiae superstitionis subversor, Franciscus Petrarcha melioris literaturae
instaurator, enituere. Albertus Argentinensis, Joannes Bocatius, Henricus Rebdorfius, historias condidere. Apud
Graecos Nicolaus Cabasilas claruit. Feruntur et Gregorii Ariminensis, Richardi Armachani, Brigittae Suecicae
libri, hac aetate editi. Joannes Columbinus Senensis, Jesuitorum ordinem instituit. Juris peritia Baldus claruit
Perusinus.
VENCESLAUS Romanorum Imperator. AMURATHES I. Et BAJAZEFES TURCARUM Sultani.
VEnceslaus, ut corrogatis coemptisque suffragiis imperio potitus, haud majori illud fide quam acceperat, gessit.
Voluptatum sequax. laboris fugiens, vini quam regni curiosior, neque praeterita corrigere, neque futur a pr
aecavere doctus. Si a vino et ebrietate abstineret, haud imprudens: at mero madens, furoris et amentiae
intolerabilis erat. Cum evocaretur in Germaniam, respondit: Si qui indigeant sui, quidniad regem suum ipsi
vemant; Nihil esse, quod e re sua istic agendum videat. Quarto ejus anno pestis saevissima Bohemiam populata
est: Pragae quatuor mensibus una parochia tria millia funerum et quinquaginta dedit. Quo tempore in Germania
novumillud machinarum genus inventum, quod bombardas vocant.
Venceslaus ne a foedis quidem abstinuit lustris: a quibus cum dehortaretur eum Joanna regina, Alberti Hollandi
filia, offensionem subiit tantam, ut Caesar Sacerdotem, cui confiteri ipsa consueverat de more Christiano delicta,
omnibus modis cogeret arcana effari, renuentemque Muldaviafl. demergeret.
Regina aut animi dolore, aut, ut Chronicon Belgicum habet, a molosso, quem Venceslaus in cubiculo alebat,
perempta est. Tyrannus assiduum penes se carnificem habuit, quem familiariter Compatrem salutabat, quod
filium ejus de sacro fonte levaverat. Eum secum equitantem aliquoties desilire, subitoque homines ad poenam
rapere jussit. Cum Pragenses per tumultum aliquot Judaeorum millia delerent, impune id facinus fuit: Sed ut
multi qui timent, saepe uni qui timetur praevalent, sic Venceslao accidit. Recenti adhuc duorum procerum,
duorumque civium caede madentem capiunt Pragenses, publicoque in carcere quaturo mensibus foetore et
squalore macerant. Ille exorat Senatum, ut illuviem et sordes balnei lavacro liceat eluere. Inde dum secedit,
refrigerandi sui causa conspicitur lembum piscatorium: in quem nudus cum nuda balneatrice desilit, novamque
in arcem, ad flumen nuper structam, evadit, ubi a Joanne fratre, Marchione Lusatiae, et Procopio Moravo
defenditur. Nec mitior abhinc, quam ferae solent acveis elapsae, nullius, nisi Susannae illius (id balneatrici
nomen) alloquio flectebatur, quam ad lectum quoque suum adhilbebat; nec
328

