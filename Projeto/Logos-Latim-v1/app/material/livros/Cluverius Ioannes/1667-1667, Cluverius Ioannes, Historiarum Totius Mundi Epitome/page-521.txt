duo Lusitano munimenta, in continenti, expugnasse. Memorabatur quoque Gonium, justo exercitu Jaffanapatuam
urbem, post unius mensis obsidionem expugnasse; atque adeo lusitanos, tota Ceilonio insula Cinnamomi
feracissima, expulisse.
835

At Javani solita sua malitia duas Hollandorum celoces expugnaverant. Et classiarios, crudeliter multaverant.
Unum ex maximis Japoniae oppidis, incendio conflagraverat, cui restaurando, Imperator ipsius insulae,
quadringenta florenorum millia, contribuisse dicebatur. Imperatoris Romanorum exercitus hoc tempore,
Pomeraniam hostili more invadens, quo Suecos ex Dania pelliceret. Magnum terrorem toti Imperio, novum
bellum metuenti incussit.
Hagae comitis interea, instante Gallico legato, armistitium in Dania prolongabatur. Mascavia tamen a Suecis
expugnatur, et Curlandiae Dux cum uxore, Riga Nervam versus, quia Sueci in Livonia, pro arbitratu, rem
gerentes, praesentem Ducem suspectabant, deducitur. Imperatoris exercitus decem millium peditum et quatuor
equitum, Vartam trajecit. Dum Dani in Norvegia Suecis magnum negocium facesserent, in Sueciam usque
excurrerent, Drunthemium, et Castellum quatuor praesidiariorum millibus liberarent. Adolphus contra Sueciae
Regis frater, in borussia rem gerens, Dantiscanis magnam argenti summam imperabat, ni parerent, circumjecta
omnia incendio delere minitans. Et quamvis Dantiscanorum magistratus satis civiliter responderis, diversis
tamen locis ignem injecit. Decem, aut duodecim Dantiscanorum sclopetarii, hostilem exercitum eminus
sequentes, in paludem inciderunt, omnesque interficiuntur, uno excepto, qui toto corpore laceratus tantum non
mortuus relinquebatur. In Anglia interea Regium Imperium multi spirabant. Nobiles, multique ecclesiarum
ministri, palam, Regem Carolum secundum proclamabant. Parliamentum ipsum inopina re turbatum, quo se
verteret nescire videbatur, tandem ex ardentioribus quosdam captos in vincula conjecit. Farfaxius ipse causam
agere, et quietem polliceri adigitur. Maria Havarda, Ernesti Berckiae Comitis filia, quae clam cum Carolo
Stuarto egisse insimulabatur, sub versperam in Arcem Londinensem rapitur; sed Lambertus tribunus corrasis
septem admodum militum millibus, Regiorum quator millia in fugam vertit. Proceres multi in carcerem
truduntur. Darbaeus Comes et Georgius Boot; qui mutato habitu effugere conabantur, cogniti et capti sunt.
Interim in Barbatis insulis Americae, multa aedificia exorto incendio consumuntur, et tres Anglicae naves eo
vela facientes, a totidem Turcis mi oparonibus arripiuntur, et post ancipitem pugnam, partim suppressae, partim
Algeriam versus ducuntur. Polonorum interea Dux Lubomircius, vi oppidum Graudens intercepit. Praefectus
Suecius Pucherus, qui crudelem in modum, in cives deditionem flagitantes, saevierat, urbemque
quadringentorum militum praesidio, frustra defendebat, in Arcem se conjecit, ex qua brevi post extractus, et in
vincula conjectus est. Miles obvia quaeque diripuit, trucidavitque, Lubomircio frustra obnitente, et urbis casum
miserante. Praesidium Suecicum Dirsaviae, parem violentiam metuens sponte sua urbem deseruit. Dantiscani
quoque mille et quingenti numero, duce Winthero; munimentum Suecicorum maguum Warderum dictum,
duoque insuper alia castra invadunt. In Curlandia etiam Sueci magnam cladem passi sunt, et Poloni goldingam
urbem, deditione in potestatem suam redegerunt, sed victores, Suecorum nupera injuria exacerbati, pactis non
stetere, sed in conspectu urbis etiamnum, praefectum Sponum, cum mille et quingentis militibus crudeliter
interfecerunt. Eodem impetu Mindavium, et Libavium capiuntur, et Arx Goldingensis orto subito incendio solo
aequatur. Ragotzius interea Turcis omnibus modis obnitebatur, et imposito ab iis Domino Barczaeo imperium
extorsit, ipsum, a Dunensi praesidio sibi traditum, in vincula conjecit, totamque Transilvaniam in potestatem
836

suam redegit. Hoc male habuit Turcicum Imperatorem, qui misso ingenti exercitu, Ragotzium in ordinem
redigere satgabat, at ipse, tantis impar viribus, ex Hungaria auxilium petiit. Sub hoc tempus Venetia horrenda
tempestate concutitur. Tonitru fulminibusque mixtae procellae, divae Virginis fanum disrupere, et alia multa tam
publica quam privata aedificia, mirum in modum evertere, nec multo post Budovicium oppidum, noctu fulmine
incenditur, multaque aedificia, et plurimi homines, quia per noctem tutius grassabatur malum, perduntur. Elector
Brandeburgensis, suum cum Imperatoris copiis, junctum exer citum, ex Holsatia in Pomeraniam ducebat, et
primo adventu Tribseium, Anklamum, Demminium aliaque minora oppida in potestatem suam redegit. Urbem
Grypsw aldiam, frustra oppugnavit, sed assiduo tormentorum fulmine incendit. Imperatorii Wolinium
expugnaverunt, et sexdecim majora tormenta lucrati sunt. Stettinoque castra admoverunt. Hafnienses Belgicum
praesidium intromittere detrectaverunt, suam se urbem tueri posse, jactantes; horum tamen auxilio se servatos
esse, immemores. Subortis denuo procellis Batavorum res, haud leviter affligitur, variae ipsorum naves, variis
partibus, qua mari hauriuntur, qua scopulis alliduntur, Capitaneus Waterdrincker Gadibus in patriam redux,
navem multis divitiis, insignique equo, Principi Auriaco, ab Hispaniarum Rege dono dato, onustam, quasi in
conspectu Selandiae amisit.
Antverpiae hoc tempore propter Veredariorum jus, gravis exoritur seditio. Cives arreptis armis consulis ab
Halmale domum diripiunt, ejusque in platea carpentum dilacerant, et latius serpsisset malum, nisi Marchio de
Caracena, missis ad urbem, septem aut octo militum millibus, civium insolentiam compescuisset, et re demum
composita, nec non quatuor ex antesignanis suspendio enectis, omne mali periculum sustulisset, et pr stinam urbi
quietem introduxisst. Londini Exercitus ductores assiduae conveniebant, scriptaque de missione et libertate
521

