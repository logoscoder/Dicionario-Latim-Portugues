Stiblonium primitus occupavit, et quia inter agendum de deditione globo ex castro petitus erat, qui vicinum sibi
Tympanistam prostraverat, rupta transactione, vi castrum aggreditur, expugnatque, et supra centum et
quinquaginta milites trucidat, reliquis data est venia. Regio montium, omni praesidio, quasi orbum,
munimentisque nudum Elector Brandeburgensis, ad omnem impetum sustinendum muniri quoque curavit.
Zarnetscius interea Borussiam invasit, Brambergum occupavit et Dantiscanis auxilium suum obtulit, impetratis
quae petebat, aliquot tormentis, et vestimentis agrestes quoque in magna Polonia, se Suecis quoque opposuerunt,
propriasque domos incenderunt, et magno numero coierent. Nobiles quoque animadversa Suecorum fallacia, ab
iis desciverunt, et Polonis sese adjunxerunt, editis antea scriptis perfidia Suecorum patefacta. Paulo post
Zarnetscius Zaphiae junctus, cum quinque admodum Suecorum millibus conflixit, pluresque quam mille et
octuaginta homines utrobique cecidere, sed Poloni tormentis distituti, relictis impedimentis Suecis campum et
victoriam concessere. Interim Poloniae Rex quinquaginta millium exercitum in armis habere ferebatur. Et
Elector Brandeburgensis, Regio montii scriptum edidit, quo causam, qua semet Suecicis partibus, contra Polonos
implicuerat, declaravit, eademque opera epistolam ad
819

Poloniae Regem misit. Interim per Legatos suos Hollandiae Ordines, ut sibi licitum esset, copias aliquot suas, in
Cliviensi agro scriptas, per eorum territoria itinere maritimo in Pomeraniam transferre, rogavit. Quod omni
civilitate negatum est. Comperto denique Poloniae Regem cum quadraginta Polonorum et tribus Tartarorum
millibus Varsaviam oppugnare, Dantisci obsidione supersedere, et vasa conclamare, Rex Sueciae necesse habuit.
Brandeburgensis Elector sex militum millia Suecorum exercitui adscripsit. Tribunus vero Postemius sua cum
legione ad Polonos transfugit, quod damni mille Scotis, noviter ex Anglia missis, resarcitum est. Sueciae Rex
copias suas Torna in hostem movens in quindecim equitum millia sub Zarnetscio duce incedit. Hic partem
tantum Suecorum esse credens, impressionem in illas fecit, et in fugam vertit, antequam reliqua agmina paludem
quandam transvadare poterant. Sed videns universum Suecorum exercitum appropinquare, noctemque instare, de
receptu cogitare cepit. Mense Julio, tertia decima impressione Poloni Varsaviam expugnarunt, omnesque inibi
inventos trucidarunt. Wittenbergius praefectus, cum maxima praesidii parte, ad castellum se recepit, quod postea
deditione traditum est. Ipse vero una cum Oxensternio ejusque uxore, vinctus in Poloniam missus est Antequam
Rex Varsaviam aggrederetur, praeda omnis quae in urbe erat, et valde pretiosa habebatur, alio missa est, agrestes
vero recomperta, eam caesis comitantibus, intercepere, terraque opertam servavere, at Sueci postea, praedam
vestigantes adhibitis rusticis tormentis, locum ubi suffoderant eam, indicare, compulerunt, et villa insuper
incensa, inventam praedam Pillavium miserunt. Interea Hollandica Classis duce Obdamio Domino, in Daniam
appulit, et ipse Architalassus Obdamius a Daniae Rege equitum Elephantis numero adscribitur hujus Classis
adventus, haud exiguum Suecis pavorem intulit, sed Dantiscanis, postquam eo appulerit, animum auxit. At
Sueciae Rex per Ministrum suum Appelbomium, exhibito querelarum pleno libello, quasi de illata injuria
graviter conquestus est. At Anglos male habuit, quod ipsorum Minister Medovius, postquam Olissipone cum
Lusitaniae Rege, pacem sanciverat, cum lectica domum deferretur, a duobus Larvatis, atque adeo incognitis
hominibus, glande plumbea brachio manuque sauciaretur. Sed Turcarum Imperator longe gravius passus est
vulnus, classis enim Venetorum, in Dardanellis Turcarum classem aggressa, eam penitus dissipavit. Ex quo
tantus dolor Imperatorem invasit, ut Venetorum Lagatum ad necem conquireret, ipse vero in domo Gallici Legati
mature sese absconderat; atque ita aestuantis Imperatoris violentas manus evasit: qui protinus iram suam in alios
vertens, omnes Christianos sua sub ditione degentes interficere constituit. Christianorum vero Principum Legati
Magistros suos par pari relaturos interminantes, hunc impetum repressere. Interea Dux Modenae Valenzam
parvam sed munitissimam urbem obsidione cinxit. At Enkefortius, tredecim militum millia trahens, superatis
Alpibus, nomine Imperatoris ducem, quem vincere, haud facile erat, proscripsit, quia Imperii feudum armis
arripere non dubitaverat. Qui hanc proscriptionem susque deque faciens, quantum poterat, arma sua promovebat.
In Brabantia Condaeo Principi rerum bellicarum summa, in proximam expeditionem demandatur, qui facta in
Hanovia copiarum suarum lustratione, eas quinque militum millia numerantes, Hispanorum exercitui adjunxit.
Ex adverso Turennius Gallicani exercitus Dux, sexdecim militum millia per Artefiam ducens, quingentos supra
ter mille Gallos equites Tornacum versus misit. Hispani urbi metuentes protinus omnem eo commeatum
militesque
820

misere. Sed dum Franciscus de Solis, suis cum copiis propius urbi Tornaco assideret, equites Galli, ex mandatis
Valencinam versus properant, atque ocyus adhibitis tribus agrestium millibus Vallum jacere, et castra munire
incipiunt. Joannes Austriacus, et Condaeus contra quicquid poterant corradunt militum, et Gallica Castra
aggressi, Gallos in fugam vertunt, omnesque exceptis sex militum millibus, cum Duce suo Turennio fuga elapis,
internecione delerut, aut captivos abduxerunt. At Galliarum Rex ut hoc dumnum resarciret, novas protinus
conscripsit copias, utque pecuniam corraderet vectigalia salinis imposita auxit, ex quo plures quam sex mille
homines solum vertere, et collectorem, praecisis naribus auribusque, denique ad mortem usque multare non
dubitaverunt. Elector Brandeburgensis, ad Novodibortum Suecis conjungitur, atque una cum Suecorum Rege
Varsaviam movet, urbem recuperaturi; sed ad Visulam in Polonorum exercitum incidunt, strenue usque ad
511

