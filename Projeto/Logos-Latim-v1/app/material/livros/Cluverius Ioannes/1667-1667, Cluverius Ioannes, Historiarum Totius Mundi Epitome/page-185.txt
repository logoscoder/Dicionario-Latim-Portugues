Addit enim oranti, et de eventu praelii sollicito Constantino, oblatum in coelo crucis ostentum, tempore
meridiano lucidissimum, inscriptum literis, In hoc vinces. Territo exercitu defixoque in cogitationes profundas
Caesari, apparuisse sequenti nocte Christum, mandantem Constantino, ut ea, quam conspexerat,
293

figura pro signo in hostem uteretur. Itaque debellato per Christum crucifixum Maxentio, statim Constantinus, et
Licinius, pacem promulgant Christianis; C. Valerius Maximinus per Orientem jam sibi metuens, oppresso
scelerum socio, vexandos quidem ulterius Christianos negat, conventus tamen nondum indulget.
Sed eum Licinius mox redegit in ordinem, nova molientem, sibique soli primas potestatis partes asserentem.
Etenim victum et desertum a militibus, Illyrico primum, mox Thracia expulit, atque in Ciliciam refugum
Tharsoque inclusum urbe, cum jam Christianis sero satis libertatem agendi conventus redderet, et suasores
interficeret belli, obsidione ursit. Ibi vicinum ab Licinio exitium fatalis mors praevenit, post triennii Augustum
imperium, deletisque tyrannis cessavit decennalis persecutio, pax aurea refulsit Ecclesiis Dei. Maximinus tam
foedo morbo consumptus est, ut corpus ejus adhuc spirans, luminibusque orbatum, veluti sepulcrum animae in
eo alte defossae haberetur, teste Eusebio, invocataque crebro morte, cum execratione vitae praecedentis tandem
deficeret. Ita exstinctis quinque tyrannis Ecclesiae infestissimis, Diocletiano, Maximiano, Galerio, Maximino,
Maxentio, C. Valerio Maximino: similiter Severo Galerii socio, et Alexandro Africae tyranno, denique etiam
Licinio, cum transversum egisset eum Satanas, et collegis ab ipso dictis Valente Martinianoque, solus
Constantinus orbis terrarum cepit imperium, perque eum Christus crucifixus omnium Dominus gentium
propalam agnitus et celebratus est, dimoto a regnis mundi et in abyssum religato Dracone decicorne illo et
septicipite, qui de septem Romae montibus decem persecutionibus et extremae persecutionis decem administris,
foetam Christo Ecclesiam ducentis septuaginta novem annis impugnaverat. Atque hic octavo historiae nostrae
libro finis esto, ut sequens liberatam a mystica Aegypto Ecclesiam exhibeat.
LIBER IX. Explicans regnantis Ecclesiae aevum, quo Christiani rerum in mundo potiti, usque ad solutum
captivitate Satanam post mille annos, imperante Turca Othomanno. Tempus ab anno Christi 314 usque ad 1314.
CONSTANTINUS MAGNUS.
DICI nequit, quanta cum orbis laetitia Christianis, post decennales persecutionum tenebras, tranquillitatis lux
amica emicuerit. Notati sunt abhinc ignominia, et suppliciis affecti hostes sanctorum, regna mundi et potestas
omnis Christi facta est et sanctorum ejus, quemadmodum ante ducentos viginti annos divinus JESU CHRISTI
Apostolus Apocalypsi sua praedixerat. Ergo Theotecnus, Peucetius, Cultianus, praecipuique alii familiares et
cognati Maximini, supplicia pendere coacti Licinio, filii quoque Maximini in potestatis consortium assumpti.
Instaurata vicissim a fundamentis templa Christi, donati libertatibus honoribusque magnis Episcopi et Doctores
Ecclesiarum, praesertim contumelias pro Christo passi; gratiae Deo publice ab omnibus ingenti cum jubilo
magnisque pompis actae. Soluti oneribus impensisque civilibus ac publicis Clerici, ut expeditiores ad doctrinam
et preces
294

essent. Indicta a Constantino Romae et Arelate concilia, praeceptumque Miltiadi Romano, et aliis Episcopis, ut
Caeciliani Carthaginensis et Donati controversias, praesentibus Augustae majestatis Vicariis, deciderent.
Absolutus Caecilianus, damnati Donatistae, qui illegitimam Caeciliano objectantes electionem, singularitatis
studio commune Ecclesiae vinculum ruperant. Nec affecti supplicio tamen, dicente Constantino, commiserandos
potius tales, quam poenis affligendos. Sed dum haec fiunt, interrupta communis felicitas per Licinianum
Licinium, ad extremum in ipsius caput vertit.
Hic incitatus a Magis et praestigiatoribus, occulte primum, mox aperte vexare Christianos coepit. Principio
Episcopos inter se convenire vetuit, deinde mulieres publicis exclusit sacris, jubens privatim eas a suo sexu
institui, quod aliorum naturam, e sua metiens, castimoniam nullli hominum inesse credebat. Tandem clausis
templis, sub dio convenire praecepit omnes, militia et palatio motis, qui sacrificare abnuerent Numinibus. Ad
ultimum gladios strinxit in Episcoporum aliquos, Amasenam in Ponto Ecclesiam subvertit, confessores quosdam
frustillatim concisos mari mersit. Igitur antequam ulterius pergeret, praevertit cruentos hominis conatus
infsidiasque sibi structas Constantinus, quamvis ei per Constantiam sororem, Licinio nuptam, affinis. Nam illi
praeter admodum magna caetera pietas, Licinio parsimonia, et ea quidem agrestis tantummodo inerat, tetra
avaritiae cupidine, ut habet Epitome Aureliana, omnium pessimus, asper admodum, cui ne insontium quidem ac
nobilium PHilosophorum, servili more cruciatus adhibiti modum fecere. Infestus literis, quas inscitiam
immodicam, virus ac pestem publicam nominabat, praecipue forensem industriam. Agrariis plane ac
rusticantibus, quia ab co genere ortus altusque erat, satis utilis, ac militiae custos ad veterum instituta
severissimus. Spadonum et aulicorum omnium vehemens domitor, tineas eos soricesque palatii appellans sine
discrimine. Augurum cultor et hariolorum, magna illi et fausta puaeque promittentium. Igitur non minus Dii inter
se, quam homines concurrere, Licinio accuratissime sua venerante Numina, Constantino Christum, cujus insigne
praeferebat, et modestiam aemulabatur. Nam cunctos hostes (verba refero Victoris Aurelii, sciptoris horum
temporum ethnici) honore ac fortunis manentibus texit recepitque, eo pius, ut etiam vetus teterrimumque
supplicium patibulorum et cruribus suffringendis primus removerit. Hinc pro conditore seu Deo habitus,
185

