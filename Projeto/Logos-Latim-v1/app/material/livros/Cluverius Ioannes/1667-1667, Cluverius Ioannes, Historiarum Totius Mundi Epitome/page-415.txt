Occasione ejus belli ductus Suecorum rex Rigam Livonum, quinque septimanis obsessam, ac pene suffossam
cuniculis, deditione capit, civibus plerisque invitis. Mox et Mitoviam Septembri exeunte, quam Poloni semestri
obsidione, fame et contagiis exhaustam recepere, bellum hoc paulo post induciis interpolantes.
Eodem vero hoc anno, duodecennes Belgarum cum Hispanis induciae Aprili mense exibant. Albertus Archidux
frustra per legatum obedientiam Hollandis inculcat, obtendentibus sero eam cani cantilenam, iis qui pridem suae
confessionem libertatis ab ipso hoste expressissent. Igitur Spinola Juliacum Septembri mense obsidet,
sequentisque anni Februario deditione capit, principe Auriaco nequicquam obsessis succurrere conato.
Nec Rhetis seu Grisonibus feliciter cessit Telinae Vallis vindicatio. Repulsi enim ab Hispanis occasionem dedere
hinc Leopoldo Austriaco, isthinc duci Feriae religione eam Romana imbuendi.
Eadem regis Marocci in Africa sors fuit: Qui propugnaculum ab Hispanis prope Alarachiam structum capturus,
luctuosam pertulit stragem, advolante in auxilium classe Hispanica, quae et in freto Gaditano triginta duas
Belgarum naves aggressa, cepit aut dissipavit. Batavos etiam ex Moluciis Insulis Anglorum subsidio expulit.
Nec enim jam obscure cum Hispanis faciebat Anglus rex, fremente licet Parlamento, ut vocant, seu senatu
Britannico, autoritatemque sibi in ministros regios, atque ipsum adeo Cancellarium sumente, et alios, qui
Hispanam principem Carolo regis filio uxorem destinarent.
Idem annus Paulo V Pontifici emortualis fuit, apoplexia exstincto, finiente Januario, cum vixisset annos LXIX,
sedisset pene XVI. Subvcectus in cathedram est Alexander Ludovisius Bononiensis, pace inter Sabaudum et
Hispanos facta nobilis. Eum paucis diebus sequitur Cosmus Exarchus Hethruiae, diuturna in juventute valetudine
confectus, prole relicta numerosa. Ferdinandus, liberorum ejus vetustissimus, sed puer, successit, sub tutela aviae
Lotharingicae, matria Austriacae et patrui Cardin alis. Extremo Martio decessit Philippus III, Hispanus rex, anno
vitae XLIII, regni XXIII. Sufficitur Philippus IV sedecennis, qui patris facilitate abusos exturbavit aula, interque
eos ducem Ossunae vinculis, Rodericum Calderovium capite damnavit, ducem Lermaenum dignitate privavit et
662

divitiis. Philippum decimo tertio Julii sequitur morte Albertus Archidux, hunc Septembri Robertus Bellarminus,
sorore Marcelli II. Pontificis genitus, fere octuagenarius, illustris Romani solii hyperaspistes. Gregorius XV
legem de Pontificum creatione tulit, ut deinceps mero Cardinalium arbitrio legantur, posthabitis regum
commendationibus.
Neque quietior annus XXII hujus seculi fuit. Priumu Osmanes Sultanus, ob suspicionem novae militiae, et
difficilis ad sepulcrum Mahometicum peregrinationis, a Janitzeris suis deseritur. Mustapha ejus patruus
restitutiur in solium, qui timens rursum, ut antea, deponi, e vestigio Osmanem strangulari jussit, ad Caesarem
legatum sirmandae paci misit. Ormus, potentissimum Lusitanorum ad fines Persiae Arabiaeque emporium, a
Persarum rege et Anglis expugnatum, praedae implevit victories.
Denide in nostro orbe Christianus Brunsvicus Lippam, Susatum, Paderbornam, Braceliam, aliaque Westphaliae
oppida subigit. Ab Anholdino Barone attritus, pergit infestare Pontificios, magnas undicunque pecunias facit,
etiam statuis sanctorum in nummos conflatis. E Westphalia progressus in Eisfeldiam, pessime accipit incolas,
perque Wetteraviam populabundus Ursellas, ac mox Hochstam, ditionis Moguntinae oppidum arcemque
occupat.
Interea Palatinus in ditiones suas Rhenanas, dissimulato habitu, redit; Mansfeldius et Badensis Marchio Tillium
prope Wislochum profligant; Badensis, tradita filio Repub. bellum omnibus viribus statuit propagare. At Tillius
Wimphae se includit, donec firmatus Cordubensis Dynastae copiis, Badensem Manfeldianis imprudenter exutum
cohortibus, ad praelium trahit, pellectumque in insidias, fundit fugatque, nec non omni ejus instrumento bellico
pecuniaque potitur, quae Caesarianis in praedam vertit. Eodem vero tempore Mansfeldius Ladenburgum
deditione capit. Leopoldicos Hagenoam obsidentes pellit, paulo post ab Oberntrautio, Palatini tribuno, in fidem
acceptos. Inde Darmstadium festinat, Ludovicum Chorarcham capit, Brunsvico se juncturus. Sed tillio totis
viribus eum insectante, recurrit Manheimum, Tillio, Cordubensi, Anhaldino, Thomae Caracciolo, Cosaccorum
etiam manu firmatis, Brunsvici dopias reliquit dissipandas. Hi famosissimum Brunsvici exercitum tormentis
vacuum nacti, ad Moenum fluv. in fugam propellunt. Dumque ducem ponte transeuntem effusius sequuntur
milites, disruptis ordinibus, tanto impetu festinant iter, ut scisso ponte absorberentur amnis vorticibus multi,
reliquae cohortes desertae, gladiis glandibusque Caesarianorum conciderent. Praeter submersos tria millia
interiere, Hochsta statim recuperata. Igitur Palatinus, cum nec suppeditate Mansfeldio et Brunsvico sumptus, nec
commodare per eos rebus suis, pene deploratis, ulla ratione posset, fretus tandem compositione Bruxellenes,
quae agitabatur a Joanne Digbio, soceri sui legato, exatoravit id postulantem Mansfeldium. Tabernas tum
Alftaicas denuo obsidentem. Paulo post Clingenberga Bohemiae, vitam et facultates salvas pacta, reddit se
Caesari. Wormatia et Spira praesidium accipiunt, Neapolis capitur, Heidelberga obsidetur. Palatinus Sedanum
deductus Mansfeldianorum praesidio est. Qui Brunsvigiensibus juncti copiis, per Galliam irrumpunt in
Hannoniam, acrique cum Consalvo Cordubensi conserto praelio, (in quo brachium Brunsvici laceratum,
posteaque refectum a chirurgis) vi aditum sibi Braedam versus Brabantiae aperuerunt: Eo certamine multi
utrinque desiderati, haud dubia Brunsvici victoria, nisi Mansfeldianae quaedam turmae, stipendia inclamantes,
pugnam detrectassent. Non multo post, sexto, inquam, Septembris die, Heidelberga nequicquam
415

