At Caesaris victoriae multis simul exercitibus urgebantur. Bucquojus Comes Moraviam; Silesiam et Egram,
Saxo Septemvir subegit. Silesiis ultro ad officium redeuntibus ignoscitur, cavetur et de tuendo religionis
Euangelicae exercitio: Moravi Caesaris jubentur arbitrio stare.
Marchio Spinola, circumlatis ad Rhenum et in Wetteravia armis, dissociavit arte principes, Onoltzbacenum,
Wirtenbegricum, Durlacenum, Hassum, et alios, qui unioni nomen dederant. Ferunt auro rem magis quam ferro
confectam. Pacti sunt suis ditionibus pacem, Palatinis inducias, donec transactio tentaretur. Interim comes Tillius
in Bohemia cum Mansfeldio dubio Marte praeliatur. Tenebat Mansfeldius Pilnam, Slaccenvaldiam, Elbogiam:
socii ejus Thaborem, Clingenbergam, Wittingaviam; Palatinatum etiam superiorem
660

dictis audientem habebat. Sed iterum belli nervum esse pecuniam patuit. Centuriones enim, dum abest cogendae
pecuniae causa Mansfeldius, et lente procedit stipendium, urbes sibi commissas Tillio pene divendunt, Elbogia et
Flackenavia, cum fortiter aliquandiu restitissent, dimissis praesidiariis, deduntur Tillio. Mansfeldius in angustias
redactus, tandem et ipse paciscitur sibi veniam, honores, pecuniam a Caesare: sed confirmatior, rescissis mox
pactis, per Noricos agros in inferiorem perrumpit Palatinatum. Ibi Franckenthali obsidionem solvit,
peropoulatusque Spirensem et Argentinensem dioecesses, Hagenoam occupat. Eque praeda militem alit
praeferocem, Palatino novis programmatis se publice ex cusante, quod libertratis communis causa, Bohemicum
suscperit sceptrum, nec ab honesta abhorreat pace, modo sint, qui serio in eam incumbere cupiant.
Caeterum Bucquojus Comes, domitis Moravis, in Hungariam profectus, Gaborem a coronatione callide
abstinentem, Presburgo, Posonio, Altemburgo, thirna, Schiltenavia, alii sque oppidis spoliat; Setscin Georgium
ab eo disjungit, qui clam reconciliatus Caesari, Gaborem Turcica praestolantem auxilia gravibus affecit damnis,
Neusolo submissos auxiliares intercepit. Jamque in arcto erat Bethlemica militia, quum Bucquojus Neusolum
obsides, audaciusque in erumpentes provectus, XVI vulneribus confoditur, ineunte Julio; corpus multo
Caesarianorum sanguine vix e manibus eripitur Hungarorum. Quo exstincto, Valones alium aspernati ducem,
Gabori ansam multa recuperandi loca dedere. Denique exeunte anno, Niclasburgensi conventu concordia
quaedam inter ipsum initur et Caesarem; redditur diadema Hungaricum Ferdinando; Cassovium, Toccajum, et
aliqe quaedam urbes Gabori permittuntur, Caesareo nomine gubernandae. Adduntur Oppelia et Ratiboria,
Silesiorum ditiones, et principis imperii titulus. Religio, quo loco Ferdinando regnum capessente fuerat,
relinquitur.
Dum haec aguntur, jegerndorfius Silesiam habet infestam, Troppaviam, Nissam, Glatzam occupat, grandes
Silesiis imperat pecunias, cum Saxonicis vario Marte confligit. At Thabor oppidum Bohemicum, post multas
obsidentium clades, desperato subsidio, pactoque praesidiariis stipendio, Balthasari Dynastae traditur. Glatzam
junior turrensis mascule defendit, sequentique demum anno, incolumitatem et fortunas sibi suisque stipulatus,
resignavit Caesari.
Dispar aliorum, qui hosce accenderant, aut foverant motus, fortuna eluxit. Joachimus Andreas Sliccius, apud
Rederum Baronem Fridlandum captus, jussu Septemviri Saxonis, Pragae sistitur, cumque aliis XXVII
perduellione damnatis (inter quos et Joannes Jessenius, vir magnae eruditionis, afficitur supplicio atroci. Multi
absentes proscirbuntur, mortuorum bona applicantur fisco. Eaque severitas passim sequentibus etiam annis,
ingenti cum lamentatione multorum illustrium, continuata.
Nec multo secundiores Reformatorum in Galliis res aceptimus. Rex Francus enim, conventus Rupellani
obstinatis adductus ausis, urbem Santonum munitissimam San-Joannem, post duram viginti dierum obsdionem
subegit, dirutisque moenibus vicum fecit. Inde Cleracum in Vasconia pari vi ad deditionem compulit. Et alias
qua ferro, qua minis ad LX urbes, praesidiis Reformatorum munitas perdomuit, magna variis certaminibus
resistentium strage. Montalbanum tamen morbi ac inundationes hybernae derelinquere regios coegerunt,
desiderato inter plurimos duces ac nobiles etiam Henrico Mainio, Aquitaniae Prorege. Soluta obsidione, dum rex
Mongurtum oppidum vi capit, incenditque mense Decembri, dux Luinius, Franciae
661

equitum magister, ingentibus per regis favorem divitiis oneratus, animam exspiravit. Antegresso octobri Parisiis
oborto incendio, duo pontes, Aurificum et Cambii, deflag raverant, inaestimabili mercatorum damno.
Caeterum periculosiori bello Polonia conflictabatur cum Turcis. Hi mense Januario in Moldavia alteram cladem
Polonis intulerant; Sed subsequente Martio, Vladislaus princeps cum L millibus irruens, atroci barbaros praelio
prostravit. Quo mire exacerbatus osmannes, refragantibus suis, numerossimum trecentorum millium exercitum in
Moldaviam rapit, ubi Vladislaus limites regni rexaginta millibus, Polonorum Teutonumque insederat, quad pater
Sigismundus universas Polonorum equitum turmas conglobaret. Castris in conspectu positis, dum Sultanus
insultibus Plonos carpit, et Cosaccorum copias intercludere nititur, tantis utrinque cladibus est certatum, ut
desperans ulterius propredi Turca, pacem aequis conditionibus offerret, quam velut divinitus missam, magno
gaudio Ploni acceptarunt, cum rebu omnibus consumptis, vix jam haberent, quo vel unum diem vitam ducerent.
Caesis certaminibus ad duodecim millia Polonorum et Teutonum, plures morbis absumpti: E Turcis ad centum
circiter millia caesa, totidem aliis casibus exstincta.
414

