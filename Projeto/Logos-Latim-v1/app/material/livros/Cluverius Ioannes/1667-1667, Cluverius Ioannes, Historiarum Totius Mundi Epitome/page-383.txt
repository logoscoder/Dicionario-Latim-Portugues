Livonicus CCCLVIII annis perdurasset, Fridericus rex Magno fratri Osiliam et Curoniensem dioeceses a Joan.
Munchauseno sibi venditas, addixit, quibus Mauritius Vrangelius Praesul addidit Revaliensem. Interim Russi
Harriam Lettoniamque perpopulati, Vellinum capiunt, Guilelmum Furstenbergium Archiepiscopum senem
abducunt in Russiam. Revalienses Erico XIV, Gustavi nuper defuncti Filio semet subjiciunt, in grandioris belli
autoramentum.
Papale solium, post quadrimestres Cardinalium altercationes, inscenderat Joannes Angelus Medices
Mediolanensis, pii IV nomine assumto. In ejus inaugur atione duodeviginti homines, sparsas de more pecunias
avidius rapientes, interiere, XL elisi foede luxatique, triste Pontisicatus omen fuere. Ipse Pius statim alienam
personam, alienos mores induisse vssus, ex humanitate, patientia, liberalitate, modestia ad contraria omnia
deflexit. In contumeliam decessoris Pauli patrata a populo, facile remisit: in ejusdem nepotes et familiares severe
animadvertit. Carolum Carafam Cardinalem, et alios summae dignitatis, crimine majestatis circumventos, per
carnificem exstinxit. Suos nepotes inque his Carolum Borromaeum, ad sublimes honores extulit. Ferdinandi
Imperatorium apicem, Paulo summopere improbatum, non tantum ratum habuit; sed et absolvit Carolum v,
ejusque filium Philippum criminibus, queis a Paulo erant onerati. Ad eum venit Abdisu, Orientalium
Christianorum Patriarcha, perque interpretem Romana amplexus dogmata, in Assyriam largis cum muneribus
rediit. Dispar Pii apud Germanos principes, et Danorum regem autoritas fuit. Cum enim generale concilium,
quod superiores Pontifices aut parum cupere aut negligentius tractare assueverant, se studiosius apparare
simularet, illud iterum Tridenti continuandum indixit, misitque legatos, qui Protestantes eodem invitarent.
Fridericus Palatinus, Augustus Saxo, Septemviri, multique alii Teutonum principes, qui Naumburgi convenerant,
Ferdinando Caesari responderunt, ab OEcumenico aut Nationali, sed libero concilio, se neutiquam esse alienos,
quale hactenus Pontifex nullum promittat. Legatis Pii dictum, nihil Pontifici in principes juris esse, neque
indicendae synodi autoritatem ei competere. Lubecam progressis Rex Danus literas commeatus denegavit,
indignum ratus, intra regni fines admittere eos, a quorum Domino pridem neque auditus ipse, neque convictus,
pro haeretico haberetur.
Contra Philippus, Hispaniarum rex, omni genere cruciatus Protestantium asseclas excindebat. Nec multo mitior
Franciscus, rex Francorum adolescens, qui cremato Anna Burgio, in vivis esse
611

desiit, successore Carolo IX, sub quo pax nonnulla ex colloquio Possiaceno provenit Euangelicis, qui ob
conventicula ad portam Hugonis apud Turonos, novo jam nomine Hugonoti appellabantur. Theodorus Beza,
Petrus Martyr, Augustinus Marloratus, strenue apud Gallos Papatum oppugnabant, cum mox a verbis ad arma
procursum, ac fidei quaestiones ferro disceptari coeptae. Congressi sunt aequo fere Marte ad Druidum urbem in
Normandia, Franciscus Guisus Pontificiarum, et Ludovicus Condaeus Antonii Navarraei frater, Reform atarum
partium duces. Caesi utrinque circiter novem millia: Condaeus in praelio captus, Guisius paulo post tormenti
globo trajectus est. Exinde regina Hugonotis nobilibus domi suae, populo in suburbiis, exercitium purgatioris
doctrinae indulsit.
Nihilominus suum Pontifex contilium Tridenti prosequebatur, jussis praesidere Hercule Gonzaga Mantuano,
Hieronymo Seripando neapolitano, Stanislao Hosio Polono, mox etiam Jacobo Simoneta Mediolanensi, et
Altempsio. Gonzage et Seripando vita functis, Moronum submisit et Navagerium. Exclusis ejectisque, si qui
liberius disserevent, damnatisque Protestantibus, aegre ab ipsis Episcopis, Hispanis praesertum impetratum, ut
officium suum a Pontificis autoritate pendere concederent. Nec parum litis rex Gallus et Hispanus de superioris
loci praerogativa, moverunt, quum hic Catholici, ille Christianissimi titulum jactaret, ut potiorem.
Rejecta ad Pontificem controversia, priores tandem Gallo datae. Majoris momenti certamen de Episcoporum (ut
vocant) residentia obortum, cum sanior pars jure divino quemlibet adstrictum judicaret, ut praesens gregis sui
curam ageret, nec passim per alienas terras oberraret. Sed quum hoc pacto Pontisicium regnum, in quo
personatorum Praesulum larga seges, ruuinam minaretur, nihil dceretum. Ingentibus legatorum studiis finis
tandem Concilio impositus, anno XXVII, postquam primum a Paul III Mantuae indictum fuerat, a prima vero
sessione Tridenti celebrata, XVIII. Duravit omnino annos V, biennium sub Paulo III, annum sub Julio III,
biennium iterum sub Pio IV. Subscripsere Patres, quibus ea potestas erat, CCIV. Galli sub exitum fere advenere.
Germani, Angli, Scoti, Dani, Sueci, Norvegi, Hungari, Poloni, Bohemi, aut rari, aut nulli interfuere. Ab Italis
Hispanisque maxima Canonum pars confecta est. Ejusmodi tamen Synodus Pontifici ipsi terrori erat, nisi
reservata sibi soli omni eam interpretandi et exsequendi potestate, decreta ejus canonesque sui arbitrii fecisset.
Exinde novo et arctiori juramento clerum sibi magistratumque omnem obstrinixt, quo Concilii Tridentini
dogmata singuli comprobarent, regnique Pontificii partes ubivis locorum tuerentur. Eo consilio Belgicas
provincias, erectis novis Archiepiscopatibus, Mechliniensi, Cameracensi, Ultrajectino: et Episcopatibus
Audomarensi, Namurcano, Harlemensi, Daventriano, Leovardiensi, Groningensi, Middelburgico, Antverpiensi,
Gandavensi, Brugensi, Hyprensi, Buscoducano, Ruraemundano, compescere sperans, magis a se et Philippo
principe eas alienavit. Unde atrox postca et diuturnum exstitit bellum, quo infinita hominum millia periere,
opimiorque Belgii pars, excusso jugo Hispaniensi, pontificem abjecit. Philippus anno ejus seculi LX insignem a
Solimanno acceperat cladem, expugnata a Turcis Meninge insula, Africae ad Syrtes objecta, in qua Prorex
383

