Intererant utriusque Imperatoris, Henrici Byzantini, et Friderici Siculi, legati: Patriarchae etiam Orientalium
Ecclesiarum aut ipsi venerant, aut miserant
468

nuncios. Nihil dignum tanto coetu actum.
Recitata ab Innocentio capita, aliquibus onerosa, aliis grata visa. Inprimis agitara adversus Palaestinenses
Barbaros expeditio, solutoque concilio extorta a praelatis pecunia ingens, quam Romae a faeneratoribus duris
coacti sunt legibus mutuari. Haud diu superstes tantis ausibus Innocentius, diem clausit extremum, Pontificatus
anno XVIII, successore Honorio III. subsecutus Joannes Rex Angliae, et moerore animi confectus, Henrico ejus
filio aequiores fuere gentis proceres, eique contra jurisjurandi, quo se Francis addixerant, religionem, affuere
adver sus Ludovicum, jam undique omni Anglia evastata, vibrato nominatim in Barones, ipsumque Ludovicum
fulmine Pontificis, Anglisque jam sero, quod in servitutem inciderent Francicam, poenitentibus
indignantibusque. Igitur Ludovicus non una prostratus clade, Londinique obsessus, ejurat Angliam: Normanniam
Pictaviamque Henrico restituit, anno supra millesimum ducentesimum septimo decimo. Ludovicus postmodum
Albigenses domare conatus est frustrae. Simon Comes, qui velut in praemium militiae Tolosam sibi vindicaverat,
Lateranensi concilio ei adjudicatam, ob pericula adversum haereticos suscepta, in obsidione ipsius Tolosae saxo
ictus occulbuit. Albigenses omnia castra feliciter recuperarunt, filiosque Simonis captos interemerunt. Jactabat
sub haec Honorius Papa, revelatum sibi divinitus Jerosolymam se Pontifice recipien dam a Christianis,
quemadmodum et Innocentius ex Apocalypsi asseruerat, Saracenicam tyrannidem annis DCLXVI terminandam.
Sed ambo falsi convicti vaticinii. Nam Honorio sedente, Damiata quidem Aegypti maximis Christianorum
impensis et laboribus capta, at biennio post, majoribus eorum probris cladibusque amissa est, anno XXIV hujus
seculi, ut suo dicetur loco. Potuerat recuperari Palaestina, si cupiditatibus modum scivisset statuere Legatus
Pontificius: At dum nimia ambit, pro gloria ignominiam retulit.
Nec Latini propagarunt suum in Thracia Graeciaque imperium. Theodorus Lascaris, Alexii quondam profugi
gener, Sultanum Alexio patrocinantem, in Phrygia devicit, captumque socerum liberaliter habuit Nicaeae. Cum
Henrico Byzantino coluit pacem. Eo post XI imperii annos defuncto, Petrum Antisiodorensem, per nuptias
Iolantes, potitum Byzantii, Romaque, ubi ab Honorio coronatus fuerar, revertentem cum copiis, depulit
Dyrrachio. Tendentem inde in Macedoniam intercepit, et bienni maceratum captivitate interemit.
Haec pleraque debemus Arnoldo Lubecensi, Godefrido Coloniensi, Roberto Antisiodorensi, qui historias hujus
seculi cujus ipsi pars erant, in literas misere.
FRIDERICUS II. CAES. GERM. ROBER TUS et BALDUINUS Byzantini, THEODORUS LASCARIS et
JOHANNES DUCAS, Nicaeni.
CUm Friderico, Aenobarbi nepoti, omnia se superioris Germaniae Italiaeque permitterent, Otho in latebram se
recepit Saxoniae, et Hartespurgi, pestilenti correptus febre ac dysenteria, discessit, anno gesti post Philippum
imperii decimo. Ita Fridericus, favente Honorio, ex sententia Principum potitur rerum occiduarum, quo tempore
Joannes, Brennae Comes, Hierosolymitani regni titulo ornatus est, consilio Philippi Francorum regis; et Robertus
Antifiodorensis, capto ab Lascare necatoque patre, Byzantinum conscendit solium. Is Brennus abdicato, et nimia
auratarum ingurgitatione mortuo Almarico, Cypri et Jerosolymae rege, ducta ejus filia Maria, regium susceperat
nomen, ac rem Christianam in Palaestina haud segniter
469

administrabat. Sed ab Andrea Hungarorum rege, qui corpore ter in Jordane abluto voti se religione solutum
putarat, domumque copias reduxerat, desertus, speque recuperandae Palaestinae exutus, castrum peregrinorum
inter Caesaream et Cajapham montem communierat. Ex ea velut arce omnia infesta barbaris circa incolentibus,
faciebat. At confirmatus novis peregrinantium auxiliis, statuit invadere Aegyptum, quod ea incolumi viderentur
vix operae prerium nostri in Syria facturi. Petitur classe Damiata (Heliopolis quondam) munitissimum Aegypti
emporium. Perrumpitur virtute arteque catena, ingressu Nili interiore arcens. Turris validissima Barbarorum
ingenti labore nostratium, plurimoque cum sanguine expugnatur, Saphadinus interit. Filius commeatus inopia
fractus, abducit exercitum quem defendendae urbi habebat. Conradinus Damasci et Hierosolymorum Sultanus,
filius et ipse Saphadini, conditiones offert pacis; pollicetur, sacrosanctam se crucem, et quiequid de Christianis in
Syria Phoeniceque, ipse aut decessores cepissent, redditurum. Franci, Angli, Germani, Itali, leges comprobabant.
Obstabat Pelagius Cardinalis, perdomandam clamans prius, fanandamque Aegyptum. Conradini Oratores infecta
pace dimissi. Ille indignabundus Hierosolymam, Caesaream, Saphatum, muris discinxit, magnificentiora
aedificia et monumenta diruit, ne usui nostris fierent. Sub haec pestilentia nostros, at obsessos, cum lue dira,
etiam fames populatur, capiturque tandem sesquiannum oppugnata Damiata, anno ejus seculi undevicesimo.
Cum eam Pelagius, jure legationsi, Pontifici attribuere niteretur, Brennus rex Prolemaidem secessit, atque vix
nobilissimorum precibus procerum mitigatus revertit. Revocato instat Pelagius, Cairum ducat, Aegyptum
subigat. Reponit Brennus, de sancto solo certamen esse, in Syriam, non quo necesse non est, non unde nullus
usus exstet, arma vertenda. Legatus perstitit in sententia, praecedere Ludovicum Bavarum, sequi caeteros jubet:
qui dicto audiens non foret, eum se execrari. Iverunt metu dirarum ad LXX hominum millia: Castra ad decimum
ab urbe regia lapidem locant. Munitionibus se continebat Aegyptius, quoad gnarus locorum temporumque,
294

