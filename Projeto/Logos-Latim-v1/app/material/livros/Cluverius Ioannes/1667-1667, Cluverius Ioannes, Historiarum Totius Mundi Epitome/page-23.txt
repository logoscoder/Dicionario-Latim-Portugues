non fuit, qui honor Jojadae exuviis contigerat, sapientibus populi ex animo et moribus, non e fortuna reges
aestimantibus.
Joae post Jehum coaevus fuit Joachus, Samariae regum pene afflictissimus. Nam quod a vitulorum cultu non
absisteret, pertaesus hominum temporis illius Deus, Hasaeli regnum Israeliticum depraedandum objecit, qui ex
immensa Israelitarum multitudine nihil Joachae reliquit militum, praeter decem millia peditum, et quinquaginta
equites; reliquos variis praeliis concisos palearum instar dissipavit. His edomitus infortuniis Joachas, tandem
verum Numen seriis ambire precibus didicit, et quae est ejus in poenitentes indulgentia, pristinam regno
tranquillitatem secundis in Syros praelii recuperavit.
Tunc Elisaeus, qui ad sexaginta annos Regum Hebraeorum, totiusque Orientis Oraculum fuerat, valde senex
decessit, nec aeger, nec mortuus a miraculis vacuus. Aegrum cum viseret Joas, Joachae filius, triplicem ei de
Syris victoriam promisit, sagittam in nomine Dei ejaculanti. Mortui ossa cum forte cadaver attingeret, repente
velut ex mortuo vitam recepit: Jam tum praemonstrante Deo, et Israelitas mortuos revicturos, et reliquos mortales
ex
33

Christo quondam mortuo vitam recepturos. Quod ipsum paucis post annis Jonas quoque a ceto absorptus
redditusque praefiguravit.
In Romulum etiam Sylvium per id tempus divinae eluxit majestatis specimen. Eum Dionysius Alladium
nominat, Albanorum regum duodecimum. Tyrannicum, ait, Diisque invisum ingenium fuit, quos cum
contemneret, commentus est, qua ratione fulmina et tonitrua imitaretur, ut civibus hoc terrore attonitis haberetur
pro Deo. Sed imbribus et veris fulminibus in aedes ejus irruentibus, stagnoque juxta quod habitabat, praeter
solitum exundante, diluvio cum tota domo absorptus est. Sic Aventino regnum cessit, qui sepultus in eo colle,
qui pars Romanae urbis factus postea, cognomen ei fecit.
Nisi nimium a vero abit series Aegyptiorum regum apud Herodotum, in haec tempora incidet Cheops legum
Deorumque Aegyptiorum contemptor maximus, qui pyramidem quinque stadia longam, altam octo <gap
desc='Greek word'/>, id est, XXIV cubitos struxit. Nam centum <gap desc='Greek word'/> stadium constituunt,
Herodoto docente. Adhibuit ad id opus centum millia hominum. Eum antecesserat Rampsinitus, qui furi
perquam ingenioso ob miram animi solertiam, cum impunitate filiam conjugem dedit. Sed recte de insanis
Aegyptiorum regum operibus Plinius annotat, non constare, a quibus pyramides factaesint, justissimo casu
obliteratis tantae vanitatis autoribus. Certius est, quod Josephus e Phoenicum annalibus de Elisa Tyria memorat.
Ejus frater Pygmalion Matgeno patri in regno succedens, Acerbam avunculum, Elisae (quae Dido aliis) maritum
interfecerat, ut Thesauris ejus potiretur. Quam tyrannidem illa perosa in Cyprum primum, inde in Africam,
imposita in naves gaza, appulit, ubi tantum agri, quantum corio bovis tegi posset, mercata, secto in tenuissimas
partes corio, novam condidit urbem Punice Carthaginem appellatam, anno templi, ut vult Josephus, centesimo
quadragesimo tertio, qui et Joae regis octavus. Sed ante Romam conditam, quemadmodum Justino placet,
secundus et septuagesimus, ut Dionysio, post captam Trojam CCCLXX. Cum successu rerum florentes
Carthaginis opes essent, rex Maxitanorum Hiarbas, Elisae nuptias sub denunciatione belli petit. Illa simulans se
marito inferias ante novas nuptias missuram, sumto gladio pyram conscendit, mortemque saevam barbaricis
complexibus praetulit. Quamdiu Carthago invicta fuit, pro Dea culta, sueta tunc mortalium dementia.
AMAZIAS.
OCrazapen Assyriis praefuisse vult Eusebius annum vicesimum octavum, quando Amazias Joae filius regnum
paternum siscepit Jerosolymis. Is laudatioribus patris vestigiis insistens initio, eadem senior inconstantia fuit,
mores cum aetate, fortunamque cum moribus mutavit. Principio, ut Deum sincere coluit, fusum patris sanguinem
morte parricidarum ultus, filiis eorum ignovit, memor culpas in eo capite plectendas, quod noxae illigatum est,
nec haereditaria esse odia, sed amicitias oportere. Inde lecto milite, trecenta millia in Idumaeos duxit, adscitis
pretio e regno Samariae centum millibus. Id tribuebat victoriis clarissimis, quas Joas Samariae Rex de Syris
reportaverat, ut militem ejus suis quoque rebus praesidio fore existimaret. Nam Benhadadus Syriae Rex tribus
Joae praeliis succubuerat, amiseratque loca, quae pater ejus Hesael injustis armis occupaverat. Verum ea, Deo
miserante potius gemitus suorum, quam militum illorum virtute gesta, non ea pietate acceperant Israelitae, ut
duraret eis felicitas. Qua de re monitus per Prophetam Amazias, ut Deo morem gereret, exautoravit exosum illi
militem, non habita rati one stipendii, quod ipsi jam persolverat, nec damni istius poenituit. Idumaei enim
nihilominus inferiores acie,
34

decem millia suorum in praelio desiderarunt: decem millia Hebraeus miles de rupe praecipitatos grandi supplicio
exstinxit. Quam cladem cum Dii Idumaeorum a se in cultorum impietatem transferrent, a quibus irreverentius
essent habiti, deceptus mendacio Amazias eos secum avexit, ut diligentius culti felicitatis ei autores fierent,
immemor cui Deo victoriam de ipsis partam deberet. Qui irritatus contumelia, per Prophetam regem increpuit,
quod victos Deos victori ingratus amensque praetulisset. Cum nihil objurgando proficeret, nova Amaziae clade
docuit, infirmiores esse Idumaeorum Deos, quam ut cultorem suum e malis eruerent. Amazias enim secundis
rebus clarior, Joam Samariae regem, quietis cupidum ad bellum temere lacessivit. Concurrerunt infestis signis
23

