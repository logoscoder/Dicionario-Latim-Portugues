Interea temporis Afri, Cyrenaei, et Aethiopes Ichthyophagi, clade Aegyptiorum consternati, ultro Persicum
jugum accepere. Carthaginensibus quo minus id imponeretur, Phoenices obstiterunt, qui, postulante commilitium
Cambyse, in posteros suos bellare recusabant. Nec suppetebant aliunde navales copiae, ad tantam rem idoneae.
Ibi in Aethiopas Longaevos properanter ducens Cambyses, commeatus penuria corrupit exercitum, milites, fame
in furorem stimulati, sorte legerunt decimum quemque, et, horrendum dictu, commilitones suos devorarunt. Ita
tandem retro egit Cambyses copias. Memphin reversus, laetantes invenit Aegyptios et ferias celebrantes ob
repertum Apim. Bos erat Apis, certis maculis distinctus, pro Deo Aegyptiis habitus. Fremens igitur importunitate
gaudii Cambyses, deductum ad se bovem occidit, reliquaque Aegyptiorum numina partim irrisit, partim igni
delevit. Nec mitior in judices injustos, quam in falsa numina. Sisammem, corrupti judicii convictum, cute nudari,
eaque, instrato tribunali, Otanem filium imponi praecepit, ut domesticae exemplo vindictae studiosior juris
aequique efficeretur. Dum haec fiunt a Cambyse, frater ejus Artaxerxes, quem Xenophon Tanyoxarem, Cresias
Tanyoxerxen, Herodotus Smerdin nominat, superiori Asiae praesidens, calumniis oneratur, tanquam imperio
insidias strueret. Vocatus cum non compareret, roboratur obtrectatio. Tertia demum vice accitus ut venit, clam
mortis damnatus est, suppositusque pro eo Magus, intersecti nomen et speciem ad miraculum usque
repraesentans. Ita matrem et amicos quinquennium, caedes facta latuit. Quam ut tandem rescivit mater, dira
imprecata Cambysi majori filio, prae dolore mortem sumsit. Soror eundem casum miserata, comes funeri,
Cambyse imperante, data. Prexaspes ebrietatem heri castigans, in filio experiri coactus est, Cambysen etiam
ebrium bene torquere
59

jacula. Croesus quoque ob liberiora monita in periculo vitae suit. Tantopere efferatum principis ingenium haud
diu Deus tulit. Ecce enim, dum Ecbatanis Syriae moratur Cambyses, Caduceator Susis venit, missus a Mago
Oropaste, qui magna voce omnibus a Cambyse deficere, fratrique ejus, quem Magus se esse fingebat, parere
imperat. Ad comprimendam seditionem festinans Cambyses, gladio forte e vagina delapso seipsum vulnerat, ex
eoque ictu perit, cum solus (ut recte Josephus annotat) sexennium regnaiset. Primum enim imperii annum cum
patre communem habuerat, quae causa est, ut ab Herodoto septem Cambysi, Cyro XXIX assignentur, quem
tamen alii XXXXI annos regnasse consentiunt. Ctesias dum XXII Cambysi annos tribuit, haud dubie a prima
ejus ad regnum destinatione tempus computat.
ARTAXERXES MAGUS
DUm ita Cambyses perit, Magi duo fratres sese in imperio confirmant. Regnantis nomen Justino Oropastes est,
Esdrae Artasastes, aliis aliud. Ejus fraus tanto efficacior fuit, quod persona regis apud Persas sub specie
Majestatis occulebatur. Ipse relaxatis in triennium tributis, indulgentia et largitionibus subditorum animos facile
sibi acquirit, arbitrantium Cyri se beneficentissimi regis filio obedire. Ad eum literae venerunt e Syria, atrocius
accusantes Judaeos, qui ad templum reparandum Cyri jussu confluxerant. Magus approbata praesidum sententia,
prohibuit aedificationem, priscam Judaeorum felicitatem, Deique illorum potentiam extimescens. Jamque ipsi
Persarum principes credebant, fratrem Cambysis regnare, cum Otanes vir nobilis, et in conjecturis sagacissimus,
quod principes excludi animadvertit e regia, dolum odoratus, per filiam, quae inter regias pellices erat, rei
veritatem cognoscit. Mago olim privato Cyrus aurem utramque praeciderat. Contrectatus hic per somnum a
pellice, sine auribus esse proditur. Res hoc indicio prodita, defertur ad Optimates, in caedem falsi regis
conjuratur. Septem tantum conscios fuisse constat, qui ex continenti, non dato in poenitentiam spatio, occultato
sub veste ferro, ad regiam pergunt, interfectisque, si qui impedire cuperent, ad Magos fratres penetrant. Illi
stricto ferro Aspatinis femur, Intaphernis oculum sauciant, at mox a reliquis conciduntur, ubi Gobriae imprimis
et Darii Hystaspis robur enituit. Re ad populum delata, reliqui Magi pari sorte mactantur, festumque
Magophonias annuum instituitur. Sic Persicum imperium a fictitii regis fraude liberatum eodem tempore, quo
Cumani in Italia ab Umbris, Hetruscis, aliisque Barbaris suam Rempubl. vindicarunt. Illorum enim divitiis
insidiantes Hetrusci, peditum quingenta millia, equitum duo de viginti contraxerant, quam multitudinem
securissime irruentem sex millia Cumanorum, intra vallem montibus paludibusque clausam adorti, in fugam
conjecerunt, Olympiade 64.
DARIUS HYSTASPIS.
SUblato Mago, principes Persarum deliberatione habita paciscuntur, ut rex sit, cujus equus inter solis ortum
primus hinniisset. Nam et solem Persae Deum credunt, et equos eidem sacratos. Ibi equus Darii desiderio equae,
cui admissus fuerat eo loco pridie, propero hinnitu auspicium regni dedit. Darius patruele Cyri genitus, rex a
collegis salutatur, qui ducta Cyri filia, regalibus nuptiis regni initia firmavit Primus ipse imperium totum XX
satrapiis, regionibus 127 descripsit, annuosque exinde census in fiscum intulit; Persiam regum matrem, cui pater
pro Praeside fuisset, liberam esse jussit. Hinc subditi Cyrum patrem, Cambysen dominum, Darium institorem
appellarunt, quod regnum quaestui habere videretur. Mox gratitudo regis in bene meritos eluxit. Silosonti fratri
Polycratis, a quo amiculo
60

erat olim donatus purpureo, Samum insulam restituit. Addita in Deum pietas, quae in praedecessore ejus Cyro
fulserat. Regulis enim suis praesidibusque imperavit, ut aedificationem sacrae aedis Hierosolymitanae, praebitis
39

