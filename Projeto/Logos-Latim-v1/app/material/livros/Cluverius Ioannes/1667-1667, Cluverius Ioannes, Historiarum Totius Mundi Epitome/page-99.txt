cum velit, rursus exercitum induceret, per crebras legationes pacem cum Physcone fratre facit, et cunctis
consentientibus, Alexandriam recipitur.
His cum laetari Antiochum conveniens esset, si serio Prolemaeum majorem restitutum regno, non sibi illud
quaesitum voluisset, adeo est offensus, ut multo acrius infestiusque adversus duos, quam ante adversus unum,
pararet bellum. Cyprum extemplo classem misit: ipse primo vere cum exercitu Aegyptum petens, in Caele
Syriam processit. Circa Rhinocolura Ptolemaei legatis agentibus gratias, quod per eum regnum patrium
recepisset, petentibusque, ut suum munus tueretur, et diceret potius quid fieri vellet, quam hostis ex socio factus,
vi atque armis ageret, respondit, non aliter neque classem revocaturum, neque exercitum reducturum, nisi sibi et
tota Cypro et Pelusio cederctur. Cum
155

quaturo millioa ab Alexandria abesset, legati Romani occurrerunt. Quos cum advenientes salutasset, dextramque
Popiliop porrigeret, tabellas ei Popilius scriptum habentes tradidit, atque omnium primum id legere jubet. Quibus
perlectis, cum se consideraturum adhibitis amicis, quid faciendum sibi esset, dixisset: Popilius pro caetera
asperitate animi, virga, quam in manu gerebat, circumscripsit regem, ac priusquam hoc circulo excedas, inquit,
redde responsum senatui, quod referam. Obstupefactus tam violento imperio, parumper cum haesitasset, Faciam,
inquit, quod censet senatus. Tum demum Popilius dextram regi, tanquam socio atque amico porrexit. Die deinde
finita, cum excessisset Aegypto Antiochus, legati concordiam etiam inter fratres firmarunt, inter quos vix dum
recte convenerat.
Sic reversus in Syriam Antiochus, adeo se in omne scelus et impietatem effudit, ut non Epiphanes, id est,
illustris, sed Epimanes, hoc est, fuiriosus a cordatioribus diceretur. Convivia agitavit et ludos, sumptu inaudito.
Interdum mille, aliquando mille et quingenta triclinia convivis implevit, ipse ferculorum gestatoribus ducem,
mimis, histrionibus, saltatoribus, coquis, opificibus, sodalem se praebuit, publica frequentavit balnea, fontes vino
miscuit, plebeios pretiosissimis unguentis perfudit, denique ea egit, ut omnes puderet tantae in rege scurrilitatis.
Interdum more Romano circumeundo fora, et prensando vilissimum quemque, ut tribunus plebis, aedilisve
legeretur, petebat. Lectus, posita sella publice, forensi turbae praesidebat; temulentus per vias nummos spargebat
aureos, proclamans: Sumat, cui fortuna dederit. Circa religiones nullus regum manifestius insaiit. Templorum
alia nudabat, alia incredibili exornabat sumptu. Praecipuum cum Deo Opt. M. qui Jerosolymis colebatur, bellum
geslit. Cum primum ex Aegypto reverteretur, in Caelesyriam, omnes templi thesauros sacrilegis manibus
diripuit, vasa et instrumentum omne sacrum abstulit, LXX hominum millia occidit, totidem vendidit, XL secum
abduxit. Iterum deinde a Popilio jussus Aegypto exire, iratior Jerosolymam nudavit moenibus; diis Graecorum
facere Judaeos coegit, altare Dei omnipotentis daemoni sacravit Olympio. Inter alios complures, quos vesana
tyranni impietas ad necem trahebat, Eleazari scribae nonagenarii, et septem fratrum, quos omnibus tormentis
excarnificavit, quod Dei majorem, quam vilissimi regis curam ducerent, divina constantia enituit. Nec deerant,
qui motis in patria seditionibus, factisque caedibus, ad ejusmodi audenda occasiones darent tyranno. Eorum
feruntur capita Jason, et Menelaus, sacrorum caupones, mancipes scelerum, quorum ille Qniam fratrem natu
maximum dignitate pontificali depulit, hic etiam vita sceleratissime eum privavit.
Cum ergo, quicquid sancti apud Judaeos erat, pollueretur, et sacra volumina undique conquisita in flammas
mitterentur, conditaque ad templum arce, vis armata sacrum Dei summi impediret, Samaritae, solita levitate,
legem Moisis et Judaeorum, quibus secundis eorum rebus gloriabantur, aversati, templum suum Graecorum Jovi
dedicant, Antiocho tanquam illustri Deo literas mittunt, digni talis Dei imperio. At Matathias sacerdotum
Judaicorum unus, Assamonaei pronepos, filiis et Clientelis clarissimus, cum ad sacrificandum Graecorum
numinibus cogeretur, tantum abfuit ut pareret, ut divino zelo percitus, Judaeum quendam impiis se sacris
polluentem, ad ipsam mox aram mactaret. Vocatis deinde ad arma, quibuscunque cordi erant leges et libertas
avita, manum contraxit non contemnendam hominum, quibus ingrata vita sine libero veri Numinis cultu, et quasi
fastidio erat.Cum illis circumeundo montes et tutiores locos, altaria profana diruit, infantes more patrio
circumcidit, superstitionem popularium,
156

qua nonnulli sublati, otium ad perniciem suam servabant, eximit animis, testatus, etiam feriatis diebus, licere
utique corpus vitamque cuilibet suam tueri. Vertente anno confectus jam senio, Judam Maccabaum filiorum
fortissimum, ducem reliquis, alterum Simonem, sapientia praestantem, consiliarium piis praefecit.
Igitur Judas, paternae aemulus virtutis, hostes juxta et transfugas Judaeorum, acerrime persecutus, brevi
manifestum ab Antiocho bellum habuit. Apollonius praecipuo in honore apud regem invasit Judaeos: Sed a Juda
vincitur et occiditur. Eadem Seronis Syriae praesidis fortuna fuit. Hisce cladibus irritatus Antiochus, ingentem
scribit exercitum, nec fidens thesauris, quos non minus in convivia et ludos, quam bella continua profuderat, ad
superioris Asiae provincias vadit, pecuniam expediturus, Syriae Lysiam praeficit. Lysias tres duces,
Ptolomaeum, Gorgiam et Nicanorem legat in Judaeam, addens eix XL peditum, septem equitum millia, ut et
Judaeos excindant, et e circumpositis populis novos agris colonos inducant. Judas nihil conterritus tanto
apparatu, quanquam pene inermes ducebat milites, formata in pietatem et constantiam trium millium manu,
missionem dedit omnibus quoscunque recentes nuptiae, aut spes rerum secundarum nimio vitae amore
99

