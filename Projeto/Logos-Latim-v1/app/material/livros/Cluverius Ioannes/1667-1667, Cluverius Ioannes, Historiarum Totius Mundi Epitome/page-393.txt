Pontificii Tabernis Carolum Lotharingum Cardinalem Episcopum eligunt. Inde ad arma ventum, Caesare
frustrapartes suas interponente, cui tum ruptis induciis Turcae Wihitzum Croatiae ademerunt. Turcarum ad
Sissecam XII millia aut occisi, aut flumine subjecto mersi. Ulturus cladem Praetor Graeciae rursus ad Sissecam
admovet copias, eamque expugnat. Similiter Sinam Bassa Vesprinium, Palotam, Vazzam. Vicissim Ferdinandus
Hardeccius de Turcis hostiliter se insectantibus victoriam insignem parit: Fridericus Tieffenbachus Zabaccam,
Villecum, Zetscham, Novigradum, Christiano orbi recuperat.
In belgio sane post excessum Parmensis indies inclinabat Philippi fortuna. Cum magnae virtutis duci suffectus
Petrus Ernestus Manfeldius Carolum filium in Galliam misisset, Hispanicas ibi partes defensurum, illeque
Novillam arcem et Noviodunum expugnasset. Mauritius Gertrudis montem, oppidum in confinio Zelandiae et
Brabantiae permunitum, obsidione clausit, Mansfeldius revocat filium, sed is seditione desertus militari, ob
Hispani cujusdam punitam libidinem, non reduxit eas vires, quibus castra Ordinum refringerentur. Oppidum in
oculis Mansfeldii captum, Henricus Fridericus, praeclarus hoc tempore foederati Belgii rector, frater Mauritii,
gubernandum suscepit eodem anno, quo Christianus IV, rex Danorum inclytissimus, regnorum ditonumque
avitarum adiit administrationem, et Sigismundus Polonus, defuncto patre, Sueciae; facta fide, se solam
Augustanae confessionis doctrinam Suecis conservaturum/ In Gallia, afflictis belli utrinque damnosi taedio
populis, factionis Guisianae duces comitia Catholico regi creando indicunt. In id Meduanius scriptum publicat,
quo sub finem proceres Navarrum sectantes ad conferendum de Rep. lconsilium excitabantur. Hinc Caspar
Schombergius et Jacobus Augustus Thuanus occasionem colloquii inter partes quaerunt, quo disceptata inter
Praesules de cultu et obedientia erga principes quaestione, a Navarro induciae oblatae. Guisianis in Comitiis ante
omnia, urgente Cardinali Sega, de Concilio Tridentino propositum, sed hujus plurima decreta priscis Francorum
legibus adversari, autoritatemque regis et regni labefactare, demonstrarunt Theologi.
Cum deinde Orator Hispanus Infanti Isabellae jus in regnum Gallicanum afsereret, Sylvanectensis Episcopus
petitioni illus, ut legi Salicae repugnanti, intercessit; Contra instant factiosi, ut Ernestus Archidux, Infanti vir
destinatus, rex creetur, inducias rejiciunt. Sed fremitu plebis adacti aslentiuntur, ut e Francorum principibus,
quem Philippus nominaverit, rex creetur, Infantem in uxorem accepturus. Dum res disceptando extrahitur,
Navarrus Drocum in Carnutibus capit; Henricus interfecti Guisii filius, rex dicitur. Sed et huic Electioni
procurator Lotharingi intercedit, Cl. Castraeus aperte contradicit. Concursu ad Guisium facto, Meduanius seu
Mainius, ejus patruus, ad solitudinem redactus, disturbandae electionis occasionem
627

captat, inducias cum navarro trimestres, invito Pontificis legato, sancit.
Sub haec nobilitas regi navarro persuadet, Romanam ut religionem sequatur; ni faciat, a plerisque deserendum.
Advocantur Episcopi et doctores, quinque horis cum rege colloquuuntur. Rex amictu candido, praelucente cereo,
ad templum San. Dionysianum pergit, ubi a Bituricensi interrogatus, quid velit; respondet, velle se in Ecclesiae
Catholicae apostolicae Romanae gremium recipi, inque ea religione vivere ac mori. Sic ad aram deductus,
absolvitur, indignantibus admodum Pontificis legato et monachis, atque hanc reconciliationem irritam
decernentibus populo contra laetitia gestiente. Rex Ludovicum Gonzagam Nivernium ad Pontificem legat, cui
demisse benedictionem et suppliciter petenti, regerit Clemens: de Regis sincera reconciliatione sibi persuaderi
non posse, nisi id Angelus de coelo lapsus in aurem insusurret.
Contra Guisiani devinciendo arctius Pontifici, concilium Tridentinum pure et sine conditione observandum
promulgant, unctionis Sacramentum repetunt, partes suas omnibus modis sibi stabiliunt. Monachi aliquot,
interque eos Jesuitae, Petrum Barrerium subornant regi percussorem, qui Meloduni interceptus afficitur
supplicio. Interim exeuntibus induciis, dum Pontifex, Hispanus, Maynius, nova consilia struunt, gratiam ab
Henrico propositam amplectuntur multi. Primum Vitrius Meldorum praefectus, mox Lud. Carsius Aquis Sextiis
praepositus, Villaregius, Estrumelius, reconciliantur; Aurelianum et Avaricum Castraeus tradit. Henricus Rex
Autrici Carnutum a Nic. Thuano, urbis Episcopo, inauguratus.
Absente Mainio, Brissacus Lutetiae praefectus, patefactis per conscios portis, urbem regi tradit. Res tanto ordine
peracta, ut a caedibus et direpitione sit temperatum, emissique sine injuria praesidiarii. Cardinalis Pellevenus
aeger vix rem credens, prae indignatione moritur. Vil larius, qui rotomagum tenebat, Brissaci exemplum secutus.
Abbatis villa, Monstrolium in Morinis, Augustobona, Tricassium, Agendicum Senonum; Rigomaguus in
Arvernis; Aginum, Villanova, Marmanda in Nitiobrigibus, Pictavium, praeteritorum oblivione sancita, se gratiae
regis submisere. At Ernestus, Caesaris frater, tunc Prorex in Belgium missus, Capellam, Henrico per
mansfeldium eripuit: Covordam Frisiae obsedit frustra, Mauritius a Petro Furio et Mich. Remichonio sicariis
nequicquam appetitus, Groningenses unioni provinciarum foederatarum adjunxit; Ernestum Itali milites, ob non
repraesentatum stipendium deseruere.
Superioribus annis vitam finierant mortalem Theologi, Emanuel Tremellius, Andreas Musculus, Martinus
Chemnitius, Rodolfus Gualtherus, Til. Heshusius, Nicolaus Selneccerus, joannes Wigandus, Timotheus
Kirchnerus, Jacobus andreae, Paulus Matthiae Danus, Joannes Avenarius, Hieronymus Mencelius, Hier.
Zanchius, Ant. Sadeel, Andreas Dudithius, et ante eos Joannes Maldonatus.

393

