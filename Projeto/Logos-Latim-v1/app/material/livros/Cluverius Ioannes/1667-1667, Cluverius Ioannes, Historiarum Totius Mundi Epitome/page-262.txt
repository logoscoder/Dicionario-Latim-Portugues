bellum exarsit. Imperator in Pannoniam progressus, expugnatis licet urbibus aliquot, non persuast recipere
Petrum; Principem ab ipso constitutum, mox Ovo rex in Bohemiam depulit. Sed altera expeditione obsides,
munera, pacis per jusjurandum confirmationem, Hungaris vix impetrantibus, accipiens, discessit. Sic constituta
Imperii pace Agneten Wilhelmi, Pictavorum Principis, filiam regalibus sibi nuptiis Inhelheimi sociavit, ubi
gravitas enituit Imperatore digna. Nam histrionibus et Saliis certatim eo confluentibus, neque cibum dedit, neque
praemia; ea quae in illos essent impendenda, egenis erogari praecepit. Tranquillitatem hanc geminum interrupit
bellum, Lotharingicum et Pannonicum. Illud movit Gotfridus, Gozzilonem fratrem suum, ignaviae obtentu,
ducatu a patre relicto privans. Hoc renovavit Ovo, jurejurando violato iterum sibi usurpans Pannoniam. Hic
mascule devitus ab Henrico, ac deinde a Petrorestituto comprehensus, capite exsolvit poenas scelerum. Pannonia
feudum Imperatoris factum, cujus partem dictam Austriam, Albertus Bavarus accepit, primus Austriae Marchio
factus. Gotfridus desperans rebellioni, cum se suaque dedidisset, in custodiam missus est. Eodemque tempore
Michael Paphlago, Graecorum Caesar poenis ultricibus maturescebat. Frater ejus Johannes Spado, dictus
Orphanotrophus, tributis vexabat subditos: Michaeli persuaserat, ut quoniam ingravesceret morbus indies,
adoptaret sororis suae filium, Michaelem Calaphatem, summae potestatis haeredem futurum. Michael dat Zoae
Augustae negotium, quae obnoxia ipsius imperio, nec ausa refragari, Calaphatem solennibus ceremoniis sibi
arrogat filium, avunculus eum Caesarem appellat.
Evidens tum superstitionis vanitas apparuit. Gum enim totis sex mensibus non pluisset, fratres Imperatoris
circumtulerunt per urbem reliquias, quas putabant, Sanctorum, interque eas et Epistolam christi ad Abgarum
olim, quemadmodum jactabatur, scriptam; atque a palatio blacernas versus procedentes pedibus, supplicant Deo.
Sed rudes verae peccatorum expiationis homines, non tantum pluviam hoc modo nullam impetrarunt, sed et
grandine insuper percussi sunt horrenda, qua arbores comminutae, tegluaeque domorum prostratae. Pari pietate
Micael ipse, jam quoque hyropicus, Demetrii martyris imploravit opem Thessalonicae. Nam nihil adjutus,
Bulgariam quoque amisit, ob inique mutatum tributum. Igitur nimis dedecorosum professus sibi, si, qui nihil
attulisset ad imperium, partem ejus ullam rapi a quoquam pateretur, expeditionem in Bulgaros pronunciat, haud
irrito conatu.
417

Nam Alusianus quidam, Aaronis quondam Bulgarorum regis filius, cognito popularium errore, qui subdititium
quendam pro se creassent ducem, occulte se insinuat familiaribus, factusque imperii consors, dolusianum
supposititium inter pocula captum excoecat. Inde gentem Bulgarorum ad Michaelis reducit obedientiam. Ea
potitus insperata victoria Michael facinora sua confitetur Sacerdotibus, abjectisque Augustalibus, initiatur divinis
mysteriis. Itaque mortem peccati voluntariam elegit, jamjam coelesti succubiturus indignationi. Zoen ne ad
colloquium quidem admisit postea, sed execratus flagitia sua paulo post vita cessit, acto potestatis septennio,
perpetuo numinis irae obnoxio.
Successit Michael Calaphates, picatore olim navium genitus, homo improbus et ingratus. Hic Zoen, cui juraverat
obsequium, relegavit. Joannem avunculum suum, cujus studio tantae culmen dignitatis adscenderat, depulit
gubernaculis. Cognatorum plerosque emasculavit, maritos etiam et patres. Sed scelestum mortalem vindicta non
dormitans celeri apprehendit pede. Byzantina civitas impium detestata Principem, excitato tumultu, Theodoram a
Zoe sorore ad monasticum damnatam exilium, in theatrum portat, Augustam consalutat. Sedandae seditioni,
constantinus, Calaphatae avunculus, subito revocat Zoen, sed majore et suo et consobrini malo. Zoe enim memor
injuriarum acrius factiones accendit. Commissa in urbe pugna, interemtis licet per praetorianos tribus civium
millibus, superiores tamen urbani, Michaeli, et Constantino, in monasterium abditis, eruunt oculos, urbeque eos
pellunt, potentiae quatuor solum mensibus elapsis, iisque assiduo terrae motu horridis. Ita Byzantinum imperium
in gynaeceum devolvitur, tristi interitus praesagio. Quae tamen dominatio trimestris tantum fuit. Nam Zoe viri
cupida, Constantino nupsit Monomacho, neptis quondam Romani Argyropoli marito, quem ob suspicionem
consuetudinis cum Zoe, Michael exilio punierat. Monomachus Scleraenam exilii habuerat comitem voluntariam,
foeminam pulcherrimam, quam potitus imperii, pari cum Augusta loco habuit, non refragante jam propter
senium. Quali regiaestatu non mirum, si male imperium habuit.
Triballi et Servii latrociniis vexati a Scythis, duce Stephano, patre Calephatae. Michael Dyrrachi praefectus a
Monomacho, rei militaris rudis, caesus cum XL militum millibus, Georgius Maniaces, dum Rempubl. strenue
gerit in Italia, domi calumniis agitatus et injuriis, tyrannidem arripit, praelioque superior, vulnere demum accepto
letali, concidit in bulgaria. Theophilus Eroticus Cyprum alienat, qui classe vincitur. Joannes Orphanotrophus
Theodorae, ob exilium ei suum iratae, oculis pendit supplicium. Leoni, Tornicio Monomachi cognato, multorum
votis maxima potestas destinabatur. Monmachus raso ejus capite, fortunam se simul erasurum ratus, hominem
tanto citius ad res novandas impulit. Nam quod acceptissimus esset Macedonibus Leo, recipitur Adrianopoli,
collectoque celeriter exercitu oppugnat Byzantium, cepissertque, si victoria uti scisset. Sed tardior ingenio, dum
occasionem fronte capillatam dimittit e manibus, rejicitur ab urbe postmodum, interque importunas moras,
evocatis e Media et Abasgia legionibus, deseritur a suis excoecaturque.
Eo hoste domito, confestim alius emersit, Russorum Princeps Uladomirus. Ille ob unum e suis, per litem forte
obortam, Byzantii occisum, infinitis cum monoxylis (navium id genus erat) aggressus Constantinopolin, nullam
262

