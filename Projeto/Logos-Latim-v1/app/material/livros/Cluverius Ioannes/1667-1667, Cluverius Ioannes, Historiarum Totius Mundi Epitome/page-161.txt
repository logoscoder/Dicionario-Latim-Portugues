evasere. Legio exinde fulminatrix est dicta, remque ita gestam Imp. Antoninus publice notam fecit, atque exinde
Christianos poenis liberavit, constituto accusatoribus eorum supplicio, accusatis ad honores aditu aperto. Dion ab
Aegyptio quodam Arnuphi preces factas refert, seu ignarus rei Christianae, seu quod illud nomen Tribuno forte
legionis fuit, quem Magum esse Dion opinatur. Julius Capitolinus simpliciter, Marcum preces junxisse indicat,
dum inquit: Fulmen de caelo precibus suis contra hostium machinamentum extorsit, suis pluvia impetrata, cum
siti laborarent. Ex devictis gentibus infinitos in Romano solo collocavit, voluitque Marcomanniam et Sarmatiam
provincias facere, et fecisset, nisi avidius Cassius, exstinctum aut invalidum ratus Antoninum, in Oriente
rebellasset, Faustina ut quidam dicunt, volente, quae de amriti valetudine desperaret. IS omnia quae intra Taurum
montem erant, brevi suarum partium fecit, Divum jam Marcum appellant. Relicto ergo Sarmatico
Marcomannicoque bello, in Orientem vertit expeditionem Imperator, sed Cassius, comperto vivere Antoninum,
statim cum filio interfectus est, caputque ejus allatum, quo nihil exultans Antoninus, humari illud extemplo
jussit. Ignovit et civitatibus, quae Cassio consenserant, ignovit Antiochensibus, qui multa in eum pro Cassio
dixerant. Omnibus orientalibus provinciis carissimus fuit; apud multas etiam philosophiae
255

vestigia reliquit. Apud Aegyptios civem se egit, et philosophum in omnibus studiis, templis, locis. Faustinam
suam adulteriis infamem, in radicibus montis Tauri, subito amisit morbo, laudavitque etiam, dissimulata ejus
impudicitia. Monitus olim, ut repudiaret eam, si non occideret, dixisse fertur: Si uxorem dimittimus, reddamus et
dotem: memor se imperium accepisse per eam. Orientalibus rebus ordinatis, Athenis fuit, ubi omnis doctrinae
professores annua conduxit mercede, ad omnium gentium utilitatem. Inde revectus Romam, militibus togas
imperavit, sententiam Platonis semper in ore habens; Florere civitates, si aut Philosophi imperarent, aut
Imperatores philosopharentur. Erat famae suae curiosissimus, et requirens ad verum, quid quisque de se sentiret
emendans quae bene reprehensa viderentur. Tantae tranquillitatis, ut vultum nunquam mutaret moerore vel
gaudio: philosophiae deditus Stoicae, quam et per optimos quosque magistros acceperat, et undique ipse
collegerat. Fisco in causis compendii nunquam judicans favit. Cum populo non aliter egit, quam est actum sub
civitate libera. Fuitque per omnia moderatissimus, in hominibus deterrendis a malo, invitandis ad bona,
remunerandis copia, indulgentia liberandis: fecit que ex malis bonos, ex blonis optimos. Jus magis vetus restituit,
quam novum fecit, habuitque secum optimates et Jurisconsultos semper, quorum et autoritate et periculo jura
dictavit, cumque iis non solum bellicas res, sed etiam civiles, priusquam faceret aliquid, contulit, saepius dicens:
Aequius est, ut ego tot et talium amicorum consilium sequar, quam ut tot et tales amici meam unius sequantur
voluntatem. Comitiis frequenter interfuit, nec unquam recessit de curia, nisi consul dixisset: Nihil vos moramur,
Patres conscripti. Sederi in civitatibus vetuit in equis, sive vehiculis', lavacra mixta submovit: mores matronarum
composuit diffluentes, et juvenum nobilium. Nihil propere agebat, ratus nec minimis in rebus errorem Principis
calumnie vacare. Militibus aliquando donaria petentibus negavit, quod diceret, ex sanguine parentum ipsorum
propinquorumque exactum iri. Gladiatoribus non concessit dimicare nisi obtusis gladiis, ne innocentes oculos
sanguine pollueret.
Cum iterum ejus praesent am exposceret Sarmatia, in administratione belli obiit, triennium rursus cum Sarmatis,
Marcomannis, Hermunduris, Quadis, praeliatus, ac semel integrum diem, conflictu acerrimo, quo victor tamen
exstitit. Cum decumberet, ridens res humanas ad amicos dixit: Quid me fletis, et non magis de pestilentia et
communi morte cogitatis? Recedentibus ingemiscens ait: Si jam me dimittitis, vale vobis dico, vos praecedens.
Interrogans cui filium Commodum commendaret, respondit; Vobis, si dignus fuerit et Deo. Dio compertum sibi
scribit, non morbo, sed a medicis, filio gratificantibus, peremptum, quod tamen, ut alia propinquorum vitia,
dissimularit, tribunoque militum signum postulanti responderit: Abi ad orientem: ego enim jam ad occidentem
commeo. Ita anno imperii octavo decimo, aevi validior, Vendobonae obiit, vitae LVIII, maximo gemitu
mortalium omnium. Denique qui sejuncti in aliis, Patres et vulgus, soli omnia decrevere, templa, columnas,
sacerdotes. Felix Imperator, nisi filium habuissent.
Philosopho hoc imperante, Philosophiae, tum caelestis, tum humanae studia ut maxime viguerunt.
Illam propagarunt et scriptis et moribus, praeter Polycarpum et Justinum, Theophilus Antiochenus, Melito
Sardianus, Apollinaris Hierapolitanus, Dionysius Corinthius, Pinytus Cretensis, Episcopi, qui partim contra
gentes, partim contra Haereticos tum surgentes, ut Hermogenem, Montanum,Cataphrygas et Encratitas,
eruditione divina pugnarunt. Quibus addo Soterem et Eleutherum Romanos Episcopos, quorum
256

ille nuptias a Sacerdotibus benedicendas statuit, hic rogatu Lucii regis, in Britanniam Euangelizatores destinavit.
Vigebant autem adhuc dona linguarum, prophetiae, curationum, resuscitabantur mortui, fiebant plurima
admiranda ad gentes fide imbuendas.
Hanc, humanam puto sapientiam, Antoninus Imperator imprimis excoluit, itemque Athenaeus Naucratites,
Sulpitius Apollinaris, Apuleius Afer, Magus et Philosophus, Philostratus Lemnius, Cornelius Fronto Orator,
Poliaenus et Hremogenes rherores, Oppianus Cilix Poeta.
L. COMMODUS ANTONINUS.
161

