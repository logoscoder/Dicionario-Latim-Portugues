pacis abjecta, bellum Darius haud segniter reparat, duplicatisque, quas habuerat, copiis obviam Alexandro vadit,
haud singulos habenti, quos denis armatis opponeret, nisi quod Dario hominum, Alexandro virorum esset copia.
Transitur Tigris Macedonibus, ubi festinatis itineribus, animique aegritudine fatigata Darii uxor decedit. Funeri
ejus honor, patrio Persarum more, servatus est. Ibi Darius tertio petit pacem, omnesque intra Hellespontum et
Euphratem terras offert, et pro captivis XXX Talentorum M. Responsum a Macedone, habiturum pacem, si de
arbitrio victoris imperium vellet. Nam nec duos caelum soles, nec duo summa imperia terram patri. Quare
desperata transactione, in Ninives campis prope Arbela concurritur. Plutarchus Gaugamela prodit, ad Lycum
flumen sita. Macedones in ferrum cum contemtu toties a se victi hostis ruunt: Contra Persae mori quam vinci
praeoptant. Raro ullo praelio tantum humani sanguinis fusum est. Ut Macedonum impedimenta audivit capta,
contemsit Alexander damnum, nec quicquam virium ex acie subduci passus est. Ita anceps victoria stetit, donec
auriga Darii confosso, fugiendi initium ab iis, qui regem periisse putabant, ortum est. Sic enim nudato Darii
latere, Rex ipse circumspexit fugam, Mazaeo interim sinistrum Macedonum cornu strenue profligante, cui
Parmenio praeerat: quod aegerrime est restitutum, quum jam totam Persarum aciem fugientis exemplum regis
perterruisset. Tum vero instantes tergis Graeci, maximam stragem fecere, et XC hominum millia ferro concidisse
narrant, multo majori parte cum Dario pulveris beneficio e conspectu persequentium ablata. Hoc praelio Asia
imperium Alexander rapuit, quinto anno quam regnare coeperat. Confestim Babyloniam et Susianen ultro tradunt
satrapae, validumque copiarum supplementum e Macedonia Graeciaque venit. Ultra tredecim peditum, duo
equitum millia fuerunt, Dario ex Mediae Ecbatanis frustra superiores Asiae provincias sollicitante. Accesserunt
ad felicitatis Alexandreae cumulum thesauri, longa imperii prosperitate congesti a Persarum regibus, qui XLIX
talentorum milla exsuperabant, ex quibus larga militibus munera data, ut ad reliqua certaminum obsequentiores
efficerentur. Hinc subactis Uxiis, ad persequendum Darium Susianes petras ingressus, ab Ariobarzane juga
tenente montium, gravi clade afficitur, ut retro pedem ferret. Mox aliam viam a captivo edoctus, noctu
conscendit montes, omnesque ibi excubantes obruit copias, ac per Araxen fluvium in Persiam perrumpit.
Occurrentibus ibi Graecis, qui in Persia servitutis poenas truncatis corporis partibus tulerant, data potestate
redeundi in patriam illi agros peregrinos accipere maluerunt, ne non tam gaudium suis quam dolorem, sibique
ipsis ignominiam reportarent. Hinc Persepolin, caput regni, prodente Tiridate, occupat, urbemque toto orbe
omnium ditissimam militi diripiendam concedit, regia arce excepta, in qua CXX talentorum millia reperta
memorantur. Tum quasi Baccho victori litaretur, auferente animos extra rationis limites temulentia, Thais Attica
meretrix, memor patriam suam a Xerxe olim crematam, Alexandrum ad Persepolin incendendam inducit. Ita per
ludum insaniae, momento consumtum est, quod tanti reges multorum annorum labore, maximisque impensis
struxerant, spoliaque orbis compari, cui
99

quaesita erant, luxuria momento periere. Alexandrum, ut primum gravatam ebrietate mentem quies reddidit,
poenituisse constat, et dixisse, majores poenas Persas Graecis daturos fuisse, si ipsum in solio regiaque Xerxis,
respicere coacti essent. Acutus inde copiis, Darium persequi studuit. At eum Bessi et Nabarzanis perfidia
praeoccupaverat, qui Bactra festinantem aureis primum compedibus in Parthia vinxere, postea contentissiine
infectante Alexandro, vehiculo clausum, multisque confossum vulneribus sceleratissime in solitudine reliquerant.
Adhuc spirantem Polystratus Macedo, forte fortuna reperit, cui postremas voces ad Alexandrum ferendas
commisit, grates pro regio ejus non hostili in matrem liberosque animo, exempli causa exigendam de parricidis
vindictam, et suo corpori sepulturam.
Alexander viso corpore, tam indignam illo fastigio mortem prosequutus est lacrymis, regioque ornatum cultu
Darium ad matrem Sisygambim, patrio more sepeliendum atque majorum suorum tumulo inferendum misit. Is
finis Darii, is Persarum imperii fuit, cum a primo Cyri initio (quemadmodum recte Curtius, Africanus, aliique
scriptores notant) annos stetisset 230. consumptum Olymp. 112. anno 3. Darii septimo.
Dum haec fiunt per Asiam, in Europa Lacedaemonii, duce Agide, Cretam vastant, et occasione arrepta e
Thracum rebellione, plurimos Graecorum in societatem belli adversus Alexandrum perducunt, rati obviam
eundum servituti, quam domitis Persis duriorem ipsi essent subituri. Sed Antipatro Macedoniae prorege reliquos
Graecorum armante, Peloponnesii victi sunt, funecto sane et ancipiti praelio, quo Lacedaemoniorum ultra VM,
Macedonum tria M et quingenti cecidere. Curtius haud amplius CCC prodit, addens tamen, vix quenquam nisi
saucium in castra revertisse. Rex ipse Agis animosissime pugnans felicitate sola inferior Alexandro, virtute
nequaquam fuit. Similiter Alexander Epiri Rex, Magni avunculus, in Italiam a Tarentinis adversus Brutios (hi
praedones semet e servis et pastoribus pridem fecerant) sollicitatus, ita cupide profectus est, veluti in divisione
orbis sororis suae filio Oriens, sibi Occidens forte obtigisset, nec minorem rerum materiam in Italia, Africa,
Siciliaque quam ille in Asia et Persis, esset habiturus. Primum illi bellum cum Appulis fuit, mox tamen pace
finitum, Appulis Brundusium, ab Aetolis quondam, Diomede duce conditum, retinentibus. Inde Brutiorum
Lucanorumque multas urbes cepit, cum Metapontinis percussit fedus, itemque cum Romanis, qui paulo ante
Latinos rebellantes crebris praeliis subegerant, Antiatibus eripuerant naves, e quorum rostris suggestum
exornatum, nomen sibi Rostra servavit. Bello Latino T. Manlius filium, qui contra edictum pugnasset, victoria
licet potitum, occidit. Decius Cos. pro exercitu se patriaque devotum, objecit hostibus. Sed Brutii Lucanique,
64

