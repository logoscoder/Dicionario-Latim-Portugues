malorum ministerio hominum improbos puniente. Sic plurimas Indorum urbes Ptolomaeus, Alexander maximas
cepit, rursusque ad Choaspem fl. quas diviserant, copias ambo conjunxere, Perdicca et Ephaestione Indi fl.
trajectum interim praeparantibus. Mazagum regioni et urbi munitissimae, Cleophes regina praeerat, cui forma et
libidinis obsequium non veniam modo, sed pristinae etiam fortunae decus comparavit. Natus ex ea filius
Alexander, postea apud Indos rerum potitus fertur. Qui Aornem petram tenebant, subeuntes Alexandri milties
cum semel repulissent, perseverantia obsidentium territi tandem aufugere. Quare transmisso fl. Indo, Taxiles
aliarum secutus gentium exempla, in deditionem statim venit, cui et regnum servatum, frumentumque quod
dederat, largis pensatum muneribus. At Poro ultra Hydaspen regnanti alia mens et sententia stetit. Corporis enim
juxta animique magnitudine insignis, haud gratuitam Alexandro dabat Indiam. Commisso praelio, e maximo
Elephante pugnans, et quasi se ipso major, plurimos obterebat telis, Alexandri etiam equus Bucephalus
prosternebatur: At vicissim Porus omnium expositus ictibus, cum ad postremum non ferret vulnerum
multitudinem, e bellua defluxit, captusque est. Sed ob honorem virtutis diligentissime curatum, ampliore donavit
regno Alexander, quam tenuerat, duasque ibi condidit urbes Nicaeam et Bucephalen. Secutae Abiasaris, Sophitae
et Phegei regum deditiones, cognitumque, ultra Hypasin fl. undecim dierum solitudines esse, easque excipere
Gangen, fluviorum Indiae amplissimum: Ulteriores ripas colere Gangaridas et Parrhasios, quorum regem XX
equitum, CC peditum millibus, tribusque Elephantorum obsidere vias. Ibi Alexander, quippe orbis imperium
mente complexus, et adhuc in operum suorum primordio visus sibi stare, advocat milites, et oratione gravi ad
transeundum flumen invitat. Verum surdae pulsabantur aures, in fine erat vis militum, nemini fatigandam
ulterius fortunam orbemve placebat. Itaque coactus ponere victoriis metam, munimenta castrorum extendi, 12
aras statui, cubilia amplioris formae, quam pro corporis habitu reinqui imperat, posteritatique fallax miraculum
strui. Non ullum opus milites laetius fecere.
Sic remensus iter ad fl. Acesinem castra ponit, ubi Caenus, qui oratione sua spem patriae revisendae aliis
impetraverat, ea ipse praeventus morte excidit. Jamque in aqua classis stabat, quam lustrando Oceano praeparari
ante jusserat. Igitur acceptis e Macedonia novis et armis et copiis, M navigia onerat, variosque populos
fluminum accolas subigit, Sobios, Oxydracas, Mallos, Sabraces, Musicanos, Bracmanes, alias. Septem menses
insumpti, ac variis utrimque cladibus est pugnatum, prius quam Oceanus se in conspectum daret. In Oxydracum
urbe rex sub mammam sagitta trajectus ex magna desperatione salutem recepti: Ilaudabili enim audacia de muro
solus in medios desilierat hostes, irrumpentesque aegre amici jam prope interfectum regem in castra retulerant.
Ptolomaeus quoque ad Harmateliam venenato ictus telo, vitae periculum adiit, monstrata regi per quietem herba,
mirifice curatus. Oceanus ipse haud sine periculo et clade multorum pavit regios oculos. Classis Nearcho et
Onesicrito commissa est, ut reliqua Oceani lustrarentur, iterque versus Euphratis dirigeretur ostia. In Oritis ac
vicinis gentibus tanta omnium rerum
104

inopia laboravit exercitus, ut maxima ejus pars interierit. Tandem per mille casus et detestanda pericula in
carmaniam ut perventum est, bacchantium ritu de novo processit agmen. Ibi accusati a Gentibus praefecti, sine
respectu regiae amicitiae spectantibus legatis supplicio affecti perierunt. Apud Susa Calanus, Gymnosophista
Indus, qui vitam ad annos 73 propagarat, cum valetudine tentaretur, exstructo rogo vivum se cremavit; ejus
exequias Alexander poculorum est prosecutus certamine, unde XLI, qui primas potandi partes tulerant, paucis
diebus exstincti, exequias Calano iverunt ad inferos. Secutae sunt Alexandri nuptiae, quibus Statiram (Arrianus
Arsinoen vocat) Darii filiam sibi, Ephaestioni Drypetin ejus sororem, optimatibusque aliis nobilissimas quasque
devictarum gentium virgines copulavit. Dimissis veteranis, exsolutoque exercitus aere alieno, (id Talentorum
erat millium) ut praemia praedamque integra domos ferrent, XXX Persarum millia in phalangem adscripsit
Graecam. Sed seditiosius missionem flagitantibus universis, e tribunali in concionem prosiliit armatam, ac XIII
correptos sua manu ad supplicia duci jussit audacia plusquam regia. Hinc triduano vix fletu et modestia flexus
est, ut alia XI millia exauctoraret, reliquosque reciperet in gratiam. Adduntur exauctoratis aetate graves amici,
Polyperchon, Gorgias, Polydamas, Antigenes, alii. Craterus Macedonibus praeponitur, Antipatrum cum
supplemento tyronum in locum ejus evocat. Hinc Susis Ecbatana movet agmen, ubi anno imperii quinto, regni
Macedonici undecimo, inter ludos et compotationes assiduas Ephaestion praecipuus amicorum decessit, contra
decus regium Alexandro luctus, Medico etiam Glauco in crucem acto, quasi de medicorum arbitrio ebriosi et
intemperantes vitam mortemve ducerent. Cadaver Ephaestionis Babylonem missum, ingenti deinceps sumptu
funerandum. Inter haec Harpalus Babyloniae praefectus, ob flagitiosam potestatis usurpationem aufugit,
assumptisque talentorum quinque millibus, sex cohortibus militum, Athenas concessit. Ibi cum per corruptum
auro Demosthenem, non persuaderet populo, ut furem se tuerentur, in Cretam abiit, ubi a Thymbrone familiari
suo confossus est. Mercenarii etiam milites, quos praeceperat sacramento solvi Alexander, in Graecia coiere
duce Leosthene, bellumque excitarunt grande, Lamiacum dictum postea. Interim Alexander Cossaeos, Mediae
populum, Persis nunquam subditum, ad internecionem delet, et lento tandem itinere Babylonem incipit tendere.
Eo legationes Carthaginiensium, caeterarumque Africae civitatum, Hispaniarum quoque, Siciliae, Galliae,
Sardiniae et maritimarum Italiae gentium convenerant, Alexandro velut destinato sibi regi exquisitius adulaturae.
Sed Belephantes Magus, ne urbem intraret, suaserat: Anaxarchus contra Philosophus, si divinis futura decretis
67

