praepositus Ecclesiae, vitam ibi clausit, ille innumeris de se monachorum fusis gregibus, Cisterciensis regulae
potissimus habetur illustrator.
Lothario in Germaniam abeunte ad compescendos Luticiorum motus, rursum Anacletus, licet Pisis quoque
damnatus, Rogerio adjuvante, in Pontificem surgit. Nicolaus Danorum Rex, ob caedem patruelis Canuti, a filio
suo Magno patratam, invisus populis, Ericum fraternae necis vindicem persensit, a quo et Lotharii arma
Sclevicum versus pertracta, Cimbris metum incussere. Sed tantae Jutorum copiae Vallum, quod opus Danorum
vocant, circumfuderant, ut Lotharius inaniter a se teri tempus conspicatus, speciosam solvendae expeditionis
rationem excogitaret. Magnus Canuti interfector, supplex Caesarem veneratus, ut castra trans Eidoram metaretur,
effecit. Inde Adolfum, cui Lotharius multo ante Holsatiam assignaverat, extremos tunc curae jussum, adortus per
insidias Magnus, non solum copiis spoliavit, sed etiam arma deformiter abjectantem, nando coegit fugam
capessere. Ericus Caesaris ope destitutus, Magni Norwegi, sororis sibi matrimonio devincti, ambivit amicitiam:
quam auro Danico corruptam esse edoctus, Lalandorum evasit auxilio. Magnum deinde equitatus subitaneo
oppressum insultu, et plerosque cum eo Danorum antistites occidit. Nicolaus Magni pater, dum Sclesvicenses
sibi reconciliare parat, in ipsa regia cum praetorianis caesus est. Ita crudeliter fuso Canuti sanguine haud minori
crudelitate parentatum. Ericus sublato patruo, et qui partes ejus sectus erat, Heraldo fratre, Danorum regno
potitur, eo fere tempore, quo Henrico Angliae regi, Stephanus de sorore nepos successit, cui Mathildis filia
Henrici, Goffrido nupta Andio, ademit Normanniam, inque Anglia maximas turbas dedit.
Porro Lotharius anno istius aevi, XXXVII revocatus in Italiam, ut Rogerium pro arbitrio dominantem
compesceret, Cisalpinas partes prope sine ferro subegit. Transgressus Apenninum, Anconam, Spoletum, aliasque
urbes accepit in ditionem. Pianorum adjutus classe Rogerium terra marique oppugnatum, amissis rebus omnibus,
Italia in Siciliam pepulit. Cujus victoriae magnitudine motus Joannes, Byzantinus Imperator, legatos ei
gratulatum misit, conciliataque sibi Loahtrii amicitia, Persarmeinos spoliavit Castamone, triumphumque redux
Byzantii egit splendidissimum, Mariae virginis commilitio victoriam imputans, quam rectius aeterno et uni
Numini adscripsisset. Quare haud diuturna ei adversum Turcas felicitas obtigit. Digresso eo, Tanismanius, atque
illo exstincto, Mahumetes, non solum amissa recepere, sed et Gangra, Ponti urbs potentissima, in Turcarum
ditionem venit.
Lotharius sesquiannum fere in Italia moratus, maximis rebus gestis, et commissa Reginaldo Apulia, Henrico
genero Thuscia, dum per Tridentinos saltus
438

in patriam reverti parat, sub vilissima casa obiit diem, imperii anno XIII, funeratus in monasterio Ducatus
Bruswigii, quod ex ipso Regis nomine Lotharium appellatur.
Ejus temporibus Gratianus Bononiensis Monachus, post Ivonem, collegit Canones Ecclesiasticos et decreta
Pontificum; Hugo Rector monasterii sancti Victoris apud Parisios, eruditione sacra inclaruit; Vernerius libros
legum Romanarum, multis neglectos seculis, renovare conatus, savente institutis Lothario, nova doctoribus juris,
primum civilis, inde et Canonici, privilegia et immunitates praeparavit.
Jerosolymis, praeter Hospitalarios, quibus peregrinorum et aegrorum cura erat, et Templarios, itinera tuta
praestantes, Teutonicus etiam ordo invaluit, Xenodochium suae gentis procurans. Initia exigua magnae opes
secutae. Vicelinus Hameliensis ab Adelberone Archiepiscopo Hamburgensi, vel Bremensi, deductus
Meldorfium, per Sclaviam et Nordalbingiam, ubi rara etiam tum pietas, Christianismum propagavit, fretus
imprimis Henrici Sclavorum reguli, et Adolsi Schaumburgici favore et studio. Sed cum filii Henrici,
Suentepolcus et Canutus, intestinis se bellis confecissent, Canutus Erico Dano genitus, Sclavorum principatu
potitur. Illo autem necato, Vicelinus persuasit Lothario, ut exstructa Sigeberga arce, adversus Pribislaum
Wagirensium et Polaborum ducem ethnicum, praesidium sibi compararet.
Anno Lotharii altero, Balduinus II, Hierosolymorum rex, Fulconem Andegavensem, Fulcone et Bertrada (postea
pellice Ludovici Crassi) progenitum, suasu amicorum toto ex orbe delegit, cui majorem filiam Meliscendam in
spem successionis collocaret. Elisa, minor ejus filia, Boemundo juniori Antiocheno principi nupsit. Tentata inde
non sine clade Damasco, et Boemundo genero a Turcis interempto cum invita filia, et impie ad Turcicum
principem Sanguinum respectante, subdidisset sibi Antiochiam, tricesimo primo ejus seculi anno abiit vita,
successit Fulco. Edessenus princeps Joscelinus, aegro in corpore validos animos gerens, lectica deportari voluit
in praelium, eaque constantia depulso ab obsidione Cressi Sultano Iconiensi, laetus reddidit Deo spiritum.
Raimundus, Guilelmo Aquitaniae natus duce, inimco quondam Fulconis, secundas ab eo partes in regno,
Antiochenum nempe principatum, et Constantiam Boemundi filiam obtinuit. Ita opes Asiaticae Latinorum
virtuti, nobilitatique dotales erant; et Francorum nomen tam illustre, ut omnes Latinos Francorum nomine
Barbara religio censeret.
Sic invetera scere in Oriente Latinum nomen et imperium, invidiae erat apud Graecos, suetos imperare Syriae.
Joannes Comnenus a contemptu vindicaturus Graecorum Remp. destinavit Antiochiam recuperare Byzantinis.
Sanguinus Halapianus Satrapes, Christianorum simultates occasionem suam ratus, Fulconem saevo adoriri bello
statuit. Tharso, Baca, Anabarza, captis a Comneno, foedus ictum, ut Raimundo Ciliciam redderet Augustus,
Raimundus ipsius beneficiarium se profiteretur, praesidium Graecorum reciperet Antiochia. Itaque ab illo et
275

