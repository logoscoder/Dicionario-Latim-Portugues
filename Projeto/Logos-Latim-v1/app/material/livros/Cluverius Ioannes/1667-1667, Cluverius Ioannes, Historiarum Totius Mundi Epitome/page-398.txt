Execrabilis contra et vesana Alexandri Ruveni, ejusque fratris Joannis comitis temeritas, qui Jacobum, Scotorum
regem, in interiora conclavia quasi ad contemplandum thesaurum trahentes, occidere destinarunt.Rex percussoris
manum inermis ipse verbis primum, mox injecta dextera, inhibuit, donec accitis clamore duobus viris fortibus
utrumque parricidam interemit, salutem prorsus divinae acceptam protectioni ferens, qua omnium hominum,
acpraecipue regum vita continetur.
Minus crudelia Roberti Ebroici, Essexiae comitis, in Elisabetam ausa feruntur. Hic Hispanorum in Hibernia
victor, omnique genere virtutum, quae homines hominibus commendant, cumulatissimus, et flagrantissima
reginae gratia, Roberti Caecilii, Epistolarum Magistri, aemulatione petitus, favorem regium nimia sui fiducia
diminuerat. Quem dum temerariis molitionibus recuperare, Reginamque in potestate habere nititur, perduellionis
incurrit crimen, eoque damnatus, cum sociis specimen fuit, per vastas spes in exitium raptari homines solere.
Parisaccusatus sceleris Carolus Gontaldus Bironus, Magister Equitum Franciae, pares capite poenas exsolvit.
Dissimili plane ausu Olivarius de Norto, archithalassus Roterodamus, fretum intravit Magellanicum, eoque
accuratius lustrato, ac circumnavigato orbe, incolumis cum suorum plerisque patriam revisit, plenus gloria.
Praeclaro etiam consilio Philippus Emanuel Lotharingus, exercita in patriam arma, adversus Turcas verterat.
Albam enim Regalem fortiter e Barbarorum manibus extorist. Sed victoriam immanis miles foedavit, direpta
funditus urbe nec a veterum Pannoniae regum ossibus abstinens injuriam. Turcae repetentes Albam, magna
quidem tunc strage repulsi, at sequenti anno, exstincto jam victore, iterum loco potiti sunt. Interim Dacia inter
Batorianos et Caesarianos, ut pila, volutabatur. Michael Valachus contra Sigismundum quasi Caesaris auspiciis
duccns, conserta diu ambigua pugna, superior tandem, magnam etiam Moldaviae partem subegerat Ei gravis erat
Georgius Basta aemulus, vastae ambitionis hominem Valachum, et ambidextrum Caesari inculcans, qui
Transylvaniam suo accessuram imperio speratet. Quamobrem cum Bastae parere Valachus abnueret, exutus
exercitu, ad Caesarem proficiscitur, criminationes purgaturus.Ibi in jecta ei mora, Sigismundus recipitur a suis,
denuo Transylvanus Dux audit. Haec Valacho restitutionis causa, qui remissus cum copiis, Batorianos temere de
colle descendentes displosione tormentorum turbat, turbatos in fugam agit, decem eorum millibus interfectis.
Hinc resumtis animis, denuo Bastae detrectat imperium, a quo immissis percussoribus trucidatus, Daciaque in
Caesaris adigitur verba. Batorius in Bistriciam urbem adverso praelio compulsus in deditionem accipitur,
pactusque annuatim viaticum, inter Bohemos Barones inglorius consenuit. Mox novus Transylvanis vindex ortus
Moses Ciculorum ductor, qui propulsus in ontes, instauratis viribus, Albam Juliam occupavit. Tandem ingenti
strage apud Temisvaram caeditur, signis CXXVIII amissis. Quo tempore Christophorus Rusvormius, alius
Caesarianorum dux, expugnato jam Pesto, Budam oppugnavit, et Germania Rudolfo LXXX mensium stipendia
in alimoniam militis obtulit, amplissimas spes corrumpente Georgio Basta,
635

dum importunam vim Transylvanis Protestantibus infert, unde pro Turcico intestinum erumperet bellum.
Flagrabant interim ad Ostendam omnia Martis opera, pari oppugantium propugnantiumque ardore. Dici nequit,
quantum ibi ingenii, fortitudinis, constantiae apparuerit, praesertim in obsessis. Integris quorundam libris
narratum bellum, nefas nostra verborum tenuitate diminui. Sufficiat hoc addidisse, nullam nostro, aut patrum
aevo parem Ostendanae obsidionern exstare, quae undequadraginta menses continuata, dum obstructo purtu
alium struunt obsessi, dum oppugnato veteri oppido novum moliuntur, dum occisis centurionibus, tribunis,
ducibus, substituuntur recentes, dum commeatus et arma, contempto vitae periculo, inter infesta hostium tela
important, dum confligitur cum hoste, cum morbis, cum fame, cum inundationibus; dum faciunt utrimque et
patiuntur fortia; ultra CXLIV hominum millia fertur absumsisse.
Albertini CLX millia tradunt. Expugnata tandem anno MDCIV, non minus ingeniosa quam pertinaci Ambrosii
Spinolae opera, immensi laboris sumtusque exiguum praemium fuit. Mauritius interim Rhenobercam, Graviam,
Isendicam, et quae solae damnum sarcirent, Slusas, dira fame domitas, subegerat. Batavi exinde reliquique
foederati populi, suismet alimentis imposuere vectigal, netributa pendere exteris cogerentur, utque promtus
semper promto stipendio miles foret. Tum ne scissa societatum Indicarum lucra avaritiam accenderent Indorum,
in unius sodalitii corpus navigatio illa omiis conspiravit.Lusitani Bantamo pulsi. eorgius Spilbergius et Jacobus
Cornelius Neckius triennali navigatione, Ceilam, Moluccas, Patanam, prope Sinas emporium, lustrarunt,
captoque Hispanorum myoparone, divites rediere domum.
Sub haec Arctoas partes Suecorum et Polonorum dissidia agitabant. Tota fere Livonia, a Quintili mense anni
MDCI usque ad Februarium sequentis, sub Caroi Sudermanni ducis imperium concessit, non tam suorum, ut
aiunt, virtute, quam Polonorum dominandi impotentia et segnitie. Sola ad Dunam oppida et arces, Riga,
Dunemunda, Kokenhausa, Sovenburga, et alia in limite Moschico sita, Polonum respectabant sceptrum. Ad
Kokenhausanam arcem, capto jam oppido, Suecis victoria haesit. Christophorus Razevilius, Suecis Germanisque
multitudine pugnatorum attritis, deditionem extorsit oppidi; sed vitam pactis incolumem, per odia Polonorum
praestare non potuit. Inde Zamoiscius. dux veteranus, post acerba literarum cum Carolo certamina, Volmariam,
Ronceburgum, aliosque locos expugnat; Joanne Nassovio mandato Caroli praelium abnuente. Interim vastatis
undique agris, ad XXX hominum millia, inedia aut frigore interierunt, nonnullis nec liberorum parcentibus carni.
Quare Nassovii conatis successus defuit, quumque nec stipendium militi, nec commeatus procederent, desperatis
398

