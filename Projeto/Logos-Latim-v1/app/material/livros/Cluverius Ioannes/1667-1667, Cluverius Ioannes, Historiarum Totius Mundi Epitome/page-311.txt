ingressus, metu cepit provinciam; Rex Anglus classe oram maritimam tenuit. Albertus Austriacus, Rodolfi
Caesaris filius, Si Dominus, inquit,
495

meus stipendiarium se Anglo facit, quidni ego me Franco; Ita in contemptum venit Adolfi principatus. Cum
Alberti filiam suo ambiret filio, repulsam tulit, addito cavillo: Si Comes esset Austriacus, velle et suam filiam
principem facere. inde simultas inter Nassoviam Austriacamque domum firmata. Mox et aliud supervenit dissidii
incrementum.
Albertus Thuringus, Friderici Imperatoris e filia nepos, invitis filiis, suum vendidit Adolfo principatum,
intestinoque subditos bello implicuit. Adolfus hostilem in modum vexavit Thuringiam Misniamque, et plurimis
Fridericum Dizemannumque, Alberti filios, cladibus affecit. Repulsus ipsevicissim a Friderico, ex amdorsa
materno osculo maxilla denominato, conspirantibus adversus eux Pragae, dum Venceslaus 11 coronatur, Imperii
principibus, indignus sceptro judicatur.
Idem Moguntinus, qui eum evexerat, imputata ipsi ingratitudine, Ecclesiarum vastatione, diminutione imperii,
stupratione virginum, mercenaria militia, dejectionis autor fuit. Albertus Austriacus Moguntiae Rex designatus
Romanorum. Inter duos reges nihil non pro conservanda potentia tentatum. Ad extremum Adolfus, quod esset
animi vehementior, quitatum suum rapit in Austriacos, haud exspectato, ur prudentissime monebatur, peditum
exercitu. Albertus, qui id operam dederat, ut adversum haberent solem hostes, armis eos astuque devicit.
Adolfum ipsum in praelio vulneravit secus oculum. Prostrati in terram cum galeam armiger levasset, modico in
collo vulnere inflicto obiit, anno potentiae octavo.
Otho Bavarus, Rodolfus Paltinus, et alii, Adolfi partes sequuti, fuga periculum declinarunt. Factum in agro
Spirensi, anno saluti millesimo duodetrecentesimo, cum jam Anglus Francusque foedeve inter se affinitate
juncti, bellum deposuissent, et Albertum juvandum, adversus perfidum Adolphum ducerent, quod a Rege in
Regem auro corruptus, fidem minime praestitisst.
Nicolaus Pontifex, quod omnia male ei cederent, taedio animi exstinctus, duodetriginta mensium altercationes
purpuratis suis reliquerat. Lectus tandem Petrus Brutius, vir lucis purpuraeque ignarus, et nascente dignior, quam
senecente Christianismo, Caelestinum V vocaverunt. Eum mira fraude Benedictus Cardinalis abire provincia, cui
impar erat, adegit. Longa arundine per parietem ei quiescenti acclamavit, cede Caelestine, cede: Nisi papatum
dimittes, animam amittes: id aliquoties factum, ut exueret se Pontificatu, perpulit. Creatus Papa Benedictus,
Bonifacius esse VIII voluit. Caelestinum eremum repetentem retrahi, et custodiri imperat, animique dolore
exstingui, gnarus nomen ejus sanctum mortalibus, facile motum aliquem procreare posse. Ludovicum Pulchri
regis avum, in superos memoria sacrata reutlit. Conciliasse quoque visus est pacem inter Francos
Tarraconensesque, ut Siciliam Jacobus Carolo Claudo redderet, Adela ejus filia ducta, Sardinia insula dotali. Sed
Fridericus Jacobi frater, classe in Siciliam ex Hispania vectus, Rex obviis cunctorum votis saltutatur. Asia
interim variam experitur fortunam.
Argon Tartarorum Princeps, a regibus Armeniae Georgiaeque imploratus, cum foederibus sibi conciliaret vicinos
ad recipiendam Palaestinam, obierat diem. Frater ejus Quegatus, ventris Venerisque mancipium, acta sexennii
luxuria, a Scythis suffocatus est. Serisus quoque Christianorum eversor in Syria, cum classem strueresuos, et
Cyprum invadere juberet, interemptus est a ducibus, qui dissibio inter se oborto, intestinis concurrerunt
aaliquandium, dedissentque ansam respirandi nostris, nisi et Armeniorum reges mutuis semet odiis perdidissent,
eadem tempestate.
496

Veruntamen Cazanus, Argone genitus, invitatus a Saracenis ad legem Mahometi accipiendam, ut pro Baytone,
Quegati consanguineo, imperium capesseret, simulavit pro tempore obsequium, junctisque sibi Saracenis facile
Baytonem devicit, tenendisque in officio Saracenis, Christianorum destrui permisit Ecclesias. Verum firmatis
opibus, refovere Christianos, Saracenorum proceres, somnia sibi Mahumeti importunius inculcantes, interficere
coepit. Quamobrem petitus bello a Melecho Nasero, Aegyptiorum tyranno, ac pene victus, desiliit in pedes,
tantoque ardore instauravit praelium, ut caesis XX Saracenorum millibus illustri victoria potiretur. Mox LX
Tartarorum millia tradidit legato, Sultanumque in Aegyptum usque persecutus, Baldacae, id est, Babyloni se
includere compulit. Ipse distributa omni militibus praeda, solum Sultaniensem, victoriae documentum retinuit.
Ita aliquantulum resurgere visa res Christiana anno millesimo trecentesimo: sed minime durabili felicitate. In
Britanniae insulae parte boreali, jam inde e lapsu rei Romanae, dominbantur Scoti, gens ingenii et armorum
laude felix. Georgius Buchananus, rerum Scoticarum scriptor indigena, XCV regem facit alexandrum, Henrici
III Angli generum, cum tota stirpe circa haec tempora exstinctum. Joannes Bajolus, quod uxorem haberet generis
regii, patruo quondam magno Alexandri progantam, Eduardi Angli opera sceptro potitur; Sed expressa antea
regni deditione, qua illud, invitis proceribus plerisque, in Angli jus ditionemque concessit. Flagrante ergo inter
Galliam Angliamque bello, Bajolus recuperandae avidus libertatis, Francorum amplectitur partes; vicissim
aemulus ejus, pari gradu regium attingens sanguinem, Robertus Brussius, armatur in Scotos. Capitur ab Anglo
Bervicum, hinc alia oppida. Tota fere Scotia in potestatem ejus venit, captivoque Bajolo, proregem Anglum
accipit, praecipui nobilium, ne quid novi audeant, in intimam Angliam relegantur.
311

