eum celeriter, pugnare cogit, vulneratumque maxillam, dum mascule se tuetur, per Germanum quendam capit,
IX Kal. Maji. Sol sudo coelo pallidus triduo, lamentari visus calamitatem afflictae veritatis. Misenae, dum
paeana canunt pro capto Electore Canonici, templum fulmine incenditur, turres prosternuntur, aere et ante et
postea tranquillo. Elector mortis damnatus, vitam abdicatione Septemviratus redemit, renunciavit foederi
Smalcaldico, Vitebergam et Gotham
604

Caesari tradidit, Henricum Brunsvigium, et Alb. Brandeburgicum absolvit custodia. Sed ut concilio se
submitteret Papali, nullo vel mortis metu adigi potuit. Bona illius publicata, Ferdinandoque aut Mauritio
assignata sunt, relictis, unde aleretur, censibus. Igitur quanquam ad Dracenburgum Mansfeldiis et
Hamburgensibus egregia esset, de Erico Brunsvigio et Caesarianis, victoria parta, tamen Saxonis calamitas
foederatis animos dempsit. Landgravius a Mauritio genero et Brandeburgico persuasus, cum supplicem se
Caesari sisteret, praeter factam spem captivus detinetur. Repertum vocabulum, quod levissima mutatione pro
nulla captivitate non perpetuam sonaret. Caesar ad quingentas machinas tormentarias e Germania in suas
provincias avexit, a Protestantibus decies sexies centena aureorum millia exegit. Ferinandus similiter Bohemos,
quod Electoris ditiones tueri, quam invadere maluissent, duriter excepit. levia illa erant, si conscientiis salva
libertas permansisset.
Ecce enim Comitiis armaris adiguntur Protestantes in Concilii Tridentini verba, nequicquam obsecrantes, ut
legibus illud certis adstringatur. Sed vindex suorum Deus, consilia contra se inita discussit. Nam quod mireris,
Pontifex victori Caesari clam infensus, qui compedes vellet injicere concilio, qui Papalem dignitatem per
Praesules quosdam sugillaret, qui iniquior esset filio Pontificis, Placentiae duci, Bononiam transfert suos,
Tridentinum aerem per Medicos cavillatur. Missi Bononiam Oratores Caesaris, illegitimam hanc esse
migrationem protestantur. Paulo jam apertius fremente, cuditur per Julium Pflugium, Michaelem Sidonium,
Joannem Agricolam Antinomum, liber, dogmatum complectens rationem, observandam interim, donec
concilium rite fiat. Interim ex eo dictus codex, qui cum neque Protestantibus, neque Pontificiis satisfaceret,
lucem ferre non potuit, editusque lites de adiaphoris, synergia, aliisque quaestionibus peperit, pomum eridos
Theologis. Mauritius, quod sidelem Caesari operam navasset, Septemvir creatus Academiam Wittebergensem
statim instaurat: at alibi Caesaris metus Euangelii praecones, aut exautorari, aut ejici, aut occidi fecit. Profuit
multis Francisci Spierae exemplum, qui ob agnitae veritatis abnegationem desperatione punitus Patavii,
Vergerium et alios ad ingenuam Orthodoxae pietatis professionem excitavit. Mart. Bucerus, Paulus Fagius,
Petrus Martyr, in Angliam commigrarunt. Joannes Brentius, Musculus, et alii, mire servati e faucibus leonum.
Elector captivus, Joannes Brandeburgicus, Wolfgangus Palatinus, Interreligionem Caesaris constanter
improbarunt. Cumque reliquae civitates demissius agerent, Magdeburgenses, Bremenses, et paucae Resp.
Saxonum, animosius tuebantur libertatem. Ad Magdenburgicos Matthias Flacius Illyricus, relicta Witteberga, ubi
Melanchthonis fidem ut nutantem improbarat, transiit, oleum igni additurus. Proscripti a Caesare Magdeburgici:
oppugnatio Electori Mauritio commendata, cui Lazarus Suendius sublegatus. Tentata simul Ferdinandi dignitas,
quem Romanum regem Septemviri crearant, si forte ad Philippum Caesaris filium, jamque ex Maria Lusitana
parentem, derivari is honor posset. Sed Electorum constantia praevaluit.
Nec Magdeburgici maxima totius Imperii vi premente, quicquam de animi robore remittunt: Imo hostes
Otterslebiensi in pago obruunt, ad ducentos nobiles, et Georgium Megapolitanum, inquieti principem ingenii,
capiunt. Perit interim moerore et ira Paulus III, curiosarum artium, et in his necormantiae sectator: perierat ante
eum Petrus Loisius, turpissimus ejus filius, insidiis Ferdinandi Gonzagae ob nefandam tyrannidem trucidatus.
Idemque Gonzaga praefectum Comensem, qui
605

captivi cujusdam uxorem, pudicitia redimentem liberationem sui mariti, perfidiose trucidato eo, fefellerat, justa
ultione est prosecutus, dum dotis, contrahendique cum stuprata matrimonii damnato praeside, pro sponsa ei
carnificem immisit, cervicem mox impiihominis dementem.
Paulum, post trium mensium litigia excepit Julius II1, ante Joannes Maria Montanus, e concilii Tridentini
praeside continuator ejusdem, homo impurus, fruendoque potius Pontificatui, quam regendo vacans, voluptuarii
secessus amator. Gallias moderabatur Henricus I1, Francisci F. Catharina Medicea conjuge, magnus renati
Euangelii hostis. Hic Octavium Farnesium, Pauli 111 nepotem, qui invitis Caesare et Pontifice avo, Parmam
occupaverat, defendendum, connivente Julio, suscepit; cum Eduardo Anglo, Boloniam persoluto sibi auro
reddente, firmavit pacem. Mox Mauritii pertentat animum, quem ob Landgravii soceri captivitatem, vimque
illatam religioni, iniquiorem factum Carolo sciebat.
Mauritius, re cum Alberto Brand. et Megapolitanis occulte communicata, init cum Gallo foedus, pro libertate
Germanica: ducit bellum Magdeburgicum, donec tempestiva sit in Caesarem expeditio: facit deinde pacem, qua
multam Caesari grandem solvunt Magdeburgici, salva religionis et majorum libertate.
Interim in Borussia rixatur Andreas Osiander de justisicatione cum Maximiliano Morlino, Georgius Major de
necesitate operum adsalutem, Stancarus de Mediatoris Christi divina in officio natura, controversias movent.
Mauritius Melanchthonem et alios instruit, ituros ad concilium. Veniunt etiam Tridentum legati Protestantium,
379

