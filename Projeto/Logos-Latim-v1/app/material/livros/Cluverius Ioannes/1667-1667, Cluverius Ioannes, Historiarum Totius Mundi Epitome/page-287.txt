restituuntur. Dithmarsi cum universa Holsatia autoritatem sequuti Ducis. Hac ille tumens felicirate, Bardeyicum,
nobilissimam eo tempore urbem, quam Bernhardus Anhaldinus praesidio firmaverat, expugnat et excidit, templa
domusque sacras delet igni. Exemplum tam atrox subegit Lubecam, ubi erant Mechtildis, mater Adolfi, cum
conjuge ejus et Dasselio Comite. Mox et Lauenburgum ab Henrico receptum. Caeterum Holsati, miseratione
exulum mutatis animis, dum Sigebergam obsident, capiunt legatum Henrici, capiunt Helmoldum Suerinensem,
seque ad Comitis Dasselii partes transferunt; qui per absentiam nepotis sui reliqua Holsatiae tenebat. Ea res
fortunas Henrici deminuit. Accessit et Imperatoris Henrici ira, qui Brunsvigam vastaturus, cum parum
promovisset, Hartuicum Antistitem, belli hujus facem, expulit Bremensi territorio. Henricum, interventu
praesulum quorundam, Fuldae recepit in gratiam, ea lege, ut Lubecae mediam partem redderet Adolfo, cum
universa Holsatia; destrueret Lauenburgum. In has conditiones obses datus Leonis filius, qui paulo post decessit
Augustae: alter Henricus junior militavit Caesari, in Italiam eunti, qui Romae Caelestino III, Clementis
successore, coronam obtinuit, restituto ei Thusculano. Romani receptum oppidum illico diruerunt, magno
imperii, cujus asylum fuerat, dedecore. Bertoldus Zeringius, qui ante duodecim annos Friburgum condiderat,
Bernam anno XCI hujus seculi egregiam urbem exstruxit. Roma in Apuliam movit Imperator, regnum cis
transque fretum Siculum, uxoris nomine, quae Rogerii Siculi filia esset, sibi vendicaturus. Romanus Pontifex eas
terras, morte legitimi Regis Guilelmi, redire ad summam sedem contendebat. Tancredus, pellice procreatus
457

Rogerii, opibus et studiis domesticae nobilitatis plus poterat. Itaque jam studiosior Caesaris causae, quam
Tancredi erat Caelestinus, cui tamen, si Arnoldo fides, possessionem illarum terrarum, ante Caesaris adventum
indulserat. Tancredus paulo ante Philippum Augustum Francum, et Richardum Anglam reges, e Sicilia
dimiserat, Francum tamen prius; qui in Syyriam delatus, velut coelo missus, refecit Latinos, jam vicesimum
tertium mensem Ptolemaidi assidentes, cum multa tanquam eorum, qui obsidebantur, clade. Ex eo obsessi arctius
premi coepti. Anglus serius Messana solverat, extorto prius dotali auro Siculis, quod sorore sua sine liberis
mortua, sibi ut haeredi reposcebat. Tempestate in Cyprum compulsus, cum littoribus arceretur, virtute terram
tenuit; insulaeque tyrannum Isaacium Comnenum bello cepit. Totam insulam sui fecit juris, praesidia arcibus
imposuit. In itinere maximam Saladini navem intercepit. Ita exscensione ad Prolemaidem facta, obsidentibus se
conjunxit. Tantum non capta urbs erat, certa internecione si vi expugnaretur. Deditio facta hac lege, ut cives et
praesidiarii ad Saladinum deducerentur, Christiani crucem, et quicquid captivorum in vinculis esset, reciperent.
Leopoldus ibi Austriacus vexillum suum in turri quadam posuerat; Richardus id dejici, et luto conculcari jussit,
gloriam captaeurbis sibi vendicans. Cum vero crucis signum non compareret, fraude id factum interpretatus,
quotquot Barbarorum ei obvenerant, ad septem millia interemit. Francus prudentior, suorum permutationem
fecit. Pestilentia in Syria plus L Pontifices principesque absumserat inter paucos dies: In quibus Philippum
Flandrum, et Sibyllam reginam cum liberis quatuor. Francus valetudine affectus, irritatusque insuper Richardi
aemulationibus, Othoni Burgundieo quingentos equites, decem peditum millia reliquit, repetitoque mari domum
revertit.
Simile infortunium Henrici Caesaris consilia de Neapoli et Apulia interrupit. Nam miles aestu et pestis saevitia
exhaustus, occupatis jam CLX castellis, a Neapoli re infecta discessit, omnibus pene ductoribus amissis. Quo
comperto, Salernitani ad gratiam Tancredi recuperandam, Constantiam Augustam apud se degentem, custodibus
sepsere, nec nisi fulmine Coelestini territi, libertati cam reddidere post biennium. Sub haec Henricus Leo
Holsatiam et Lubecam, ut convenerat, minime restituens Adolfo Comiti, jam reducie Palaestina, armis Bernhardi
ducis et othonis Brandeburgici adjuto, cedere coactus est. Adolfus etiam Stadam cepit, et Lubecam. At a Canuto
Danorum rege, ob adjutum praesulem Waldemarum, bello petitus, pacem pecuniis redemit. henricus Junior,
Leonis filius, ducta Palatina Principe, patruo Caesaris genita, tandem gratiam ejus emeruit, discussisque in
Saxonia bellorum facibus contentus Brunsvigia et Luneburgica ditione Leo in pace decessit.
In Syria, post Philippi Franci abitum, uni Richardo Christianorum omnia parebant, dempta Tyro, quam Conradus
tenebat, Ferratensis Marchio, cui Elisa, Sibyllae reginae soror nupserat. Is, (ut fama tulit) immissis a R chardo
Assasinis percufloribus, dum otiosus Tyri in foro inambulat, peremptus est. Elisa vidua conciliante Anglo,
jungitur Henrico Campaniae Comiti, sorore nato Richardi. Guidoni regi semel salutato persuasum, ut regnum
Cypri a Richardo capesseret, cederetque jure, quod fibi esse in regnum Hierosolymitanum, caeteramque Syriam
contenderet. Guido in Cyprum transmisit, sublatis secum rebus suis: quo regno Lusinianorum familia usque ad
trecentos annos potita est. Haec Ptolemaide acta, inde ad tentandam Hierosolymam itum, occurrensque apud
Antipatridem Saladinus, acerrimo praelio victus est, tot barbarorum millibus caesis, quot ila patrum
458

memoria una acies vix absumserat. Fortitudinis palma eo die Jacobo Aveniensi Comiti opinione omnium tributa,
eaque illi morte empta.
Prope in oculis erat urbs sancta, quae accendere animum debuisset una tot hominum conatibus petita. At
Richardus causatus hyemem instare, Ptolemaidem reduxit copias, Franci Tyri hyemarunt. Inde cupidine tacuts
revisendi patriam, quod diceretur Joannes frater ejus regno Anglicano, Philippus Francus Normanniae insidiari,
in quinque annos induciarum conditiones ab Saladino accepit; ut continuo muros Latini diruer ent urbium
287

