Alexium praebere commeatus. Jucti deinde Boemundo, qui in Graecia hybernarat, foedus ineunt cum Alexio, ut
armis et annona adjuvet negotium, ereptasque Turcis ditiones, demptis Jerosolymis, sibi habeat.
Sic pergitur in Asiam. Dum Nicaeam obsident, advolat etiam Robertus Normannus, inventaque sunt peditum
promiscui sexus sexcenta millia, centum equitum. Nicaea capitur cum uxore Solymanni Sultani. Turcae
conspicati se Asiam tueri haud posse, diffugiunt: Ciliciam occupant Christiani. Inde Balduinus progreditur ad
Euphratem usque,
431

lectusque ab Edessanis princeps, Samosata urbem expugnat. Godefridus reliqua trahens agmina, tandem pervenit
Antiochiam, ubi post summam rerum abundantiam intercepto commeatu, dum obsidioni inhaerent, prae inedia
plurimi aut mortem subeunt, aut capessunt fugam, copiaeque admodum diminuuntur.
Nono tandem obsidionis mense capta urbe, et Boemundo commissa obsidentur vicissim a Mahumetanis victores,
ac dira iterum cruciati fame multi, immemores juramenti, quo se Jerosolymae obstrinxerant capiendar, effugiunt.
Alexius ingentibus cum copiis laturus auxilium Christianis, terretur obsidentium multitudine. Quapropter
desperata liberatione, eruptione pugnant Occidentales, cadunt hostium ultra centena millia, solvuntur castra
Turcarum et luculenta victoria paratur; sed quam secuta pestis, qua L Christianorum millia perierunt, atra
caligine obfuscavit. Hugo et Stephanus Blesensis Galliam suam repetivere.
Qui remanserant, expugnatis et aliis Turcarum castellis, dum longius provehuntur, tanta iterum fame sunt afflicti,
ut nec a foetentibus Saracenorum cadaveribus abstinerent. Sed ab illorum locorum Christianis refocillati,
Jerosolymam, ab Amira Aegyptio interceptam, tandem aggrediuntur, ubi cum denuo laboraretur victu, et
presertim aquae penuria, omnes communi decreto nudi pedes circumeunt moenia precando, octavoque eam die
expugnant, ex quo obsessa fuerat, XXXVIII. Tantum ibi narrant sanguinis fusum hostilis, ut ad equorum genua
pertingeret. Godefridus, qui primus insilierat in muros, Rex designatur, Coronam recusavit, professus, Dominum
suum spieno ibi serto per contumeliam illusum. Hinc Ascalonem itum est, quo Rex Saracenorum Admiravistus
quadringenta millia peditum, centum equitum ducens pervenerat. Feliciter ibi a Christianis dimicatum, caesis
Mahumetanorum centum ferme millibus, Godefridus Bullioneus initium regni Hierosolymitani fecit, anno
Christi millesimo undecentesimo, cum sub Saracenis urbs fuisset, annos ad CCCLX.
Sic recuperata urbe sancta, tandem etiam Clemens et urbanus moriendo finem suae de Papatu contentionis
fecere: Reginerus, qui et Paschalis II, obtinuit sedem. Eum Simoniae insirnulatum, Romani quinto post anno
honore indignum pronunciarunt, recepto in ejus locum Maginolfo Archipresbytero, qui Sylvester IV dictus est.
At Paschalis in Galliam migrans, actis ibi Synodis, dignitatem recuperavit.
Centesimus supra millesimum annus multis principibus fatalis exstitit. Boemundus dux Antiochiae a Turcis est
interceptus, successore Tancredo, Comite Tiberiadis; Godefridus novus Hierosolymus Rex decessit. Frater ejus
Balduinus, princeps Edessenus, accepit regnum. Wilhelmus Rufus Rex Angliae, a Waltero Gallo improviso ictu,
quem is in cervum contorserat, trajectus occubuit. henricus Lovaniensis Tornaci in hastiludio periit. Bretislaus
Bohemiae rex a latrone, dum e venatione redit, peremptus.
Ericus I. Canuti frater rex Daniae, ob inanes et falsas suspicines execratione multatus ab Hamburgensi Antistite,
Romam e vestigio petivit, cunctisque defensionis partibus actore superior, Lundiae oppido Archipraesulatum
obtinuit, non tantum Saxonicae praelationi subtrahens Daniam, sed et Sueciam illi Norwegiamque religionis
titulo subjiciens. Suscepta deinde jerosolymam peregrinatione, Cypro in insula defecit, succesore Nicolao fratre.
Italorum ingens multitudo victoriis excita Syriacis, dum incolas terrarum injuriose tractat, in solitudines
abducitur Paphlagonicas a Raimundo comite. Ibi horrenda clade a Turcis caesi supra CLXM.
Caeterum Balduinus, adscita in auxilium Genuesi classe, Caesaream Palaestinae,
432

Ptolemaidem aliasque urbes maritimas expugant, tertia civitatum parte Genuensibus assignata. Boemundus
precio redemptus, cum Tancredo, et aliis societatem init, de Carris Mesopotamiae obsidendis. Sed dum illi de
capta jam urbe, cujus accedere ditioni debeat, litigant, vi depelluntur: Joscelinus et Balduinus in potestatem
Turcarum veniunt. Boemundus repetit Italiam, ductaque Constantia, Philippi Gallorum regis filia, Antiochiam
tandem redit.
Paschalis Papa nihil in Henricum decessoribus suis mitior, curat persuaderi ejus filio Henrico Juniori, ut
Ecclesiae, quam vocabant, obedientiam subjectioni patri juratae praeferat, parum memor, quam nulla divinae
legis sanctio filium culpae patris vindicem constituat. Hic simulata tandem deprecatione, et renovata fraudulento
jure jurando fide patrem eo deduxit, ut exautoratis copiis pro captivo esset, et Moguntiae regni insignibus vi
spoliatus, resignaret filio potestatem: Exarmato fortissimo Principi institit legatus Pontificius, ut fateretur, injuste
ab se Hildebrandum, et Pontificiam majestatem esse violatam. Sed ille nullis minis, ut id faceret, adigi se passus,
ad legitimam causae cognitionem provocavit. Quamobrem certior a suis factus periculi, Coloniam aufugit,
indeque Leodium. Utrobique defensus a civibus fortiter, elusis vindicatisque impii filii conatibus, decessit, anno
Domini post millesimum centesimo sexto, misericordiae in supplices, et placabilitatis in inimicos exemplar,
inimicis ipsis fatentibus.
271

