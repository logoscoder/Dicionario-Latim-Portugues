subministraret subsidia: nec Veneti conditiones admitterent alias, nisi si in Turcam duceret Carolus, et
Ferdinando regnum Neapolitanum sub tributo possidendum, relinqueret.
Maximilianus sub id temporis conventum agebat Wormatiae, Eberhardum Wirtenbergicum creabat ducem,
judicium Camerae formabat, Sfortiae Mediolanensi parabat subsidia. Francus rex cum in Galliam revertisset,
nihil fere rerum per se ipsum agebat, neque per aetatem cavere sibi satis a deceptoribus poterat. Itaque
commeatus subtractionem indignati milites, quo in Italia reliquerat, aut defecere ad Ferdinandum, aut turpes cum
eo conditiones pacti, tradebant castella et urbes. nec deerant, qui mera perfidia transirent statim ad hostes. De
multis Francorum millibus pauci, iique infirmi remearunt in Franciam. Mox vero et Ferdinandus, quum cajetam
obsideret, nuperque toro adjunxisset amitam suam, febri vexatus discessit e vita. Horrescit animus Cominaeo ista
574

referenti, notantique, matrimonia ejus generis haud pauca Ferdinandi majoribus contracta. Jam ante eum pater
Alfonsus interierat, cujus frater Fridericus rem Neapolitanam arripuit. Sic biennio quinque Neapolis reges
extitere, Ferdinandus, Alfonsus, Ferdinandus, Carolus Galliae rex, et Fridericus, Nec mirum sane, regnare
illustribus in familiis calamitates, quum praeter caeteram licentiam vitae, in matrimoniis etiam jus fasque omne
conculcant, rati, leges plebeio tantum sanguini latas, se supra omnia divina humanaque jura positos. Igitur in
Ferdinandi quoque Hispani domum haud exigua irruit clades. Unicus, qui erat filius, morte rapitur. Nurus,
Maximiliani Caesaris filia, foetum edit mortuum. Gener Alfonsus, Lusitaniae regis filius, tertio post nuptias
mense delapsus equo, perfringit cervicem. Filia Emanueli, demortui patrueli elocata, partus doloribus
extinguitur. Ita ad Joannarn Philippo nuptam, devolvitur haereditas.
Neque Carolo VIII praereptio alienae sponsae feliciter cessit. Sobolem ex ea vitalem nullam tulit. Ipse um
Ambosae ludentes pila spectaret, apoplexia ictus eo loco, ubi conciderat, nonam post horam exspiravit. Id ei
fatum praedixerat Hieronymus Savonarola, hortatus fimulin coram et literis scriptis (quemadmodum Philipp.
Cominaeus et legisse se, et audisse memorat) ut Ecclesiam reformaret, nec ad suorum conniveret rapinas et
flagitia. Hunc coelestis sapientiae praeconem Florentini in cineres redegere cum sociis, Pontificis instinctu, cujus
horrenda flagitia carpebat et tyrannidem. Viro, sanctitate vitae et praedictionibus claro, imputata est dissidii
excitatio in Republ. crimen Apolstolis, aliisque Christi testibus solitum impingi. Neque vero melior Cajapha
Alexander VI, Pontificiis historiographis testibus. Primum Cardinales, a quibus Pontificatum emerat, varie ab eo
damnati, debitas, ut ait Onuphrius, scelerati studii, venalisque suffragii poenas dedere. Tum Ursinos bello
persecutus aestate una, cum nihil inde praeter dedecus reportaret, in gratiam eos recepit. Spurios deinde suos,
Innocentii exemplo, palam jactare, solutaque omni disciplina honoribus et divitiis cumulare unice studuit.
Lucretiam filiam Hispano, cui nupserat, ademptam tribus principibus, primum Joanni Sfortiae Pisaurensi, deinde
Aloisio Aragoni, tertio Alfonso Estensi, Ferrariae duci, contra jus fasque elocavit, simulipse eam in amoribus
deliciisque habuit, filiis rivalibus patris: unde Pontanus et Sanazarius versibus in haec facinora lusere.
Pontanus.
Hoc jacet in tumulo, Lucretia nomine, sedre
Thais, Alexandri filia, sponsa, nurus.
Actius Sanazarius.
Pollicitus coelum romanus et astra Sacerdos,
Per scelera et caedes ad styga pandit iter.
Et in Lucretiam idem.
Ergo te semper cupiet, Lucretia, Sextus!
O fatum diri numinis, hic pater est.
E nothis minimum, principem regni Siciliae, medium, Caesarem Borgiam Cardinalem, maximum Candiae
ducem in Hispania fecit. Sed hunc Cardinalis noctu vagantem per insidias occidi, projicique in Tiberim jussit.
Post cujus mortem spreto sacerdotio, cupidus dominandi, se in Galliam cum magna vi auri ac supellectilis
contulit. Regnabat jam Ludovicus XII, patruelis Caroli VIII, qui cum regno Neapolitano, Insubrum quoque
imperium, haereditatis jure, ad se pertinere contendebat: Quippe cujus avia Valentina fuerat primi Insubrum
ducis Joannis Galeatii filia. Ergo
575

contra Ludovicum Sfortiam, et regem Fridericum, cum Pontifice, Florentinis, Venetis, et Ferdinando Hispaniae
rege, execrabile, ut ait Onuphrius, ac Italiae funestum foedus, his conditionibus percussit, ut principatu
Mediolani acquisito, Cremona Venetis dederetur, Caesar Borgia Papae filius, qui sacram purpuram, ducta uxore
Carlotta de Aliberto, Francorum regis propinqua, deposuerat, Aemiliam, Flaminiam, Picenum et Umbriam,
veteribus dominis ejectis, obtineret. Reges vero Hispaniae et Francorum, regnum Neapolitanum sibi dividerent.
Ingentibus igitur et potentissimis copiis comparatis, Sfortia parvo labore a Ludovico rege Mediolani imperio
exuitur. Borgia, ejectis aut necatis Aemiliae Hetruriaeque principibus, maximum sibi in Italia dominatum
comparat. Dici paucis nequit, quantum doli caedisque patraverint Pontifex ejusque filius, ut execrandas
cupiditates adimplerent. Volaterranus, Guicciardinus, Jovius, et ex illis Onuphrius, idonei testes sunto. In urbe,
inquit Volaterranus, gladiatorum nunquam licentia major, nunquam populo Romano libertas minor. Delatorum
360

