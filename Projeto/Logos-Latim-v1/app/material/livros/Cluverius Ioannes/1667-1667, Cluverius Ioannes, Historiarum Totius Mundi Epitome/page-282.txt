suum, infelicibus armis urgebat. Postquam cos tandem acerrimo praelio prostravisset, Serviisque dedisset
principem, inescatus celeberrima Aegypti opulentia, conjunxit cum Amalrico copias, praefectoque classi
Contostephano, bellum ambitiosum et avarum movit. Captum est Pelusium, obsidione cincta Damiata, quae
Memphis quondam, coactusque in angustias Calipha Aegyptus. Sed dum fraude Sultani pecuniam offerentis, et
segnitie Amalrici trahitur bellum, accitus ex Assyria Syraconus erigit partes Aegyptias, infectaque re disceditur.
Plerique Graecorum, dum redeunt domum naufragiis interiere. Syraconus temporum opportuna speculatus,
immisit Sultano et filiis ejus percussores, habitoque honore Calyphae, summo Aegyptiorum Imperatori, Aegypti
universae procurationem adipiscitur. Ita avaritia vitiorum radix, amicam antea Christianus Aegyptum,
inimicissimam eis reddidit, quae altero anno Saladino cessit, Syraconi fratre nato, nostris infensissimo. Hic cum
veluti Calypham pro more adoraturus, intrasset regiam, eum clava dejectum soloque affixum interemit, ac
supremam ejusce terrae potestatem ad Turcas transtulit.
In eum novam moliti expeditionem Manuel et Amalricus, frustra desudant, incensaque partim classe, partim
deinde fluctibus absorpta, innumeram vim hominum disperdunt. Saladinus adjecit animum ad regni
Jerosolymitani eversionem, praevio, ut solet fieri, terrae motu, quo Antiochia, Laodicea, Alapia, Caesarea,
Emissa, Tripolis, aliaeque urbes nobilissimae pene conciderunt. Caeterum parum ad rei summam profecit, dum
in vivis fuit Amlaricus, annuis irruptionibus vastavit, quaecunque insederat loca; Christiani fortiter ei subinde
occurrerunt.
Sub haec in fata concessit Amalricus, duobus insuper magnae rei conatibus frustratus, Assisinorum ad
Christianismum allectatione, et restitutione Paneados.
Assisini (Arnoldus vocat Heisseim)
449

populus erant in Antarado Phoeniciae, castella incolentes decem, homines ad LX millia, qui Mahumeticae legis
observantissimi, hoc imprimis studio sibi ducebant, ut quisquis eorum jussus a Magistro esset, Christianum
quemcunque Mahumetismo perniciosum, clam sumta sica, quavis data occasione interficeret. Illorum Magister,
expensis nostratium divinis monumentis, inclinaverat ad Christiana sacra animum, si Templarii duo aureorum
millia, quotannis in tributum pendi solita, relaxarent. Id auri quum Amalricus de aerario suo solvere promisisset,
legatum Assisinorum Templarii in itinere occiderunt, autore facinoris occulto. Ita pium consilium foedo facinore
disturbatum. Similiter Paneadem Noradini vidua, qua precio, qua armis sibi servavit. Amalrici solio impositus
est filius, Balduinus tredecennis, institutus a Guilelmo Tyrio, Jerosolymitanae historiae scriptore, anno
duodecimi seculi LXXIII.
Interim Pontificias molitiones disturbaturus Imperator Fridericus, quintam expeditionem in Italiam parabat. Sed
Moguntinos prius, qui Arnoldum Episcopum suum, arma in proprias oves agitantem, occiderant, datumque ei
successorem Christianum ejecerant, muro et munitionibus nudavit: Conradus autem Moguntinus praepositus,
Alexandri se applicuit partibus, hostisque Friderici capitalis factus. Quamobrem Caesar, anno LXXI ejus seculi,
destinavit in Italiam Christianum, a Moguntinis reprobatum, qui Anconam, civitatem maritimam, expulsis
Graecis, Imperatori restituit, totoque quinquennio cum multa fortiter fecisset, adunatis anno tertio Caesarianis
copiis, Alexandriam obsidione cingebat. Ea urbs grandibus munita fossis, opinione diutius, exercuit Friderici
militem, nec parva clade affecit. Nihilominus validissimas Lombardicarum civitatum copias, priusquam
jungerentur Alexandrinis, adeo perterruit sua Caesar fortitudine, ut veniam ejus mallent, quam pugnam experiri.
Cum prostratos et supplices recepisset in gratiam, induciasque Alexandrinis dedisset, majorem exercitus partem
exautoravit. Mox nova Lombardorum defectione agitatus, suos revocare e Germania, eandemque aleam multo
imparatior subire cogitur. Praecipua tunc erat Henrici Leonis apud Teutones potentia, quod teneret Bajoariam et
Saxoniam, omnemque Sclavorum terram victricibus armis subjugasset. Quamquam enim Pribislaus, dolens,
ereptum sibi Obotritorum dominium, et Guncelino attributum Suerinensium Comiti, bellum renovarat, dirutoque
Mechlenburgo, et attractis in partes suas Casimiro et Bugiaslao, Pomeranorum ducibus, occisis quoque ad
Demminum Adolfo Holsato, et Reinoldo Dithmarso Comitibus, formidolosus apparebat, tamen Henricus,
sociatus Waldemaro Danorum regi, potenter eos devierat, ac Stolpam usque progressus, Pribislaum omni paterna
ditione exuerat. Adeptus etiam erat comitatum Standensem et Dithmarsicum, nec pauca per universam Saxoniam
territoria, quorum possessioni alii principes inhiabant; cumque ob id bello simul a plerisque Germanorum
Magnatibus peteretur, fortissime se defenderat. Inde Mathilde Henrici II. Anglorum regis filia ducta,
Voldemarum regem, Rugia potitum, novo sibi devinxerat foedere, Adolfo III addixerat Holsatiam, sub tutela
Henrici ejus avunculi, Pribislaum in gratiam receperat, pacataque universa ditione sua, Jerosolymam adierat.
Revertentem magnifice exceperat Sultanus Iconiensis, quem admonitum ab Henrico Christianismi, dixisse
ferunt, haud incredibile sibi videri, Deum de virgine nasci, qui hominem de limo finxerit: sed eum non uno ab
omnibus velle honorari cultu. Itaque Mahometi se probare sententiam, nec aegre ferre, si Christani suum
Christum sequantur. Henricus omisso eo, jam redux in patriam, sollicitabatur a Caesare, ut quia
450

Geranorum potentissimus esset, honoremque ejus Fridericus amplificasset, memor beneficiorum labantem
erigeret Rempublicam. Ille corruptus a factione Pontificia, praetexuit senium, et labores hactenus exatlatos,
282

