exercitu, variae utrinque caedes factae, donec Budissinae transigi sineret litem Imperator, non ut decebat, sed ut
poterat. Echardi marchionis filia Polonorum regi nupsit, anno ejus seculi XVIII, quo et Lusati Mistislaum
principem, quod bello Polonico negasset suppetias, Suerinum in oppidum compulerunt: juxta Obotritis et Varis
pararunt facultatem ad Idola redeundi. Canutus, destructor antea Britanniae, adversus piratas eam strenue
defendit.
Boleslao Polono aluid grande cum Jarislao Russorum principe exortum est bellum, quod is Suentipolcum
Christianum ducem, expulisset, et in Poloniam iram verteret. Sed Poloni a Germanis adjuti expugnarunt
Kioviam, fugatoque Jarislao, Suentipolcus regnum recepit.
410

Nortmannis inde Frisiam pro more non depraedantibus, Godefridus Lotharingus Comitem ibi quendam
castigaturus, a Frisonibus capitur, impetrataque eis ab Imp. impunitate, dimissus obit, successore fratre. Eo
tempore Benedictus Papa Bambergensem consecrarat Ecclesiam: cujus e Germania discessum prodigiosa
siccitas, coelique intemperies, animalibus quam plurimis letifera, excepisse traditur. Aquisgranensi in conventu
repertae columnae sudantes, quem Babo, vir Baro, XXXII filiis, et filiabus octo, legitimo susceptis matrimonio
conspicuus, illustriorem reddidit.
Compositis ergo Germaniae rebus, tertio profectus in Italiam Henricus, Saracenos Capua expulit, Harduicum
Longobardia, ac Bubaganum Graecorum ducem, qui Mauris faverat, acerrimo bello adeo est persecutus, ut eum
quoque e Troja ejecerit castro, in finibus Apuliae eo loci condito, ubi olim Annibalis castra sunt habita.
Felicitatem Caesaris maculavit pestilentia, qua confertim milites interiere. Sunt qui scribunt, Henricum cum
uxore Kunigunda ita caste ac sancte vixisse, ut conjugarli consuetudine mutuo e consensu abstinuerint prorsus,
cujus rei, si vera, miror nullam injici mentionem a Dithmaro Henrici coaetaneo, curioso satis etiam somniorum
annotatore monasticorum. Compilator vetus et Hulricus Mutius Kunigundam aliquando adulterii suspectam,
candenti ferro probasse innocentiam memorant. Illud certius constat, insigni pietatis et munificentiae laude
floruisse hunc Imperatorem, orbumque decessisse anno imperii XXII. sororem suam Gislam Stephano collocavit
in uxorem, regi Hungarorum, cujus opera rex ipse, et populi omnes imperio ejus subjecti, Christianismum
susceperunt. Proximo ante obitum anno cum Roberto Francorum rege collocutus, de emendando Ecclesiae
Reique publicae statu, pactusque ut opportune Papam Ticini convenirent ambo, non implevit quae destinaverat,
fatis eum praevertentibus. Consultus de successore, Conradum de meliore nota commendavit principibus, quod
et judicium illi sunt secuti. Sic moritur Groningae, aetatis anno LII, sepeliturque Bambergae, ubi adhuc
sepulcrum coli videmus.
Eodem pene tempore et Basilius Graecorum Imperator, decessit orbus, victor bulgarorum, quibuscum multis
annis dimicaverat, variis certaminibus et cruentis. Dum autem illos annuis expeditionibus fatigaret, singulare
domi tributum instituit, quod divites pauperum in bello consumtorum haeredibus dependerent, idque graeco
vocabulo allelengyum appellavit.
Tandem anno imperii XXXVIII, cum Samuel Bulgarorum rex angustias regni sui obsepsisset, Basilius, circuito
magnis itineribus monte, subito a tergo aggreditur praesidiarios claustra custodientes, eosque in fugam agit.
Capta eorum ad XV millia, ademptis oculis, relictoque singulis turmis uno duce lusco, ad Samuelem remittit.
Qui non ferens tantam suorum calamitatem, vertigine propere oborta concidit, biduoque post exhalavit spiritum.
Ejus patruelem Joannem Bladistlabum cum in acie interemisset Basilius, subacta est demum Bulgaria,
illustriores quique gentis Constantinopolin translati. Bulgarorum fortunam Crabatarum mox natio, et Sirmium,
Pannoniae urbs potentissima, imitatae, anno Basilii XLII.
Eodem tempore Turci, Gens Hunnica, populosissima et liberrima, Caucasiorum montium Boreale accolens latus,
a Mahumete, Persidis et Mediae Sultano in auxilium vocati sunt, cujus antecessor cosroes, Byzantinorum opera
adversus Persas erat usus. Etenim Inargus, regii generis Persa, populares suos diutinam coquentes iram in
Saracenos, facile ad rebellionem incitaverat, recuperandaeque potestatis spe inflatos, multis conflictibus Cosroe
superiores effecerat. Cosroes, qui Bardam Sclerum, ut
411

ante dictum, multosque milites Christianorum in vinculis haberet, statuit eos liberare, si forte Persas illorum
virtute debellaret. Nec fefellit sententia. Sclerus cum suis Persas felicibus praeliis stravit, potitusque victoria
refugit ad Christianos, Bardae Phocae se aggregans, qui tunc cum Basilio de imperio decertabat. Ejus Scleri
astutum memoratur consilium. cum enim Basilii in perudelles felicitatem suopte exemplo comperisset,
Romanum, filium suum, pro transfuga subornavit ad Basilium, ut si Imperatoris partes praevaluissent, filii
deprecatione evitaret periculum, seu vicisset Phocas, filio ipse veniam impetraret.
Romanus consilium id gnaviter executus, brevi collegit gratiam Imperatoris, intimisque adhibitus
deliberationibus, Eunuchum illum Basilium, cujus fraude Zimiscen diximus peremptum, ut rei publicae
privataeque onerosum, depulit a gubernaculis. Imperator ablatis homini opibus, lento eum moerore animique
aegritudine absumpsit. Sublato deinde repentina morte Phoca, Sclerus valde jam senex, e vastatore terrarum,
studio filii, Curator palatii designatur: Sed antequam perveniret Byzantium amisso oculorum lumine, caecus est
introductus. Basilius ea tempestate defuncto Iberiae principe, pleramque sibi addixit. Tripolitanum,
258

