Pannoniarum Episcopi, multique Orientalium, ac tota Asia in perfidiam eorum conjuraverant. Sed Principes
istius mali habebantur a Singiduno Ursatius, Valens a Mursia, ab Heraclia Theodorus, Stephanus Antiochenus,
Acacius a Caesarea successor Eusebii Pamphili, Georgius a Laodicea, Narcissus a Neapoli. Hi ita palatium
occupaverant, ut nihil sine eorum nutu ageret Imperator, obnoxius quidem omnibus, sed praecipue Valenti, quem
pugnantibus adversus Magnentium copiis, in basilica orans solatio sibi assumserat, atque ab eo trepidus metu,
primum victoriae nuntium acceperat. Valens enim tum gratiam Constantii captans, tum, si quid contra accidisset,
vitae consulens, callide per suos disposuerat, ut quis praelii esset eventus, primus ipse cognosceret. Itaque
indicem jussus intromittere, Angelum sibi fuisse nuntium respondit. Igitur benevolentia illecti Principis Ariani,
extulere animos, Macedoniusque et Georgius Alexandrinus potestate Augusta abusi sunt, ad afficiendos
quibuslibet malis eos, qui Christum patri <gap desc='Greek word'/> profitebantur.
Sub idem tempus Photinus, Sirmiensis Episcopus, Artemonis errore renovato, nullum Christi initium, nisi e
virgine Maria humanum dicebat; qui ab ipsis Arianis juxta ac Catholicis, acto Sirmii conventu, damnatus in
exilio consenuit.
Mox Aetius etiam, suam in sacris literis infantiam disputationum argutiis obvelans, ab ipsis praeceptoribus suis
Arianis
303

fecit divortium: quem imitans postmodum Eunomius ejus discipulus, novorum de se haereticorum agmina
fudere, ausi filium Dei nec similem quidem Patri asserere.
Tandem non recipientibus Hesperiis Orientalium de fide, ejusque propugnatore Athanasio, sententiam,
Mediolanum conventus a Constantio IMperatore indicitur. Quo congregati utrique, contentionem nihil invicem
relaxabant. Eusebius Vercellensis, Paulinus Trevirorum, Dionysius Mediolanensium, Lucifer Sardorum, denique
et Liberius Romanorum et Hilarius Pictavorum Episcopi, quod consentire erroribus, et Athanasii damnationi
subscribere nollent, in exilium pulsi: Liberius nec visum hominem, nec auditum damnare, nefas esse ultimum
saepe exclamans, aegre populi metu, qui ejus amore flagrabat, noctis medio potuit asportari, et biennio post
illustrium matronarum deprecatione, Arianorum communione maculatus sedem suam recepit. Constatque exules
totius orbis studiis celbratos, pecunisque eis in sumtum affatim congestas, Arianis interim palam et publice
haeresis suae piacula praedicantibus, quin etiam Synodum Nicaenam pro se interpretantibus, quam unius litterae
adjectione corruperant, verbum <gap desc='Greek word'/> quod unius est substantiae, in <gap desc='Greek
words'/> quod est similis substantiae, commutando. Quidam et ultra procedentes, Anomoeusian, id est,
dissimilem Christi substantiam impudenti ore blaterabant.
Quibus rebus perturbato nimis orbe terrarum, cum nec inter ipsos Arianos de fide conveniret, congregatur apud
Ariminum, Italiae urbem, Synodus e quadringentis amplius Italiae, Illrici, Africae, Hispaniae, Galliae,
Britanniae, Germaniaeque Episcopis, quibus omnibus annonas et cellaria dare Imperator praeceperat. Sed et ibi
fit partium secessio, octoginta Arianis separatis a reliquorum consortio. Eodemque tempore ad Seleuciam
Isauriae, totius pene Orientis Episcopos Constantius evocarat, quibus aggregatus Hilarius, in Phrygia tum
exulans, suspicionem eis de occidentalibus demsit, et plerisque in Nicaeni Symboli comprobationem deductis,
avulsi ab Ecclesiae corpore sunt Georgius Alexandrinus, Acacius Caesariensis, Eudoxius Antiochenae sedis
invasor, Uranius Tyri, Leontius Tripolis, Theodosius Philadelphiae, Euagrius Mitylenae, Theodulus Phrygiae;
Cyrillus Hierosolymitanus omnium primus ad majus concilium, sicut communibus in judiciis, provocavit.
Confectis Syndois et utrinque ad Constantium legationibus missis, ipsi quoque damnati una profecti sunt, satis
freti sociorum viribus, et Principis societate. Nam qui Arimino venerant, Arianorum decem legati, senes erant
eruditi et callidi, facileque juniores Catholicorum legatos circumvenere, offerentes Principi, perque Principem
ipsis adversariis confessionem, verbis fallentibus involutam quae Catholicam fidem, perfidia latente, loqueretur.
Nimirum deleto Usiae vocabulo, ne unius cum Patre substantiae Filius crederetur, similem eum Patri fatebantur.
Ergo Tauro, qui vice Imperatoris Synodo praesidebat, mandatum, ne ante eam laxaret, quam conscriptaefidei
consentire se omnes subscriptionibus faterentur. Ac si qui pertinacius obsisterent, dummodo is numerus intra
quindecim esset, in exilium agerentur. Sic paulatim plerique Catholicorum, partim imbecillitate ingenii, partim
taedioperegrinationis evicti, dedere se adversariis, jam post reditum legatorum superioribus, factaque semel
inclinatione animorum, catervatim in partem alteram concessum, donec ad viginti usque Orthodoxorum numerus
imminutus est. Sed hi, quanto pauciores, tanto validiores erant. Quia minis et terriculis non cesserant, Taurus eos
precibus aggreditur, lachrymisque obtestatur frustra, plurium exemplum sequi, autoritatem ex numero mutuari.
Postremo Ursacius et Valens, si quid minus plene praesenti fide
304

editum videretur, ipsos addere jubent: praebituros se, in his, quae essent adjecta, consensum. Favorabilis
professio pronis omnium animis excepta, editaque a Foegadio, et Servatione Gallis Symbola, in queis primum
damnatur Arius, totaque ejus perfidia: caeterum non etiam Patri aequalis, et sine initio, sine tempore, Dei filius
pronuntiatur. Additum a Valente, Filium Dei non esse creaturam, sicut caeteras creaturas, fefellitque occulto
dolo, ut neutra pars vicisse se penitus aut victam putaret. Ita Concilium dimissum, bono initio, exitu foedo.
Ariani, rebus secundum vota fluentibus, Constantinopolin concurrunt, repertosque ibi Seleuciensis Synodi
191

