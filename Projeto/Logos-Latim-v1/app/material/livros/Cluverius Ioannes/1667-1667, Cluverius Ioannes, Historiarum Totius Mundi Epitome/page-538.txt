Campechia nomen est, diripuere, magnamque Campechiani ligni vim inde abstulere. In Suecia Baro Gustavus
Scyte nauclerum quendam vectorem suum interfecisse convictus, glande plumbea transverberatur, domui ejus
praefectus, aliique ejus socii securi percussi sunt. In Austria in pago Dilleno, sus mirabile monstrum, cui
foemineum caput et appendices muliebres capilli, pedibus vero, quasi aptati calcei erant, enixa est. Et Viennae
Vespillo, cui sepultis ornamenta detraxisse crimini dabatur, captus est, ejus uxor furtum detectum videns, post
confessa confessori peccata, propria manu, ex desperatione se suspendit. Barbari piratae hoc tempore denuo
piraticam per Mediterraneum mare exercere coeperunt, adeo ut longeultra centum Christianorum naves, qua
diripuerint qua abduxerint. Melitenses contra triremes, aliquot Turcarum naves, Tuneto, et Alexandria
Constantinopolim versus iter instituentes, tam suppresserunt, quam ceperunt. Extra Veraz (Zelandiae urbis)
Pomeria, caupo quidam acinorosus, captus est, et in urbem ducendus currui imponitur. In via currus rota
profundae fossae implicita; lictorum alter, morae causam exploraturus, caput extra currum protendebat, cui
scelestus caupo acuto scalpello, quod absconditum gerebat, fauces praecidit, alterumque ex
863

templo, eodem ferro confodit; ipse ex curruprosiliens, in proximum hortum se proripuit, ubi tandem detectus et
vinctus in urbem conductus est. Et Paulo post, membrifragio punitus est. Gliscens inter Hispanos et Lusitanos
bellum, amicos quoque nonnihil involvebat; Hollandos praecipue, qui neutri parti satisfacere poterant. Lusitani
eorum in Brasiliam navigantes naves, praeter jus et fas male habebant. Hispani, in Lusitaniam commeantes,
intercipiebant, et ut Hostiles abducebant; quae res multis querelis causam dedit. Joannes Austriacus interea
septem equitum, et duodecem peditum millium exercitum et viginti majora tormenta trahens, in Portugalliam
movit, et Evoram usque penetravit, quam urbem protinus obsidione eingere aggressus est, trecentis tantum
equitibus, et mille peditibus defensam, sed Hispanorum tarditate, mille et sexcenti milites, in urbem adhuc
introducti sunt. Nihilominus tamen, post sextum obsidionis diem, urbs deditur, et Comes Villaflorus, qui ad ejus
liberationem quatuordecim militum millia adducebat, serius adveniens, frustra fuit. Sed ne expeditio incassum
suscepta videretur, praelio Hispanos excipere statuit. Hispani quoque, Evorae duorum millium praesidio
imposito, ad pugnam se accingunt. Lusitani cum Gallicis et Anglicis auxiliaribus, primi in Hispanos impetum
faciunt. Exoritur itaque acerrima utrinque pugna, Lusitanialiquoties ferocitor in hostem invescti, toties, fortiter
repelluntur, sed ductorum dexteritate, in Ordinem iterum rediguntur. Anceps diu victoria, tandem in Hispanos
inclinatura videbatur, cum Lusitani extrema tentantes, quod copiarum etiamnum supererat, hosti immittunt,
tantaque fortitudine, jam superantem ejus aciem repellunt, ut pedem referre, et tandem terga vertere, post septem
horarum praelium, Hispanos adegerint. Plures quam bis mille, et quingenti Hispani in parelii campo occisi, et sex
admodum millia militum (quos inter Marchio Lichensismagni mimstri Ludovici de Haro, filius, quinque denique
comites, decem supremi praefecti, octoginta et sex centuriones, et infiniti minores ductores) cum duodecim
tormentis, omnibusque Hispanorum impedimentis, capta sunt. Joannes Austriacus cum paucis vix elapsus est.
Hujus tam illustris victoriae gloriam auxit, Classis Brasilianae appulsus, saccari, Tabaci, vellerum, lignique
Brasiliani, maximam copiam adferentis. Sub idem tempus tres piscatoriae naviculae Lusitanicae, in Turcicam
navem triginta Barbaris minutam, incidentes, eam expugnarunt, Maurosque quosdam in mare praecipitarunt,
alios abduxerunt. Haec navis Maroccanum Regem, populi sui, parricidium ipsi imputantis, suorum fugientem in
terram Christianorum vexerat, ubi per aliquot tempus amice habitus est, ut postea dicetur. In Angliam eodem
tempore quatuor ex Indiis Orientalibus naves appulerunt, et octo aliae in Hollandiam, hae referebant, insulam
Formosam, jam a Chinensibus occupatam, alatarum formicarum multitudine, quasi exesam esse. Eosdemque
Chinenses, Hispanos in Maniliensibus insulis adortos, sed magna cum jactura repulsos esse. Duodecim porro
Hollandicas, Chinam versus missas naves, insulas Amoi et Quemai, in suam potestatem redegisse, et aliquot
Chineusium piratarum naves, et magnam in iis praedam intercepisse. Postremo referebatur, veterem illum
piratam Coxingum defunctum esse, hoc modo. Unus ex ipsius filiis, patris sui pellicem constupraverat, filium ex
ea susceperat. Quae res diu clam habita, tamen post aliquot tempus seni innotuit. Hic protinus filium, pellicem et
partum interfici jussit. Percussores ad eum frnem missi, pellicem ejusque filium quidem interemere, sed cum
juveni Coxingo manus intentare vellent, oborto quasi stupore, rem exequi minime poterant, at contra quae pater
jusserat ei declarant. Hic re comperta percussores,
864

patris crudelitate, et sui ipsorum periculo persuaslos, ad se pertraxit, cumque iis, aliisque magnatibus,
conjurationem adversus patrem iniit. Consilium ipsis erat senem veneno de medio tollere, sed ille rei admonitus,
protinus arrepta fuga, ad Tartaricum Chamum se contulit. Sed Rex ille fugitivem piratam, secus quam hic
expectaverat excepit, quin eum examini subjecit, qui ne quid adversus seipsum imprudenter effutiret, primitus
linguam, deinde digitos dentibus praescidit, et paulo post ex tristitia obiit. Filius ejus post patris mortem, in ejus
Dominia successit. Ferebant quoque reduces, Batavos urbem Cochinium expugnasse, Lusitanos ea expulisse,
multos eorum trucidasse, Regemque Regno suo reddidisse, sed oppidum suo ipsorum praesidio firmasse:
denique Cananorem, aliaque minora oppida, post hanc victoriam, ab iisdem occupata esse. Sub hoc tempus,
Eboracensis Ducis Jacobi Stuarti uxor, filium enixa est, cui Jacobi nomen impositum. In Hibernia ante aliquot
menses conjuratio inita est, conjurati omnes Cromvelistae erant, qui ab ipso Cromvelio, Pontificiorum territoriis
538

