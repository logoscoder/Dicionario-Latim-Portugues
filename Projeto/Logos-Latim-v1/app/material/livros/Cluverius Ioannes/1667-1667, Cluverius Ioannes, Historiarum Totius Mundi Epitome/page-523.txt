per os infundebantur, quae exustis cervicis inferioribus partibus, post quatuor horarum horrendum cruciatum,
miserum miseranda morte enecabant. Sub finem hujus anni Constantius Vaivoda, in Vallachia a Tartaris magna
clade afficitur, adeo ut, ex viginti bellatorum millibus, vix trecenti elapsi sint. Ganus Ragotzii praefectus,
Vallachis suppetias iturus penitus profligatur, atque adeo Transilvania bellatoribus pene orbatur. Muscoviae
quoque dux ocot Russorum millibus, arcem Grodno expugnavit, Sabluoro incendit, cui Zarnecius obviam sed
sero mittitur. Nicolaus Dankerts, munimento (quod Thooft vocatur) apud Dantiscum praefectus, continuo
missilium imbre, ad deditionem adigitur, adeo ut Visula demum aperto, Dantiscani sua frui libertate viderentur,
praecipus postquam Insulam Usedomum Suecis extorserant. Hafnienses quoque Fredericoburgi Suecici Regis
equos, ex suis stabulis abigebant. Mortui sunt hoc anno Abel Servient Gallici Regni minister, vir Regio
ministerio Monasterii, Francofurti, Hagae comitis, Ultrajecti, et per universam galliam, summa cum laude
perfunctus. Princeps Ferdinandus, Francisci Lotharingiae ducis major natu filius, ex calculo defunctus.
Venetorum Dux Pesarus quoque, summo sui relicto, apud populares desiderio, e medio sublatus est, vir omnibus,
propter pietatem, et in Patriam amorem, aeque charus et acceptus. Cui in Principatu Contarinus sufficitur.
Polonici exercitus Generalis praefectus, Comorofkius colica passione extinctus est, vir strenuus, et de Rege
patriaque egrege meritus. In Anglia praeses Bradshavius, extremum obiit diem, primus qui in Carolum primum
magnae Britanniae Regem extremum supplicium decrevit.
Principio hujus anni Mittaviae Arcem in Curlandia Polubincius Poloniae Dux, post aliquot dierum obsidionem,
et strenuam Weyeri Sueciae Regis nomine Castello praefecti, defensionem, deditione in potestatem suam redegit,
interea Borussia aliaque Poloniae Regni territoria gravi fame et annonae inopia affligebantur, adeo ut equorum,
canum, felium, glirium carnes, magno praetio venirent. Imo mulier quaedam in Pago Catzenao partum suum
mactaret, quod prodigium a Suecico ductore visum, et Generali narratum est. Sub hoc tempus Florentiae ingens
incendium, incerta sausa, ortum, plurima palatia et pulcherrimam venustissimae urbis partem deformavit, at
Carolus Gustavus, Sueciae Rex, post res suas in Dania parum prospere gestas, semper dubiae valitudinis, tandem
lenta febri et postea violenta correptus, vicesima tertia Februarii die extremum obiit diem. Princeps multis
egregiis animi et corporis dotibus insignis. Mors hujus Principis variis animorum motibus excipitur, et regnorum
et rerum publicarum conditiones haud parum, per Christianum orbem invertit; cum essent, qui turbulento hujus
Regis ingenio, ad propriam ambitionem turpiter abuterentur. Paulo ante Aureliae Dux blaesis, quoque vitae
finem imposuit. Nec tamen eo minus, nuptiarum Regis cum Hispaniarum Regis filia solemnia urgebantur.
Condeus Princeps, sancitae pacis beneficiis usurus, ex Belgiis in Gallias quoque rediit, et a fratre Contaeo
Principe, Cardinali Mazarino, quin et ipso Rege, omnibus amoris et benevolentiae signis excipitur. Rex itaque
hostibus et inimicis sibi conciliatis, subditis, parum obsequentibus vim meditabatur.
839

Massiliensibus itaque, qui antea Regis ministros male multaverant, ejusque mandata susque deque fecerant,
literas discerpserant, multasque alias Regi injurias intulerant, extrema mala laesa majestas inferre minabatur.
Mercoeriae Dux Regis jussu, octo intra urbem patibula, erigi curavit, cives armis, et consules ornamentis exuit,
seditionsos quosque in vincula conjecit. Cives ipsi Regi addictiores, quo minus Regi milites urbem
ingrederentur, haud quaquam impediebant, atque adeo septendecim cohortes, expansis signis oppidum intrabant.
Quatuor consules actutum in carcerem conjiciuntur, alii totidem eorum in locumsufficiuntur. postquam autem
intenta supplicia, arx civitati imposita, privilegia adempta, mulcta imperata, et novam Regi sacramentum data
sunt, privlegiorum Codex urbi redditur, et denuo a Rege confirmatur. Consules ex civibus, nobilibus munere
prohibitis, eliguntur; Regia denique porta, et moenia dejecta restaurantur. Nec hisce contentus Rex, urbem
Arausionensem in potestatem suam redigere conatus est. Datis ad Principem dotariam, matremque Arausionensis
Principis, literis quibus factum excusabat Regnique sui securitatem praetendebat, urbi castra admovit, et brevi
deditione in potestatem suam redegit. Arcem edito monti impositam moenibus nudavit, caeterum principatus
titulum Principi servavit, cum promissione restituendi, quando junior Princeps ad maturam aetatem pervenisset,
aut Brandeburgensi electrici, si ante maturitatem Princeps obiret. Comiti de Dona, propter damna et quos fecisset
sumptus bis centum Florenorum millia numerata sunt, et urbis (sine auctoritate tamen) praefectura continuata.
Hisce et aliis sancitis conditionibus, Regis copiae urbem occuparunt. Supra Romam, hoc tempore novum sidus
apparuit, novo et insolito splendore; Astrologi bellum ecclesiae Romanae hoc, portendi divulgarunt. At Mantuae
Angelus Tarachius duci a secretis, et nuper acceptissimus, postea vero, infidelitatis, et variae fraudis convictus,
jam publice securi percutitur, aliosque scelerum suorum socios, extremo supplicio sacrandos, prodidit. turcae
hoc tempore, specie Transilvaniae domandae, in Hongariae finibus, ingenti numero conveniebant, et variis
trajectis fluminibus, arcem quandam, ante aliquot annos exstructam expugnabant, interea cladem in Norvegia
Danis illatam, Sueci extremo supplicio proditoribus nonnullis illato, Malmudae prosequuntur. At in Anglia
rerum facies haud dubie mutationem expectabat, omnes jam Regem et Regis gubernationem circumspicere, se
mutuo hortari, et palam Regiam auctoritatem asserere. Publica scripta Caroli primi nomine affigebantur a
nonnullis, et ab aliis clam detrahebantur, Monckius, huic favens studio in summo honore habebatur. Cromveliani
contra, maximo ardore obnitebantur, quorum nonnulli in vincula conjecti et virgis ignominose caesi sunt. Novum
quoque Parliamentum, literis Londinensis senatoris Brincii excitatum, clausulam praecedentis Parliamenti
523

