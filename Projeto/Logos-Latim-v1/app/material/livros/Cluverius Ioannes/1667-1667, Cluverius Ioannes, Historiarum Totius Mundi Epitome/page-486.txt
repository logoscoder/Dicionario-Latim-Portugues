omni authoritate consulendi, definiendique. Ita summa imperii ad inferiorem Domum, quae capita populorum, ac
Legatos Civitatum complectitur, devoluta est. Ex his delecti quadraginta constituendae, gubernandaeque novae
Reipublicae. Id consilium Status appellatum est, ejusque Princeps constitutus est Olivarius Cromvellus, in
exercitu Anglicano Legatus Farfaxii. Multa mox ad arbitrium ipsorum, in Ecclesiastico ac Politico statu
commutata. Fractum sigillum regium. Insignia ejus dejecta. Bona ac thesaurus regius in fiscum redacta. Cusa
nova moneta cum hoc titulo: Respublica Anglicana. Editum deinde in vulgus scriptum nomine Parlamenti, quo
causae reddebantur quare punitus Rex, et Domus Parlamenti major abrogata esset, et quantum deinceps
Reipublicae interesset, non ab uno, sed a populo gubernari. Quibus omnibus expeditis Cromvello expeditio in
Hiberniam decernitur. Farfaxius ad promovenda novi Regiminis auspicia Londini relictus. Ordinata in bellum
Hibernicum centum et quinquaginta millia librarum Sterlingarum, quarum singulae quinos fere thaleros
Imperiales, aut paulo amplius faciunt. Cum hac pecunia et decem millium exercitu, magnoque numero Nobilium,
Regia pene magnificentia Cromvellus in Hiberniam profectus est. Et felix illi prima haec expeditio fuit. Nam
Marchio Ormundus Catholici et Regii exercitus Dux uno alteroque praelio profligatus campo excessit. Inde
Dublinum quod caput illus expeditionis fuerat, obsidione liberat. Id oppidum est inter primaria Hiberniae,
Archiepiscopatu, et Palatio Regio insigne, situ imprimis amoeno ac permunito, juxta fluvium Lissium, haud
procul mari quod angliam atque Hiberniam interfluit. Atque id jam diu Ormundus circumsederat. Quod si tum
quidem Angli amisissent, facile potuissent tota Insula prohiberi. Est enim illuc ex Anglia in Hiberniam trajectus
procommodus, et statio navibus praesertim militaribus tutissima. Regio vero omnis rerum necessariarum copia
abundat, praeterquam lignorum, in quorum vicem carbone foslili, quem eo ex Anglia naves deferunt, utitur.
Itaque adfuit periclitantibus in tempore Cromvellus: secutaeque liberationem Dublini urbes permultae; aliae vi,
aliae deditione; aliae etiam ne vim experirentur sponte desperato omni auxilio in potestatem Anglorum
concedebant. Caeterum Scotos haec ab Anglis in Regem suum instituta actio gravissime offendit, nam renunciata
confestim pace, et si bello infelice utebantur, caeso captoque duce eorum Marchione Hamiltonio, tamen non
deserendum Regem, sed propugnandum omni ope decrevere. Postquam vero res eo perducta est, ut e manibus
hostium eripi non posset, ipsi eodem prope tempore quo de capite Regis Londini agebatur, convocato Edenburgi
concilio, Carolum filium Regem renunciant. Legatosque mox in Hollandiam expediunt, ubi tum Carolus
Princeps Walliae morabatur, qui eum ad capessendum regnum, et vindicandam Patris injuriam hortarentur.
Carolus audita Patris morte Regium titulum mox usurpavit. Inde Braedae cum Legatis Scoticis diu collocutus
praeeuntes illos tandem in Scotiam subsecutus est, feliciterque eo appulit paulo post quam Montrosius Regiarum
copiarum Dux Edenburgi capitis supplicio afficeretur.
Dum haec in Britannia geruntur Elector Coloniensis Ferdinandus, idemque Princeps et Episcopus Leodiensis,
urbem Leodium jam diu rebellem ac refractariam viatque armis ad officium compulit. Cum enim, ut supra
indicavimus plebs sine ulla reverentia Principis consularia comitia in vasislet, res eo demum per licentiam
paucorum perducta est, ut excussa onni erga Principem obedientia, sese in libertatem asserere, aut certe alterius
dominationi subjicere
778

niteretur, nam et Legatos in Galliam miserant, et a foederatis Belgii Ordinibus auxilium crebro ac sollicite
petebant. Jamque Consules et Magistratus ejecto supremo Justitiae tribunali Regalia Principis usurpabant,
sibique in cives Jus vitae ac necis artogabant, aliaque multa quae supra potestatem ipsorum erant, impune et
ferociter designabant. Princeps nihil intermittebat ut res lenibus remediis componeretur. Ad extremum cum nullis
rationibus quicquam proficeret, ipse eo proficisci, et rem turbatam sua praesentia ad tranquillitatem reducere
constituit. Id factum anno superiore, mense Julio, quo Princeps una tantum equestri, et altera pedestri cohorte ad
sui corporis custodiam comitatus Bonna visetum, quod haud procul Leodio distat, contendit. Ibi celebratis
Ordinum Comitiis, evocatisque Canonicis Cathedralibus, (quorum tamen pauci cum Decano Aegidio a Bocholts
nescio quam ob causam evocanti Principi paruere.) de statu perturbato, et reducenda Patriae tranquilitate
deliberavit. Interim electi sunt novi Consules Petrus Wilmat cerevisiarius, et Waltherus Hennet Pharmacopaeus.
Ea electio cum de more Principi significari deberet, nihil ejusmodi factum, contra vero ingruente jam nocte,
festiva machinarum explosione velut de Principe triumphatum est. Visum nihilominus Ordinibus patriae
optimum tranquilitatis remedium praesentiam Principis fore. Nam ita esse ingenia Leodiensium, ut quam
praefracti et contumaces in absentes Principes sint, tam prompto obsequio praesentes reverantur. Igitur Princeps
die decima Augusti, comitante sola equestri custodia, et aliquot Patriae nobilibus, ac majore Scabinorum
numero, Viseto Leodium discedit pacato agmine, Praemisso in urbem Cancellario qui Consules de adventu suo
doceret. Cum ad pagum Herstaliium, qui Brabantinae ditionis est, atque ad Principem Orangium spectat
pervenisset, adferuntur literae ex ubre a Cancellario ad Principem scriptae, quibus nunciabat, Confules ei
fignificatum velle, directa esse in Principem ac comitatum ejus tormenta bellica si urbi appropinquaret, vim
insuper trium aut quatuor millium armatorum emittendam, ut venientem aditu prohibeant. Proinde monebat
Cancellarius ulterius ne progrederetur, seque ac suos evidenti periculo, et urbem ultimis casibus ne exponeret.
Urbem totam esse in armis, per omnes vicos et compita discurrere veluti furiosos, maximeque tumultuari apud
portam qua Princeps intraturus sit, auditae ibidem impune voces mortem atque omnia extrema Principi et
486

