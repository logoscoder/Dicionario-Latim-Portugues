revellerent, et desuper vulnerarent. Igitur territi novo mortis genere Germani, terribilem dissolvere phalangem, et
in fuga insatibiliter caeduntur. Ariovistus Rhenum transvectus effugit: Filiarum una capta est.
Summotis Germanis, Belgae (tertiam hos Galliarum partem facit Caesar) libertati suae metuentes, Rhemorum
populari agros incipiunt, et cum ad CCLXXII millia armatorum possent conficere, Caesar praelio abstinens mora
eos fregit, velitationibus semper superior. Separatos deinde aggressus Suessones, Bellovacos, Ambianos, in
fidem, imperatis obsidibus, suscepit. Nervios vino abstinentes, quod luxuriae relanguescere animos, eorumque
remitti virtutem dicerent, et Aduaticos majorum suorum (ex Cimbris erant Teutonisque procreati) fortitudinem
retinentes, vix tandem devicit, quum pene prostratam Romanorum aciem suo exemplo, novisque e castrorum
custodia subsidiis redintegrasset.
191

Nervii e sexcentis ad tres senatores, ex hominum millibus sexaginta vix ad quingentos, qui arma ferre possent,
sese redactos qusti, suos fines oppidaque receperunt, Aduaticos, quod oppidum suum deditum, nova eruptione in
securos conservare tentassent, vendidit.
Inde cum in Italiam profectus Servium Galbam iter ad Alpes, quo magno cum periculo, magnisque cum portoriis
mercatores ire consueverant, jussisset patefacere, Seduni et Veragri persuasum habentes culmina Alpium
perpetua possessione occupari, hyberna Romanorum praesentissimum in periculum adducunt, actumque de iis
fuisset, ni repentinaeruptione in securos irruendo, caedibus eos in fugam propulissent. Caesar pacatam???ratus
Galliam in Illyricum abit. Ei Galli maritimi, ob imperatum frumentum ingens bellum excitant, Osisinos,
Lexobios, Nannetes, Ambiliates, Morinos, Diablintres, Menapios adsciscunt. Auxilia ex Britannia, quae contra
eas regiones est, accersunt. Caesar perpendens omnes homines natura libertati studere, et conditionem odisse
servitutis, priusquam plures civitates conspirarent, partiendum sibi exercitum putavit, ut Treviros, Rhemos,
Aquitanos, in officio contineret, Germanosque a Belgis accitos Rheno prohiberet. Venetorum urbes aggressus,
intellexit frustra laborem sumi, et ne captis quidem oppidis hostium, fugam reprimi, qui paratis navibus se
suaque omnia alio deportarent. Fit ergo navale bellum, sed majus cum ipso Oceano, cujus ex se aestus bis
duodecim horarum spacio incitabat: interdum tanta subsidebat malacia, ut naves loco se commovere non possent.
Erant insuper Romanorum naves rudes, et statim naufragae, quum hostilium rostra sensissent. Una res erat usui,
falces praeacutae insertae affixaeque longuriis, quibus funes antennarum comprehensi, navigio remis incitato
praerumpebantur, iisque abscissis, et concidentibus antennis, omnis usus navium uno tempore eripiebatur.
Reliquum erat certamen positum in virtute, qua Romani facile superabant. Sic victi etiam Veneti, omni senatu
necato, sub corona venierunt. lisdem diebus Q. Titurius Sabinus Unellos, Aulercos, Eburones, Lexobios, P.
Crassus Aquitanos, egregiis stratagematis, sed multa tamen caede subegere.
Sequenti anno M. Crasso et Cn. Pompeio iterum Coss. Germanos cum immensis copiis Rhenum transgressos,
inter quos Usipetes et Tenteri memorantur, petentibus Ubiis adortus in fugam compulit, qui magno numero
interfecto, se in Rhenum praecipitaverunt. CCCC et XXX millia capitum fuisse annotar. Hic vero jam Caesar
Rhenum ponte transgreditur, et Hercyniis Suevum quaerit in sylvis, sed gens ferocissima in saltus et paludes se
abdiderat; et quod acerbissimum Caesari fuit, non fuere qui vincerentur. Dum haec fiunt, M. Cato in petitione
praeturae, praelato ei Vatinio, neglectus, cum legem impediret, qua provinciae consulares in quinquennium,
Pompeio Hispaniae, Crasso Syriae et Parthicum belsum, Caesari Gallia et Germania dabantur, a Cajo Trebonio
legis autore, in vincula ductus, lex perlata est. Cumque Romae jam omnia Pompeius, Crassus et Caesar possent,
Gabinio in Parthos ituro mandatur, ut Ptolemaeum in regnum reducat, rejecto Archelao, quem regem sibi
Aegyptii adsciverant. Ei tamen honor antea habitus a Romanis fuerat, ferturque ejus Archelai avus, qui in
Cappadocia postremus regnavit: Ptolemaeus, ut esset, quod Gabinio daret, Bereicen filiam et ditissimos
Aegyptiorum interemit.
Caesar quasi hic orbis Romanis non Anno sufficeret, classe comparata in Britan- eodem. niam transiit, mira
celeritate. Plena erant tumultu hostico littora, et trepidantia ad conspectum rei novae carpenta volitabant: itaque
trepidaatio pro victoria fuit. Arma et obsides accepit a trepidis:
192

et ulterius isset, nisi improbam classem naufragio castigasset Deus. Deinde pacatis Treviris, classe majore
auctisque admodum copiis, in eundem rursus oceanum, eosdemque Britannos, Caledonias sequutus in sylvas,
unum quoque e regulis Cingetorigem in vincula dedit: Contentusque hisce caedibus (non enim provinciae, sed
nomini studebatur) cum majore quam prius praeda revectus est.
Caesare occidentem ultimum incursante, nondum satis quietum Orientem Gabinius, Syriae proconsul
avarissimus experiebatur. Nam antequam Ptolemaeum reduceret, Aristobulus vincula Romanorum elapsus,
negocium ei facessit. Eo victo et Romam remisso, ex Aegypto revertentem Alexander, filius Aristobuli, impulsis
ad defectionem Judaeorum XXXM, signis excepit infestis, ad montem Itaburium. Quo praelio desiderata sunt ex
acie Judaeorum X millia. Gabinius victor, constitutis ex Antipatri sententia rebus Judaicis, Nabathaeos etiam uno
praelio profligavit: Mithridatem et Orsanem Parthos, Phraatis filios, qui ab Orode fratre pulsi ad Romanos
confugerant, pecunia corruptus dimisit, sparso rumore, quod clam aufugissent. Itaque Romae accusatus est, quod
et Ptolemaeum, injussu plebis, et contra Sibyllina oracula reduxisset, et syriam avare administrasset, inque eum
121

