705

Exegerat annum aetatis fere duodquadragesimum, Princeps, cui parem Suecia nullum, reliquus orbis paucos
dedit.
Ejus morte compertum es,t quod ipse sui casus praesagus pronunciasse fertur: Non in unius capite mortalis
ponendam salutem Ecclesiae, bonaeque causae triumphum, sed in ipsius Jesu Christi Sevatoris Opt. Max. favore
ac patrocini. Ille enim caeso Macchabaeo, Jonathas, Simones, Hyrcanos, in promptu habet, labantis Reipub.
vindices.
Dux Fridlandus postridie praelii Lipsiam statim deseruit, indignatusque serio, aliquos Ordinum Ductores signa
deseruisse, et commilitonum exspoliasse sarcinas, ab eis Pragaepostea capitis supplicia exegit. Henricus
Holckius claves urbis Senatui Lipsiensi restituit. Saxonici eam X Novembris confestim recepere. Victori
exercitui, contra quam accidere consuevit, non ceciderun ex capitis sui jactura animi: quin ad ultionem acrius
exarsere. Dux Vinariensis equitatu Saxonico, et Lunaeburgico confirmatus. Chemnitzium oppidum praevalide
adortus, praesidiarios ad deditionem adegit. Kniphusio Pleissenburgum ineunte Decembri, ipsoque Christi
Natali, Zuiccavia victas manus praebuere. Praesidiarii Bohemiam versus deducti.
Quo die Rex Suecus victorem spiritum emisit, eodem Moltzheimum Alsatiae ei subegit Gustavus Horn,
decimoque post die Otto Ludovicus Rheingravius prope Brisacum equitatum fudit Caesarianum. Et ne fortunam
partium, in capite regis, tanquam mucrone teli, obtusam crederes, Selestadium, valentissima obsidione contusum,
III Decembris eidem Horn subactum est. Mox et Columbaria, seu Colmaria, urbs Imperialis, quam quinquennio
ante Caesariani purioris exercitio religionis spoliaverant, pertaesa insuetae servitutis, simulque verita
praepotentem Euangelici exercitus gladium, se ultro permisit Horn, solenni formula suae libertatis plenam
redintegrationem pacta. Joannes Schmidius Argentoratensis Theologus, quem annis adhinc XX, argentinae
audiebamus, reformati Christianismi exercitium ibi publica autoritate instauravit. Hagenovia similiter Suecicum
admisit praesidium. Franckenthalium 26 Novembris, Friderici Palatini, Bohemiae quondam Regis, partibus
redditum; Hispaniense praesidium in Lucemburgiam deductum est.
At Fridericus ipse Moguntiaci, cum plerasque ditiones avitas, adjutu Regis Sueci, revolcasset ad obedientiam.
fatigatam sortis humanae inconstantia animam Deo reddidit 19 Novembris, relictis decem ex Elisabetha
Britannica liberis impuberibus. Frater ejus Ludovicus Philippus, et ipse per hanc tempestatum <gap desc='Greek
word'/>, paterna haereditate motus, administrationem Electoralium terrarum capessit. Axelius Oxensternius,
regni Sueciae Cancellarius, suscepta Christinae, filiae Regis septennis, regnique haeredis unicae, tutela,
Ludovico regimen Palatinatus tradidit.
Emortualis ille principibus Viris mensis, Coloniensi quoque dioecesi, profugorum Praesulum receptaculo,
funestus extitit. Nam Wolff. Henricus Baudis, evitato Pappenheimiano insultu, Hassiacis auctus cohortibus,
Siburgum Bergensis Ducatus oppidum, cum opiparo commeatu intercepit: exinde exercitu in Coloniensem
districtum transportato, longum et latum de se terrorem in confinia projectavit. Municipia, castella, oppida, inque
iis Lintzium, Blanckenburgum, Vindeca, Reineca, Oberwintera, victas tetendere palmas. Andrnaco vi expugnato,
armati omnes caeso. Orsojum a Guilielmo Nassavio foederatis Belgis subactum.
Interea Colonienses Teubiscum suarum commodo partium muniunt, donatum id municipium suae civitati
obtendentes. Baudis eos desistere hortatur, pergentes inopinato obruit. Id ulciscendi studio prorumpunt
Colonienses, dumque
706

militem quendam in D. Urbani Basilica captivum attinent, ille immisso in nitratum pulverem igne fanum
incendit, trecentosque secum mortales leto dedit. Ita Numinis ira coelestis inquietas hominum molitiones,
turbulentaque consilia flagellat. Quod etiam per Gallias enituisse accepimus.
Inter fratrem enim Regis Gastonem, Aurelianensem Ducem, et Cardinalem Richelium simultatem exarsisse
ferunt. Eam robur traxisse monetae signatione aliisque juribus, quae Dux sibi, ut proximo Coronae haeredi, et
juxta ac regi convenire asseruerit, Richelius negaverit. Igitur indignabundum Aurelianensem fratris regia
excessisse, Regem Aureliano imposuisse praesidium. Cum id sibi dedecori aut periculo fore censeret
Aurelianensis, aliquandiu iis locis suam praesentiam subtraxisse. Scripsisse interim milites, quos commune ei
seu odium, seu gratia partium conciliaverat. Commisso autem praelio inferiores tulere foederati, Dux
Montmorantius in ipso certamine captus est. Sopiendo civili dissidio Rex fratri, ejusdem aulicis ignoscit, exteros
milites exautorri, regno excedere, Montmorantium suo relinqui judicio jubet. Nobilitati, judicibus urbanis,
aliisque qui in partes fratris ivissent, deprecantibus, delicti veniam pollicetur. Praesulibus Albionensi,
Nemausensi, Uticensi, bithuricensi, Agathensi, praestolandam concilii sententiam. In hasce leges reformata pace,
Dux Aurelianensis Lugdunum intravit splendide. At Montmorantio, cui implacabilius Rex irascebatur, majestaris
damnato, irritis pro ipso precibus, cervix Tolosae abscissa, anno aetatis 35. Tanto severitati exemplo perculsus
Gasto, paterno regno demigravit, pactis se non teneri rescripsit: Caeteroquin nihil adversus patriam moliturum.
Paulo ante, sub initium erat Octobris, insolens Orgionis fluvii eluvio, e comitatu regio, circa Boeterras ultra
centum capita delevit.
442

