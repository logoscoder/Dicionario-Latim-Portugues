cum auxilia a finitimis contraxissent, acrius repetito bello, Alexandrum juxta urbem Pandosiam et fl. A
cherontem oppressere. Corpus ejus a Thuriis redemptum publice est, et sepulturae traditum.
Sopyrion quoque Ponto ab Alexandro praepositus, dum adunato XXX millium exercitu Scythis bellum facit,
caesus ab iis cum copiis temerariae inquietudinis poenas innoxiae genti luit.
100

IMPERIUM GRAECORUM. ALEXANDER MAGNUS.
EXtincto Dario, Alexander XXVII annorum juvenis, jam sine aemulo, potissimarum Asiae et Europae partium,
Aegyptique et Cyrenes Dominus, quod reliquum vitae habuit, in perpetuis fere expeditionibus consumpsit.
Primus in Bessum impetus fuit qui Bactrianorum se regem ferebat, qui populus tertiam videbatur Asiatici imperii
partem efficere, et Darius eo cum XXX militum millibus contenderat. Quae causa, ut Alexander oratione et
muneribus de integro incitato exercitu, jam patriam respectante, in Hyrcaniam et Mardos moveret. Prope
Caspium mare Artabazus et Phrataphernes, ad extrema Dario fidissimi, se dedunt Alexandro. Cum iis et Graeci,
qui Dario militaverant. Dum Mardos sylvestrem gentem subigit, Nabarzanes quoque in fidem acceptus est.
Finitimam tradunt multi (sunt enim qui fabulam esse autumant) Hyrcaniae Amazonum gentem, ejusque Reginam
Thalestrin intra Caucasum montem et Phasin amnem imperitasse. Hanc cupidine visendi regis accensam, haud
dubitasse fateri, ad communicandos cum eo liberos se venisse, dignam ex qua regni haeredes generaret. XIII illi
dies datos, honorificeque donatam illam regnum suum, Regem Parthiam petivisse. Hic vero palam cupiditates
suas solvit Alexander, et quem Persarum arma non fregerant, vitia vicerunt, intempestiva convivia, et
praepotandi pervigilandique insana dulcedo, ludique et greges pellicum, omnia in externum lapsa sunt morem,
Continentiam et moderationem, in altissima quaque fortuna eminentia bona, in superbiam et lasciviam vertit,
immemor his moribus amitti opes, abstinentia et fortitudine quaesitas, solere. Principes militum aspernantes
quidem sed recusare non ausos, Persicis ornat vestibus. Pellicibus CCC et LX, totidem quot Darii fuerant, regiam
implet, iis spadonum greges miscentur. Ut patriae uxorumque amorem militibus eximat, captivarum iis, seu
matrimonia, seu consuetudinem indulget, pro numero filiorum in castris genitorium ordinat praemia, pupillis
patrum defunctorum stipendia assignat. Sarcinas totius exercitus, exceptis admodum necessariis, conferri in
medium et exuri jubet. Cumque sermo castris spargeretur, plus amissum victoria quam bello quaesitum esse,
otium expeditionibus interpellat, datoque Parthis praefecto Andragora, ex quo postea Parthorum reges proceati,
Satibarzanem Ariorum Satrapam, qui cum Besso se conjunxerat, acriter persequitur. Relictos ab eo in montibus
milites varia caede consumit. Artacanam capit urbem, adjectaque nova ex Illyrico et Lydia manu, Drangas,
bellicosam nationem, adit. Ejus Satrapes Nabarzanes, sceleris in regem suum particeps Besso, metu
suppliciorum, quae meruerat, in Indiam profugit. Jam nonum diem stativa erant Dranginae, cum Rex a
quibusdam corporis custodibus intestino facinore se petitum resciscit. Delatum ad se Philotas magister equitum
non indicaverat, scorti esse sermonem relatu indignum, reputans. Ob id particeps judicatus conjurationis,
supplicio afficitur: Praefectus equitatus Parmenio pater ejus, amicorum regis vetustissimus, qui Mediae praeerat,
cui rex thesauros CLXXXM Talentorum crediderat, immissis percussoribus, indicta causa extinguitur. Hinc cum
inanes proditionum species anxio animo figuraret, fasces literarum a militibus in patriam mittendarum colligit,
cognitoque ex iis singulorum de se judicio, in unam cohortem contribuit durius opinatos, quam inordinatorum
appellavit, et
101

seorsim a caeteris tendere ignominiae causa jussit, fortitudine eorum usurus in bello, libertatem autem linguae ab
auribus credulis remoturus.
Nihil illis deinde ad bella promptius fuit, incitante virtutem ignominiae demendae cupidine. His ita compositis,
Ariaspos, (qui et Evergetae ob vetera in Cyri exercitum beneficia) Gedrosios, Arachosios, Parymas,
Paropomasadas, Adaspios, aliosque in radice Caucasi populos, vincendo peragrat, ineunte jam Olympiade CXIII,
septendecim dierum spacio, Caucasum superat montem, ubi condita e suo nomine urbe, septem seniorum
millibus considere permissum. Interim Bessus ferox verbis, et parto per scelus regno superbus, Cobaren Medum,
quod canem timidum vehemenitus latrare quam mordere, occupandamque seditione Alexandri gratiam diceret,
occidere destinat. Illo ad Alexandrum se recipiente, Bessus a Bactrianis desertus, in Sogdianos refugit.
Macedones dum illi insistunt, fame in aridis locis pressi, jumentorum onera portantium carne vitam misere
trahunt. Sic tandem Bactra perveniunt. Eo venit et Erigyus, occisi a se dueilo Satibarzanis spolia praeferens. Non
reperto Besso, Susianorum deserta ingressi Macedones plures siti quam ullo antea praelio pereunt. Rex oblata
aqua, solus bibere noluit, ut exemplo patientiae duraret exercitum. Tandem Oxum amnem utribus stramine
refertis incubantes transnavere, quo comperto, Spitamenes assumit doli architectos, Bessumque simulato secreto
innectit vinculis, qui catena collo inserta ad Alexandrum ita perducitur. Eum Alexander Oxyarti, Darii Germano,
tradit, eodem in loco puniendum, ubi regem suum confoderat. Ibi curvatis arboribus, discerptus, et in frusta
concisus est parricida perfidus, particulae carnis ejus per aerem fundis disjectae.
Inde ad Branchidas itum, quorum majores Milesii, in gratiam Xerxis violato quondam templo, hasce sedes
acceperant. Ob id inermes deditique jubente Alexandro, jugulantur, crudeli sententia majorum culpas ab innox iis
posteris exigente. Iniqutatem mox ultus est Deus. XX latronum millia montes insederant, qui pabulantes
65

