meruit. Philippus Maximiliani e Maria Burgundica filius, Belgarum princeps saltutatur. Alberto Saxoni
praemium militiae datum a Caesare Frisia, e qua ille nihil fere praeter labores et sanguinem tulit. Nam dum eam
feralibus dissidiis fluctuantem subigere tentat, morte intercipitur. Filii Georgius et henricus, quod imperfectam
victoriam prosequi anniterentur, cladibus quidem implevere Frisiam, sed semetipsos simul viribus pecuniisque
exhauserunt; Frisii alieni, multoque servilis impatientes jugi, in libertatem semet, sed cruento Marte, vindicarunt.
Durius bellum Italiae incubuit. Ferdinandus Rex Neapolitanus, mente subdola, nemini fidus, decesserat anno M
CCCCXC IV. Rem paternam susceperat Alfonsus, nihilo gratior Italis quam pater, cujus imitabatur sordes,
impietatem, saevitiam, libidines. Francis imperabat Carolus VIII, qui Francisci Britonum ducis filiam,
Maximiliano pactam, praeripuerat, Henricum VII Anglorum regem auro placarat, bellum Galliae inferentem. Ei
spes ingestae amplissimae, per odia subditorum in Aragones, totius Apuliae, ac per eam Siciliae Graeciaeque
occupandae. Favebat juris species, quod exstincta familia Andegavensium, ultimi ex ea stirpe regis testamento
haeres esset scriptus. Incitabant Neapolitani exules, incitabat Ludovicus Sfortia, ut nepotem suum, cui Alfonsi
regis filia nupserat, per bellum Gallicanum Mediolanensi ducatu depulsurus. Incitabat initio et alexander
Pontifex, Alfonso infensus: qui cum se ei metu Gallorum submitteret, Caroloque insuper tributum offerret,
remorari tamen iter institutum, in quod plurimi sumtus effusi erant, nequivit. Carolus paulo XX annis major, XX
peditum, quinque equitum millia in Italiam duxit. Joannes Nauclerus L millia armatorum ei, praeter aliorum
fidem, tribuit. Maximilianus Caesar, oblata sibi a Ludovico Sfortia in conjugem Blanca Maria, corpore animoque
elegantissima virgine, ducis Mediolanensis Joannis Galeatii sorore, exuerat offensam, quam ex intercepta
Britonica sponsa conceperat in Carolum. Ferdinandus Hispanus, restitutione Perpeniani et agri Ruscinonensis,
Gallis erat devinctus. Itaque a nemine impeditur Carolus: urbes Italicas, novis passim imperiis studentes, sibi
adjungit. Joannes quoque Galeatius, dux Mediolanensis, adolescentulus, seu fato, seu veneno raptus, vacuum
Sfortiae patruo locum facit. Petrus Medices Reip. Florentinorum princeps, quod metu adductus Pisas, Liburnum,
aliaque ditionis Florentinae oppida, Carolo permisisset, urbe ejicitur. Florentini pecunia adjuvant Carolum,
oppida ei concedunt sua, quoad Neapolin intrasset. Alexander Romae exceperat Ferdinandum, Alfoni filium,
cum copiis: Sed audito, omnia prospere Carolo evenire, jamque teneri ab eo Viterbium, inops consilii dimittit
Neapolitanos, Carolum in urbem, seipsum Adriani in molem recipit; conscius sibi, quam turpiter solium
Romanum adeptus, quanta cum infamia ei praesideret. Sic Romam intrat Carolus, extremo anni nonagesimi
quarti die, largitione et promissis corruptus, ne a spurcissimo Pontifice poenas scelerum exigeret.
Inauguratur ibi regno Siculo, Gemum vel Zizimum, Bajazetis fratrem, bello adverfus Turcam gerendo usui
futurum, ad se traducit. Sed Pontifex petitioni Bajazetis satisfacturus, quicum occultam contraxerat amicitiam, id
egit, ut vixdum Neapolin translatus Gemes vitam finiret, non sine perspicuis
573

propinati veneni notis. Sola arx Neapolis impetum Gallorum aliquandiu sustinuit. Caetera regni omnia ultro
Gallis deditionem fecere. Alfonsus rex gnarus, quanto in odio apud suos esset, Ferdinando filio tradiderat
regnum, Jovinianus Pontanus abdicationis formulam conscripserat. Nemo enim crudelis vir fortis esse solet.
Messanam profectus, abstinentia coepit monastica veteris vitae flagitia piare. Eum Ferdinandus filius, arreptis
navibus, celeriter insequitur, nullo fortitudinis specimine edito. Simul Fridericus, frater Alfonsi, qui classe
tenebat mare, inglorius fugit. Diceres, Dei nutu, adultos reges ac senes per adolescentem castigari. At sicut per
aestatem extremo in septentrione sol ubi occidit, modico post intervallo oritur vicissim: Sic et quae Gallis affulsit
fortuna, repente evanuit, Aragonensibus refulsit iterum. Ut enim in summo erant Galli honore initio, ob virtutis
opinionem: Sic cognita eorum rapacitate, aliisque flagitiis, foedum sui odium excitarunt. Rex ipse, cum antea
bellum spiraret in Turcas, subitaneae felicitatis sensu corruptus, nihil seriae rei agitabat. Nobilitas Italica
contemptui erat Gallis, eum rerum successum virtuti suae tribuentibus. Quare cum Alfonsus et Pontifex Venetos,
Ferdinandumque et Caesarem de auxiliis sollicitarent, jamque Ludovicus Sfortia metueret Gallos, quos
adjuverat, praesertim Novaria spoliatus nuper a Ludovico, Aurelianensi duce, facile ictum foedus est de Gallis
Italia exturbandis. Carolus exhausto opibus regno Neapolitano, modica ei pro tempore praesidia imponit; ipse
reflectit iter Romam versus, exiturus Italia, priusquam confoederati copias in unum contraxissent. Sed antequam
discederet neapoli, Ferdinandus Hispanus Rhegium, extremis in Calabriae finibus oppidum, munierat. Mox
Calabriam quoque et Apuliam, adductis e Sicilia praesidiis, Aragones recuperarunt. Novem millia reducebat
secum Carolus, quae nec ipsa retinuit integra, cum et Senensibus imponeret praesidium, et Genuam aliquot
cohortes mitteret, Florentinos alienavit, non redditis, quae illi tradiderant, oppidis. Igitur Veneti eum et Sfortiani
cruento ad Tarum amnem praelio excepere, quo victores quidem Franci, at per Stratiotas Graecos, Venetis
militantes, praeda et impedimentis exuti sunt. Morbum, quem Gallicum vocant, Neapoli secum in Galliam miles
traxit. Ferunt Hispanos eum ex Africa novoque orbe advexisse. Novariam confoederati obsidebant, quam a
Ludovico, qui post Francis imperavit, interceptam diximus, antea Mediolanensibus subjectam. Ibi Gallorum jam
duo millia fame interierant: reliquorum miseriis motus Phio. Cominaeus, Orator regis Francorum, omnibus
modis id egit, ut pactis induciis, liceret eis egredi salvis, atque interim pax cum Sfortia et Venetis fieret. Ea
confecta fuit sane, sed infida, quum nec Sfortia suppetias Gallis promissas praestaret, sed Ferdinando

359

