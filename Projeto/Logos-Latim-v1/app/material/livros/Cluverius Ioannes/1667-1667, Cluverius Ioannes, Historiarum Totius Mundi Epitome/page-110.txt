miserabili et praematuro exitio pependit poenas, unico tantum anno invidiosa in dominatione exacto, cum
magnam partem Ituraeae Judaico adjecisset regno. Successit frater Joannes Alexander, fraterno et ipse sanguine
cruentus. Alterum enim fratrum regno inhiantem peremit, alterum privata contentum fortuna in honore duxit.
Cum Antiochus Grypus, qui et Philometor, et frater ejus Cyzicenus, mutuis cladibus Syriacas vires attererent,
nec suppetias suis ferre possent, Ptolemaidem Alexander obsidione cinxit, Zoili Dorensium tyranni et
Gazaeorum agros vastavit; Illi e Syriae Regibus destituti, Ptolemaeum Lathurum fratrem Alexandri e Cypro
advocant, quem cum astu aliquantisper, simulato compositionis studio, detinuisset Alexander, ut interim
Cleopatrae matris opibus confirmaretur, comperto dolo infensiorem, ut par erat, reddidit. Vastata igitur Judaea,
Alexandrum secus Jordanem acie vincit, XXX Judaeorum millia occidit, expugnat Ptolemaidem, vicos et castella
diripit. Jam in eo erat, ut Aegypti regnum, quo eum mater privaveraret, recuperaret, cum ipsa ingentibus cum
copiis venit in Syriam, ducibus Chelcia et Anania Judaeis, Ptolemaidem vi recepit, et Judaeos e periculo a
Ptolemaeo ipsis impendente, majore Dei miser atione in suos, quam sua virtute, exemit. Caeterum Ptolemaeus
Alexander, territus matris atrocitate, reliquit eam, periculoso regno securam ac tutam vitam longe anteponendam
ratus. Cleopatra vero timens, ne major filius ab Cyziceno ad recuperandam Aegyptum juvaretur, ingentia Grypo
auxilia, et Selenen uxorem, nupturam hosti prioris mariti, mittit, Alexandrumque filium per legatos in regnum
revocat. Cui cum occultis insidiis exitium machinaretur, occupata ab eodem interficitur, spiritumque non fato,
sed parricidio dedit: digna prorsus hac mortis infamia, quae etiam matrem toro expulit, et quas filias viduas,
alterno fratrum matrimonio fecit: et filio alteri in exilium acto, intulit bellum, alteri erepto regno exitium per
insidias machinata est. Sed nec Alexandro caedes tam nefanda indulta fuit. Nam ubi primum compertum est,
scelere filii matrem interfectam, concursu populi in exilium agitur, revocatoque Ptolemaeo regnum redditur.
Interim Alexander Judaeorum rex, periculo externo defunctus, Gadaram, Amathuntem, Gazam capit, cum paulo
post Antiochus Grypus Heracleonis periret insidiis, anno regni nono supra vigesimum. Ei succedens filius
Seleucus bellum gessit cum patruo Cyziceno, eumque tandem praelio captum cum occidisset, non multo post ab
ejus filio, Antiocho Eusebe, una acie victus totaque Syria expulsus est. Fuga deinde petens Ciliciam, quod
exactionibus fatigaret subditos, a Mopsuestenis in regia cum amicis suis exustus, fratrem Antiochum
successorem odii in patruelem habuit. Qui et ipse victus ab Eusebe, vitam simul exercitumque amisit. Post eum
tertius Grypi filius Philippus, assumpto diademate, in parte regnavit Syriae. Cui quartum adjunxit Ptol. Lathurus,
e Cnido accitum Demetrium Eucaerum, eumque apud Damascum regem constituit. His duobus fratribus strenue
adversatus Antiochus Eusebes brevi et ipse periit. Vocatus enim in auxilium Galadenorum reginae, cum Parthis
bellum gerentis fortiter dimicans occubuit: Syriae regnum penes fratres, Philippum ac Demetrium remansit.
Demetrium hunc Judaei, ab
174

Alexandro rege suo, ob crudelitatem ejus dissidentes (qui bello intestino ultra LXI Judaeorum millia peremerat)
Sicima attraxerunt, castrisque ibi positis, frustra tentavit Alexander Judaeos adversae factionis ad se traducere.
Demetrius enim omnes Alexandri mercenarios, Pisidas et Cilices occidit in acie, Alexandrum ad montes
capessere fugam compulit. Tunc miserati Regis fortunam Judaei, confluxerunt ad eum circiter VI millia, quorum
metu Demetrius, desperato belli eventu, retro abiit. Ejus destituti ope, qui alterius partis remanserant, inferiores
pugna Alexandro fuere; quorum ille octingentos, dum epulatur cum pellicibus, crucifigendos curavit, immani
spectaculo: octo millia egit in exilium, haud obscuris proditus documentis, non divino majorum, sed impuro
mundi hujus spiritu in quodvis scelus ferri.
Dum haec fiunt, Demetrius Eucaerus majorum improba aemulatus exempla, Philippum fratrem Syria spoliare
aggreditur. Ille accitis Arbum Parthorumque auxiliis, fratrem in eas redigit angustias, ut deditione facta, ad
Mithridatem Parthorum regem captivus mitteretur. Ibi is morobo est absumptus, Philippo interim totius Syriae
dominatum sibi asserente.
Sed renascentibus semper fratrum odiis, inexpiabili bello et reges et regnum Syriae consumebantur. Etenim
Antiochus Dionysius, occupata Damasco, regnum Cavae Syriae adversus Philippum fratrem usurpare coepit,
Aretamque Arabiae regem bello adortus, fratri occasionem praebuit Damascum invadendi. Jamque tenebat
Philippus urbem, cum fraudatus proemio proditor, mutata sententia, eadem facilitate exclusit promissorem, quo
antea admiserat. Antiochus iterum in Arabes profectus, dum vincit, occiditur: Aretas Coelesyriam, non invitis
Damascenis, sibi vendicat: Alexandrum quoque Judaeorum regem apud Adidae territorium praelio superat,
certasque pactus conditiones, militem reducit in Arabiam.
Hinc Alexander, debilitatis accisisque per Arabes Syriae regum opibus, multas Syrorum, Idumaeorum et
Phoenicum urbes suam in potestatem redegit: Parebantque Judaeis ad mare Stratonis turris, Apollonia, Joppe,
Jamnia, Azotus, Gaza, Anthedon, Raphia, Rhinocura: e mediterraneis Idumaeae, Adora et Marissa, totaque
Samaria. Adhaec Scythopolis, Gadara, Gaulonitis, Seleucia, Gabala: Moabiticae etiam urbes, Esebon, Medaba,
Lemba, Oronas, Thelition, Zara, Pella. Posthaec Alexander ex temulentia morbo contracto, et triennio integro
quartana vexatus, nec tamen abstinens a castrensibus officiis, tandem exhaustis viribus fato concessit in
Gerasenorum findibus, quum obsideret Ragaba Castellum, ultra Jordanem situm. Moriens Alexandrae conjugi
autor fuit, ut Pharisaeos, quorum seditionibus ipse exagitatus fuisset maxime, ex infensis benevolos sibi
110

