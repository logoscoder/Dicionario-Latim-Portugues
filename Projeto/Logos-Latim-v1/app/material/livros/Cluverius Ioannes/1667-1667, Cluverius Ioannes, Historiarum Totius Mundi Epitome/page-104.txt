Romam asportata. Caeterarum urbium moenia diruta, arma adempta, concilia abolita. Quantas opes et abstulerit,
et cremaverit, hinc scias, quod Corinthium aes, toto orbe laudatum, illi incendio superfuit. Nam et aeris notam
pretiosiorem ipsa opulentissimae urbis fecit injuria; quia incendio permistis plurimis statuis atque simularcis,
aeris, auri argentique venae in commune fluxere. Hic finis libertatis Graeciae, cui tanquam provinciae deinceps
Praetor Roma missus est, Achaiae non Graeciae appellatus, quod Graeci essent subacti, principatum obtinentibus
Achaeis. Mummius abstinentme sane virum, sed literarum adeo rudem egit, ut cum praestantissimorum artificum
tabulas Romam portandas locarat, juberet praedici conducentibus, si eas perdidissent, novas eos reddituros.
Deleta Corinthus eodem anno, quo Carthago,
163

post annos DCCCCLII, quam ab Halete Hippotis filio condita fuerat.
Per illa tempora cum Judaea affligeretur, in Aegyptum migravit nobilislimus Judaeorum Onias, summi
sacerdotis filius, templumque Jerosolymitano aemulum in Heliopolitana regione permissu Ptolemaei
Philometoris struxit; qui idem rex templum Garizitanum a Samaritis contra legis Mosaicae sententiam
aedisicatum pronunciavit, illudque defendentes capitis addixit supplicio.
E Graecia Polybius et Panaetius, praecellentis ingenii viri, domi militiaeque Scipionem Africanum comitati sunt.
Scipio enim semper in arma pariter aut studia intentus, aut corpus periculis, aut animum disciplinis exercebat.
Familiaris quoque eidem traditur fuisse P. Terentius Afer, Comicorum praestantissimus. Eo paulo vetustiores
Statius Caecilius et Pacuvius Tragicus isto temporum tractu decessere. Per istos et Afranium, ut ait Vellejus,
dulces latini leporis facetiae suppari aetate nituerunt. Aristobulus Judaeus, Philosophus peripateticus,
explanationum in Mosen commentarios molitus, Aristarchus Samothrax Grammaticus, qui et Ptolemaeum
Euergeten erudiit, et XL discipulos claros reliquit, Crateti Pergameno multum certaminis excitavit. Coeperunt
etiam Philosophia et Rhetores ludos Romae habere, de quibus C. Fannio, M. Valerios Coss. senatusconsultum
editum, ut M. Pomponius Praetor animadverteret, uti Romae ne essent.
Venerunt Athenis Carneades, Critolaus et Diogenes, et ab Africano, Laelio, Furio, aliisque juvenibus studiose
audibantur. Quamobrem veritus Cato, ne verbis potius quam rebus insuesceret juventus, Philosophos
Rhetoresque in Graeciam redigendos, importuna providentia disseruit, dimittendosque legatos, quorum uno
Carneade argumentante, quod veri esset, haud facile discerni posset. Idem Cato ferreae homo valetudinis, populi
Romani historias contexuit; Posidonius, qui et in Aegyptum comes ivit Scipioni, Persei regis historiam et mors
Ptolemaei descripsit.
PTOLEMAEUS VII. PHYSCON, qui et EUER GETES.
DEMETR IUS NICANOR, ANTIOCHUS SEDETES, ALEXANDER ZEBINA.
ANTIOCHUS GRYPHUS, ANTIOCHUS CYZICENUS, Reges Syriae. ATTALUS ET ARISTONICUS Reges
Asiae.
QUINTUS CAECILIUS METELLUS, SCIPIO AEMYLIANUS, TIB. ET CAJUS GRACCHI, Principes
Romanorum.
POtentiae Romanorum prior Scipio viam aperuerat, luxuriae posterior aperuit. Quippe remoto Carthaginis metu,
sublataque imperii aemula, non gradu sed praecipiti cursu a virtute descitum, ad vitia transcursum; vetus
disciplina deserta, nova inducta: in somnum a vigiliis, ab armis ad voluptates, a negotiis in otium conversa
civitas. Tum Scipio Nasica in Capitolio porticus, tum quas praediximus, marmoreas Metellus, tum in Circo Cn.
Octavius multo amoenissimam moliti sunt: publicamque magnificentiam secuta privata est luxuria. Triste deinde
et contumeliosum bellum in Hispania, duce latronum Viriato, ita varia fortuna gestum, ut saepius Romanorum
geretur adversa.
In Aegypto, Syria, Asiaque deteriores etiam regum principumque mores exstitere, quos ut assolet, reliqu um
vulgus sectabatur. Caedes crebrae etiam cognatorum, fratrum, filiorum, imo parentum auditae, nihil sacri
profanique habitum ab illis, quos legum et pietatis custodes, vindicesque esse vel maxime oportebat. Aegyptum,
post mortem in Syria Philometoris, frater ejus Cyrenarum rex accepit, usitatum regibus Aegyptiis nomen
Ptolemaei gerens, quod Euergetis cognomento auxit, ab Alexandrinis justius <gap desc='Greek Word'/>
appellatus, prout Athenaeus
164

l. 12. Dipnosophistarum memorat. Communius nomen Physcon fuit, quia tanta ventris crassitudine laboravit, ut
nec sine baculo incedere nec quisquam eum amplecti ulnis posset. <gap desc='Greek Word'/> enim Graecis
majus intestinum est. Quotidiana Rex luxuria ita marcuit, ut non solum regiae majestatis munia intermitteret,
verum etiam sensu hominis nimia sagina careret. Hic tamen initio Aristarchi discipulus cum esset, inter doctos
numeratus, libros commentariorum scripsit, ao Athenaeo non semel laudatos. Excaecatus autem fortunae
blanditiis, crudeliter et indigne habuit subditos, incensa ob id a populo regia clam profugit in Cyprum, majetas
regni ad Cleopatram ejus sororem et conjugem translata est. Eam repudiaverat Physcon, incestumque cumulans
incesto, filiam ipsius vi compressam, matrimonio sibi junxerat. Furens igitur ob tributam sorori Aegypti
potestatem, filium quem ex illa habebat, occidit, caputque ejus ac manus et pedes mittit matri. Adeo omnem
104

