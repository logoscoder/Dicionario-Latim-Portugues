onerari. Chronici collector Belgici eam Jodoci designationem, mortuo Reperto, factam narrat. id constat,
communi principum suffragio designatum Fridericum Brunsvicensem, non imparem tanto fastigio. Sed eum
Moguntinus Praesul, scelerata Waldeccii Comitis opera, cum ad diadema suscipiendum veniret, in itinere
interemit. Unde proverbio vulgatum: Moguntia ab antiquo nequam.
Igitur deinde Rupertus Bavatus, Elector Palatinus, de Ludovici IV genere, insignis justitiae cultor, ingeniique
acerrimi, Caesar creatur Bopardiae, anno ipso salutis millesimo quadringentesimo. Fridericus Coloniensis
diademate eum Coloniae insignivit, quandoquidem Aquisgranenses fidem Venceslao datam praetexerent.
Rupertus autem postea et illos, et alias civitates Venceslao studentes, redigit ad obedientiam.
Italia tunc, praeter luem, bellis vexabatur Mediolanensis Galeatii. Bononienses, qui Bentivolum legerant
Dominum, et Faventini, magno in discrimine erant, nec in minore Florentini. Ergo vocatur Rupertus, ducentena
ei promittuntur florenorum millia, sed ea conditione, ne percipiat pecuniam, nisi cum Galeatii
534

terram exercitus ejus attigisset. Bonifacius Papa decimas interim sacras Caesari indulgebat. Quas cum Electores,
Moguntinus, Trevir et Coloniensis, dare abnuerent, imperium, quod sub Boemis, Carolo et Wenceslao,
languescere coeperat, sub Ruperto defecit aperte. Nam tota Italia a tyrannis undique subacta, ingressus ipsi
Ruperto interclusus est. Venit sane in Brixianum agrum Caesar, pernegans Ducem esse Galeatium, quem
largitione corruptus dixisset is, cui ob indignitatem imperium sit ademptum. Sed Galeatii copiis impar, accepta
clade, Tridentum rediit. Inde vocantibus Venetis, Patavium est delatus, quo Florentini Oratores sumptuosissimo
quidem apparatu, sed copias illius desiderio minores, ut bellum resumeret, transmiserunt. Ductores erant Sfortia
Attendulus, tunc primum nosci coeptus, et Balthasar Mutinensis. Quumque copiarum tenuitati pecuniarum
quoque paucitatem addidissent Florentini, nec Pontifex Venetique palam in auxilium descenderent, austerus re
infecta Caesar, rediit in Germaniam.
At Bonifacius Pontifex, Simoniacus et indoctus, Romae ad subjectionem reductae gloria et pecuniis Jubilaeo
anno perceptis auctus, rem aggressus est novam, quae Pontifices Romanos non minus orbis Christiani, quam
Romanae urbis dominos reddidit. Legem promulgavit, non licere cuiquam sacerdotii, ad quod promoveretur,
beneficium adipisci priusquam primi anni reditus, pecuniis aestimatos, Pontificali aerario dissolvisset. Soli
Angli, cum legi in summis sacerdotiis parerent, in minoribus eam contempserunt. Ladislaus Neapolitanus, Caroli
filius, autore bonifacio, Cajetae coronatus: Urbani in Carolum sententia antiquata est.
Caeterum Mediolani Dux, digresso Ruperto, copias illius respectu in Lombardia retentas, ad Albericum misit,
Bononiam et Bentivolum oppressuras. Fusi sugatique Bononienses, eorumque auxiliatores Florentini: occiso
Bentivolo, Albericus patentibus portis in urbem introductus. Trepidatum tunc per universam Italiam, apud
Florentinos praesertim, incendio propiores. Sed Galeatius, oborta inter summas cupiditates et furores febricula
exstinctus, metum dempsit Italicis: filiis Joanni et Philippo Mariis ditiones, cum odiis subditorum, subditis bella
reliquit. Albericus a Ladislao Magister equitum creatus, Neapolin Ludovico Andegavensi, prioris illius filio
studentem, recepit; Balthasar Cossa Pontifici, Bononiam; Florentino Pisas, a Gabriele Maria, tyranno exule sibi
venditas, armis subegerunt.
Ladislaum mox in Hungariam nova procerum conspiratio traxit. Sigismundus ibi olim de duobus et triginta
nobilibus sontibus supplicium sumserat, quod nullum sibi regi officium praestare voluissent. Conflatam ex ea
severitate maximam invidiam, res ejus prosperae aliquantisper texerant: Clades Nicopolitana in lucem eam
protulit. Facta, autore Papa, conjuratione, comprehensus duobus a juvenibus Gariis custodiebatur, filiis Niconis,
inter caeteros interrempti. Ladislaus, nondum satis confirmato Apuliae regno, in Hungariam evocatus, Jaderam
oppugnabat. Sigismundus interim matri juvenum Garensium persuadet, non defore, si interimatur, vindices necis
suae: Sin ipsorum opera dimitteretur, maxima a se et certissima eos praemia manere. Dimissus brevi, aut
perterruit, aut punivit adversarios. Ladislaus, Jaderam urbem obsidione premit recipitque, festino perculsus est
nuncio. Neapolitanos in rebellionem animis apparatibusque propendere. Quare Jadera Venetis, quorum pluries
fuerat, vendita, Neapolin rediit, et severiori quam prius disciplina usus, neminem in regno esse permisit, quivel
oppidi, vel arcis retineret dominatum. Galeatii interim mortui ditiones, aut pulsi antea tyranni, aut praesidiorum
duces occupabant.
535

Multi per ea tempora, sicut et semper, post schismatis originem de unione Ecclesiae tractatus sunt habiti. Quibus
dum intenditur, nonus Bonifacius, putrescente virili membro periit. Carmen ei dictum a Theodoro Urico
Theologo:
Heu Simon regnat, per munera quaeque reguntur,
Fudiciumque pium gaza nefanda vetat.
Curia papalis fovet omnia scandala mundi,
Templaque sacra facit perfidiosa sorum.
Suffectus Bonifacio in Septimum Innocentium Colmas Sulmonensis, jurejurando spopondit, quam primum esset
pro unione requisitus, Pontificatui renunciare. Eo desunctio, purpurati singuli dira caput suum execratione
detestati, se, si deligerentur, in autoritate concilii futuros. Interim cum et vero Pontifice, et optimo Imperatore
335

