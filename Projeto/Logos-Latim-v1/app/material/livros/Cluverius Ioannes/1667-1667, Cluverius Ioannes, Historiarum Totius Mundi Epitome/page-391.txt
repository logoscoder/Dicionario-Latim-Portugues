Imminebat etiam Rigensi Reip. periculum ingens, quo Pontificias Stephani regis molitiones retunderet, et
quosdam suos malae fidei legatos damnasset capitis. Sed illud mors subitanea regis Poloni antevertit. Quo
quidem tempore locustis in Thracia, anatibus et anseribus pluere visum in Croatia Leonclavius oculartus restis
memorat, tanta multitudine, ut locustae universos absumerent ejus anni fructus; anatibus contra plurimi mortales
alerentur.
Ut diversa terrarum sors, sic hominum eluxit. Maximilianus Austriacus, frater Caesaris, a parte Polonorum rex
dictus, cum exercitu Cracoviam processerat. Sed victus rejectusque a Joanne Zamoiscio, militiae simul et archivi
Polonici magistro, qui Sigismundo Joannis III Sueci filio studebat, reflexit iter in Silensiam, ubi obsessus
captusque, cessione regni redimere jubetur libertatem. Sigismundus maternum genus regiae Polonorum stirpi
debens, etiamnum regno potitur, principum Christiani orbis vetustissimus.
Nec felicior Teutonum aliorum in Galliam expeditio fuit, Henrico Navarraeo suppertas ferentium. Fridericus
sane Danorum rex eas festinari jusserat. Augusto deinde Septemviro apoplexia mortuo, Christianus F. Augusti
impense iis incubuerat. Tandem cum Cardinales Borbonius et Guisius, aliique Pontificiorum duces, excindere
prorsus Navarraeum niterentur, sera satis Germani auxilia adornarunt. Peditum viginti, equitum quinque millia,
vexatis ubique popularibus suis, Alsatis maxime, affictorum onerati diris perruperunt in Galliam, ubi foede
accepti a Guisianis, et defectione diminuti Helvetiorum, per varias caedes et aerumnas pauci, omniumque rerum
egeni in Germaniam remearunt. Pauciores propositi tenaces ad Henricum se penetrarunt. Nec majori rerum
gloria Lancastrius in Angliam est reversus, accusata Hollandorum temeritate. qui praepotentem Hispanorum
regem vellent armis sustinere, vicissm ab iis audiens sublestae fidei gubernator.
Sic ad annum LXXXVIII venerant opera mortalium, quo finem eorum, aut ingentem praedixerant mutationem
fore docti. Eo quidem Sigismundus Poloniae administratione adita, maximilianum dejecit. Fridericus II Danorum
Rex laudatissimus, anno regni XXX, vitae LIV, Anderschoviana in arce clausit vitam, latissimum septentrionis
imperium Christiano IV filio undecenni relinquens. Cui adjuncti moderatores Reip. Nicolaus Kaas, Georgius
Rosecrantzius, clarissimi literis Oligeri parens, Christophorus Walkendorfius, Petrus Munkius, regni
prudentissime clavum tenuere. In Hollandiae foederato Belgio admotus est ad gubernacula Mauritius, digna suo
parente Guilelmo, avoque materno Mauritio Saxone soboles. Classis Hispanorum navibus CXXV praegrandibus,
XX militum, decem nautarum, duo machinarum millia vehens fortunae ludibrium facta. Jam Iccium portum
praeterlegebat, Flandriae CCC navium classi conjungenda, cum Fr. Dracus a tergo eam vexare catenis per
tormenta emillis coepit. Alfonsus Peresius, Medinae Sidoniae dux, tanto cum maris imperio ab Hispano missus,
ut occupata Anglia, reliquis gentibus a Pontifice alienis maximum incuteret metum, prope Caletum ancoras jecit.
Dracus, cum octo picis, sulphurisque plenas naves per noctem aspirante valide vento, in classem hosticam
immisisset, sublevatis aut rescissis anchoris discedere cogit Peresium, fugatas naves eminus globis impetit
laceratque. Flandri, aut ob excubantes ad Dunkerkam Batavos, pelago se non ausi committere, aut vento adverso
repressi sunt. Mox ut coelitus pugnatum intelligas, continuos dies abeuntem Hispanam classem Africus
procellosus infestat, dispergit,
624

ad extrema Daniae littora propellit, cogitque circumnavigata eminus Britannia, laceras reliquias in Hispaniam
reportare. Ita surrexit Deus, et judicavit causam suam, quas aplustria Hispanorum voces miro omine
praeferebant.
Eodem anno in Galliis Henricus III, a Guisiano factione conspicatus se in ordinem cogi, propriisque contemptui
subditis fieri, dolum dolo ulciscitur. Simulata in Guisios fratres benevolentia insigni, cum spe ampla ad se
venientes subito occidi jubet, alios conjuratores in carcerem mittit. Catharina Medicaea regis mater, quarta
nonnullis Francorum dicta Furia, seditionum altrix, dolore animi exstinguitur. Parisienses Carolum Maynium,
Guisiorum fratrem, gubernatorem dicunt Lutetiae et Francorum Insulae, regis nomine omissio, adversus quem
justa gesturi arma, sorbonistae pronunciabant, Maynius contractis undique vitibus religionem Romanam se tueri
velle edicit, Lugdunum, Rhotomagum, Aurelias, Ambianum adjungit sibi. Rex Henricus Navarraei et nobilitatis
succinctus auxiliis, jam Romanensium dissipatis copiis, Lutetiam fame urgebat, cum detestando exemplo
Jacobus Clemens, Dominicanus Monachus, petito regis alloquio, venenato ejus ilia cultro perfodit, ex quo
vulnere intra XIV horas decessit, haerede scripto Henrico IV Navarraeo; cui statim, utriusque religionis
libertatem pacta nobilitas, jusjurandum dixit. Sicarius eodem cultro, quo regem confixerat, ab ipso jugulatus
periit. Divisis aliquantisper copiis, ut Guisianos moraretur rex novus, varia expugnat oppida. Elisabeta eum
regina et milite juvit, et Hispano, utriusque hosti, denuo per Antonium exulem in Lusitania facessit negotium.
Martinus Schenckius occupata Bonna, neomagum obruere parans, ipse aquis obruitur.
Signismundi Poloni meuntes regni curas Theodorus Moschus oneravit, ademta Suecis Nerva Russica, eique
vicinis arcibus. Mox et Tartari praedae habentes extrema Poloniae, quod Niscoii Cosaci in Tauricam
Chersonesum irrupissent. Pax de Turca Zobelinis pellibus redemta, de Tartaris pensione XX millibus
Ungaricorum.
Feliciora Christiani IV primordia nuptiae sororum ejus annae et Elisabethae insignierunt: illa Jacobo sexto
Scotorum regi, haec Henrico Julio Brunsvicenfium duci, pompis splendidissimis Cronenburgi junctae, crescente
391

