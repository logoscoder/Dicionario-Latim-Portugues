impetranda, de stipendiis persolvendis, praemiisque benemeritis exhibendis, tradebant, quibus humaniter a
Parliamento responsum est. Quod insuper quidquid a Protectore inde ab anno millesimo sexcentesimo
quinquagesimo tertio, usque ad millesimum sexcentesimum quinquagesimnm nonum actum et transactum erat,
abolitum ivit. Alios quoque Tribunos Ductoresque, quos inter Tribunus Lambertus Doesburgius, Berius aliique
plures quam trecenti, novam petitionem exhilbentes, exautoravit. Septem Commissarii exercitui praeficiuntur,
atque adeo ipse Fleedwood, Legatinomine universis praepositus copiis, loco movetur. Tribunus Lambertus, se
inter septem Commissarios non numerari, aegre ferens, Albam Aulam, divi Jacobi fanum, Sommersetense
palatium, omnesque praecipuas vias, imposito milite sibi communiv it. Deinde pedes, aliquot stipatus militibus
Westmonasterium versus contendit. Sed Tribunus Morleus introitu ipsum prohibuit, et parum res a pugna,
tumultuque aberat, sed auctoritate senatus, Uterque arma ponere jubetur, et Lambertus, inter septem
Commissarios ductus, conquievit. In Norvegia Bielkius Danorum Dux, aliquot castella Suecis eripiebat, resque
horum in iis partibus haud parum turbabat. Interea in Holsatia quinquies mille et ducenti Danici equites quater
mille et sexcenti admodum pedites, et tria Belgarum militum millia, in Funiam trajecturi, navem conscendebant.
Poloni Germanique in continente hostem observare jubentur, sed hi paulo post Generalis Eberstenii industria, ex
Julia in Funiam, quoque transvehuntur.
Classis Hollandorum, quoque feliciter Neoburgum in Funia appulit. Hae copiae exscensionem facturae Danos
pedites praemittebant. Belgae duce Killegraeo subsequuntur, Buatus Nobilis Gallus,
837

postea nobis memorandus, inter assiduos Suecorum ictus, primus pectore tenus per undas, terram versus vadavit,
aliis intrepide sequentibus, qua audacia Sueci perterriti, deserto litore, sine ordine in urbem irrumpunt. Paucis
post diebus Sueci unitis denuo viribus, ad Neoburguni in acie stabant; quibus Eberstenius, quadringentos equites,
et aliquot Polonos immittebat, sed hi a Suecis repelluntur; jamque universae Danorum copiae impressionem in
hostem, eodem Eberstenio Duce faciebant, Sueci autem intrepide resistentes, Danos terga vertere adegerunt,
actumque esset de hisce copiis, nisi a Generali Scackio fuissent restituti. Sueci tamen, turbatis jam Germanis
Danisque acriter inhaerebant: At Belgarum copiae, Killegraeo et Meterano ducibus, aciem movere, summoque
ardore impetum in Suecos facere, et eos post anceps praelium in fugam vertere. Reliquae copiae antea dispersae,
jamque rursus counitae, jam partae victoriae colophonem imponunt. Duo lectorum militum millia a Polonis
trucidantur. Palatinus Sultsbach et Mariscalcus Steenbock, per silvas, vix elapsi, conscenso lembo, per mare
aufugiunt. Interea Hollandorum et Danorum classes, Rutero et Bielkio ducibus, quam proxime possunt, ad urbem
Neoburgum anchoras ejiciunt, et continuo tormentorum fulmine, oppidum quatere incipiunt, donec emisso
Tubicine Sueci se decerint, tribus equitum millibus Danorum et Germanorum copiissuccenturiatur, captivi
reliqui inter nationes dividuntur. Dani captivos suos Geluckstadium, Brandelburgenses suos Berlinum, Hollandi,
fide accepta, Hamburgum suos mittebant, sed Poloni, ne mali corvi malum ovum, mature suos mactaverant
captivos. Haus umquam major Danis, in Suecos parta victoria fuit. Neokopingii pueri matresque horrendo
ejulatu, omnia miscebant, maritorum patrumque jacturam lamentantes. Quin etiam Rex ipse, hujuscladis accepto
nuncio, adeo turbabatur, ut postea nunquam laetari visus sit. Stettinum contra hactenus ab Imperatoriis
obsessum, propter humidam et pluviam aestatem, obsidione liberatur, postquam Vrangelius, cum sexcentis
militibus per hostilia castra penetraverit, et praeter alios captivos, viginti et septem ductores in urbem conduxerit.
Inter Polonos et Suecos, ad Dantiscum, in Coenobio Olivario, jam denuo de pace agi coeptum. Sed meliori
successu, de matrimonio inter Galliarum regem Ludovicum decimum quartum, et Hispaniae Regis Seniorem
filiam, et pace inter utrumque Regnum ad divi Joannis Lucii fanum agebatur. Cui actioni Dux Lotharingiae
Carolus, ex captivitate demissus, quoque interfuit. Rebus inter partes compositis, et mutuo confirmatis
signatisque publica laetitiae signa per utriusque Regis Regna edebantur. Haec autem gaudia, secundi
Hispaniarum Regis filii, ex convulsionibus mortui; obitu, haud parum turbantur. Sed prodigii loco habebatur, ad
Bajonae littora ingens balaena, post quatridui venationem, capta et interfecta, eodem die quo pacis instrumenta,
signabantur. Quod tanto majorem stuporem intulit, quia ante aliquot menses dicterium percrebuerat, tunc pacem
sancitum iri, quando iis partibus Balaena caperetur: res nimirum insolita, quo pacis difficultas demonstraretur, in
dicterium abiit. At haec pacis conclusio Sueciae Regem admodum male habuit, quin etiam Anglos, se exclusos
aegre ferentes, qui interea Burburgum, et Mardicium demoliebantur, omniaque in de tormenta, et bello
necessaria Dunkerkam versus deferebant. Interim Londini, aliisque Angliae oppidis liberum (ut vocant)
Parliamentum petebatur.
Monckius, Tribunus Morganus idem spirabant Lambertus Tribunus in Scotiam copias movet Monckium in
ordinem redacturus, sed hic re praevisa, majoribus oppositis viribus, Anglicum exercitum, in Ducatu Eboracensi,
detinuit et
838

dissipavit, adeo ut Lambertus amisso exercitu, aegris oculis, Monckium in Angliam moventem prosequi necesse
haberet. Londinenses, appropinquante Monckio audaciores jam manifestius instare, libera comitia petere,
frendente nequicquam Fleed-Wotio. Conscribitur ergo, in tricesimum Januarii diem Parliamentum. At
Archangeli monetae adulterator, crudeli afficitur supplicio, cui aurum, argentum et stannum liquefacta jacenti
522

