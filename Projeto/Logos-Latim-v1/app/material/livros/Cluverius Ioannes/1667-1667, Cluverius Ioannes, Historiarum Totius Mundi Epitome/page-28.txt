bello subacti tributa pependere, quemadmodum etiam Syri et Phoenices, quibus tunc Elulaeus Tyriorum Rex
praeerat. At mox defectionis ansam nactus Hoseas, fidem fregit Assyrio. Considerata enim Aegyptiorum regis
potentia, quem prophetica scriptura Soum, Herodotus Sabacon nominant, totamque Aegyptum (cum Aethiops
esset) subjugasse, et L annis tenuisse memorant; ad eum clam legatos misit et munera, societatemque et foedus
adversus Salmanassarum iniit. Quo ille comperto, reversus cum exercitu in Syriam, primo impetu quicquid erat
terrarum extra Samariam, occupavit armis, habitatores in Persiam Mediamque relegavit, et urbem regiam
arctissima obsidione circumdedit. Quae cum tertio demum anno fame expugnata, victas manus dedisset, solo
aequata ipsa, regnumque Samariae miserabiliter destructum est; Rex in captivitatem abiit, cum regnatum esset
sichemi prius, et Thirzae, postmodum Samariae, a regibus in universum XX, per annos CCLVIII. Inter illos
decem cruenta occubuerunt morte; reliqui item omnes impii tristem a Deo sententiam, antequam occumberent,
acceperunt. Tam illis difficile fuit regnare simul, et rite Deum colere.
Tyriorum quoque regnum pervetustum, Cypri tunc, Sidonis et Palaetyri defectione labefactatum, pene in
Salmanassari potestatem venit. Sed Elulaeus recuperata Cypro, Tyrum, licet quinquennii obsidione fatigatam
mascule adversus Assyrios tutatus est. At Israelitis in exilium ejectis, aliae gentes e superioris Asiae provinciis
evocatae successerunt, quas antea Assyrii imperii sui fecerant. Illae, cum suos Deos ritusque inferrent in terram
Hebraeorum, immissis a Deo leonibus confertim laniatae sunt. Nec
41

finis malo fuit, donec a sacerdote quodam Hebraeorum edocti sacra gentilia populi, propitiare sibi Numen
Israelitico more instituerent. Populi hi Samaritanorum sibi nomen indidere, religionem ex utilitate metiri assueti.
Florentibus enim Judaeorum rebus, illorum se sanguinis et legum finxere; arctis alienam originem, qua erant,
atque instituta extranea professi, reliquis se gentium aggregabant. Sic amotis e Palaestina decem Israelitarum
tribubus, Ezechias Judaeos exulumque reliquias ad sanctum Dei cultum reducere studuit, pari industria rem
divinam bellicamque procurans, Philistaeos rerum tum potientes, frequentibus praeliis contudit, prosperrimoque
usus regno est, donec ei Sannacharibus, Salmanassaro genitus, bellum totis viribus intulit, lateque vastatis agris
munitiores urbes plerasque expugnavit. Ezechias multitudine inferior, non ausus manum conserere cum Assyrio,
tot terrarum Domino, stipendiarium se ei obtulit, pacemque, ingenti auro redemtam, pauxillo tempore obtinuit.
Nam Sannacharibus robore fretus militum, cum in Arabia, et alibi prospere ei universa cederent, promtam sibi de
insirmo, pecuniisque emuncto rege victoriam pollicebatur. Itaque portis Jerosolymae insultans, minitari
excidium, deditionem imperare, Ezechiam frustra Deo fidere, se Dei nutu arma sumsisse, victorem omnium
gentium, eversorem regnorum effugi non posse, ni matura sibi deditione Jerosolymitae consulerent. Talia
jactante illo, Ezechias ad Deum conversus Esaiae Prophetae responso edocetur, nihil ex hoste periculi esse,
Deum cultori suo haudquaquam defuturum. Nec multo post Thirhacas Aethiops, (Megastheni apud Strabonem
Tearcos est, et in Europam usque ad columnas Herculeas bello penetrasse scribitur) non ferens Assyriorum
insolentiam, qui Aegyptum, Aethiopiamque foedissime devastarant, regnum eorum invadit. Josephus autor est
Tearcon in auxilium vocatum ab Aegyptio, cui Herodotus Sethonis nomen tribuit. Eum minaciter contemnebat
Sannacharibus, quum per legatum Rabsacen Judaeis deditionem imperaret. Sed potentissimi Aethiopis
expeditione territus, ad exercitum in Judaea, sub Rabsacis imperio relictum, festinavit. Ad Pelusium interim
exorta agrestium multitudo murium lora arcuum scutorumque corrosit Assyriis, exarmatumque tyrannum, retro
ferre pedem compulit. Ibi fremens et clamitans victori sibi victoriam eripi, missis ad Ezechiam literis, cum
gravibus in Deum contumeliis, Jerosolymae exitium denunciat. Sed iis nihil fractior Ezechias exoravit Deum, ne
hanc tantam hominis blasphemiam inultam sineret. Annuit aeternum Numen justis precibus, missoque eadem
nocte Angelo, plerosque omnes Assyriorum principes, et militum ad 185000. letho dedit. Tanta tamque
improvisa clade consternatus Sannacharibus Ninon properanter refugit, ibique a filiis trucidatus dignum
blasphemo tulit exitium. Ea victorum Asiae pernicies longe lateque percrebuit, et multae gentium fama
commotae, Deo Israelis vota sacrificiaque exsolvere. Sethon Aegyptius statuam sibi poni curavit, inscripto
emblemate; In me quis intuens pius esto. Ezechiam mox majus, praeter illud, quod dictum, miraculum illustravit.
Nam per idem tempus, quo Sannacharibus dira minabatur Jerosolymae, ipse aeger corpore, morbo infestabatur
lethali, intellectoque vitae fine flens precabatur Deum, ne se orbum e vita tolleret, regnique haerede spoliret, qui
superiores vitae annos sancte pieque exegisset. Exaudito XV vitae anni ad priores additi, promissioque divina
retrocessione solis stabilita. Id portentum tanti fuit apud exteros, ut Baladan Merodachus, quem Ptolomaeus
Mardocempadem appellat, e Babylonia llegatos Jerosolymam mitteret, qui de rei veritate accuratius inquirerent,
atque Ezechiae societatem adversus Assyrios
42

peterent. Illis magnificentius suas opes ostentando, offendit Deum Ezechias, et jam tum audire coactus est,
Babyloniis praedae fore gazam, quibus tantum tunc ipse tribueret.
Caeterum apud Assyrios successit Sannacharibo Assaradinus filius, ejusque majores natu fratres, quod patrem in
Idolio interfecissent, in Armeniam profugere. Apud Romanos post annuum interregnum, et deliberationes
plurimas, regno potitus est Numa Pompilius, evocatus Curibus Sabinorum metropoli, religionum imprimis
scientia nobilis. Ille urbem Martiam sacris, ceremoniisque adstrinxit. Ille Pontifices, Augures, Salios, caeteraque
28

