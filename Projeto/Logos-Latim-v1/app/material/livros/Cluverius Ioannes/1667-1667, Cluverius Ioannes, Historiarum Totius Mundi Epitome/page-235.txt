publico consilio ad Danos Christiana fide imbuendos profectus, effecerat, ut Haraldus dudum in Daniam
reductus, adjutu Caesaris, cum magna Danorum multitudine Christianismo initiaretur Moguntiae, anno ejus
seculi XXVI. Edem id factum tempestate, qua Ranimirus Alphonsi Casti successor in Hispania, de Saracenis
luculentam tulit victoriam, interfectis acie LX millibus Barbarorum. Sed eam felicitatem novi bellorum
interruperunt tumultus. Danum expulerunt filii Godefridi, vel Gotrici Regnerus et Hella, veteris subnixi
superstitionis aemulis. saraceni ex Hispania Barcinonem vastarunt et agros Gerundensium, Bulgari Pannoniam.
Haraldo attributa pro regno Frisia est, velut religionis autoramentum: qui tamen, ut praecipuum inchoatae pietatis
specimen, ita primum neglectae spectaculum fuit, Saraceni praedis onusti aufugerunt.
373

Bonifacius Corsicae Comes, regessit cladem Afris, nec laxamenti quicquam dedit Saracenis, firmandi suas in
Sicilia opes, quam nuper de Balbi praefecto ceperant. Duces Pannoniae ob rem adversus Bulgaros male gestam,
exemplo ut essent ignavis, loco sunt moti et dignitatibus. Dux Forojuliensis ditione etiam sua exutus.
Nec leniore in castigandis Ecclesiasticis censura usus est Ludovicus. Cingula enim auro gemmisque radiantia,
exquisitae vestes et calcaria clericorum praecipuos onerabant. Id monstro simile ducebat Imperator, adspirare ad
secularis gloriae ornamenta, qui Christi se profitentur legatos. Parisiensi etiam Synodo habendas ad memoriam
imagines, neutiquam adorandas decrevit. Sed quae est hostis Tartarei immanitas, non destitit se oppugnantem
oppugnare, et per membra sua Christi amicum lacessere. Inducti enim principum aliqui Pipino Aquitaniae regi
persuadent, indignum esse diuturniori imperio patrem, qui Bernhardum Judithae Augustae corruptorem ferret,
nec domesticum scelus ultore gladio exscinderet. Horum conspirationi simul accessit ex Italia Lotharius. Pene
desertus a Gallis Imperator, amandat e Palatio Juditham, instantibus suis, ut et ipse coenobio se manciparet. Sed
adventus Germanorum in comitiis factionum seditionem discussit, Lotharius primum, mox et Pipinus atque
Ludovicus reconciliati patri, autores rebellionis inclusi monasteriis sunt, Juditha judicio absoluta Augustam
recepit dignitatem.
Sub id tempus Egbrechtus Westsaxonum Anglorum Rex tota est potitus insula, et Theophilus Balbi filius,
imperio Orientis. Is mira justitia, parricidas Leonis Armenii, quorum ope pater suus e carcere ad imperium esset
protractus, omnes affecit supplicio. Petronam uxoris suae theodorae fratrem, qui Iuminibus cujusdam viduae
obstruxerat aditum, cum demoliri illud aedificium nollet, verberibus affecit, aream viduae dedit dono. Ita et bona
ducis cujusdam attribuit viduae, quae mariti sui equum Imperatori donatum, quasi ducis esset, probaverat,
camque donationem causam mortis in proelio marito suo factam. Nec indulgentior in conjugem, navem ejus
mercimoniis onustam allato igni incendit exclamans, Imperatorem se a Deo constitutum, quem uxor nauclerum
et institorem conaretur facere. Idem imaginum veneratores detestatus, multos ex iis exilio multavit, multos
morte. Joannem Syncellum, virum eruditissimum, maximis cum opibus ad Amiram Saracenorum, Bagdem
versus (ubi vetus erat Babylon) ablegavit, imperii negotia curaturum.
Puellae cujusdam aulicae forma captus, juravit se nullam praeter hanc et uxorem cognovisse suam, delictique
veniam humilis petiit. Cumque non desisterent imagines adorare superstitiosi, Theophilus Lazaro monacho iis
pingendis dedito adussit digitos, ne opera ejus digitorum stulti colerent mortales. Qui convalescens it erum, nec
cessans agere solita, miraculum insipientibus fuit. Theophilus meliori studio melodiis vacavit componendis, ac
Arabum vastationes frequentibus expeditionibus, varioque marte repressit. Cum Sozopetram Syriae, Amirae
patriam cepisset, doloris impatiens Amiras, ut paria redderet, Amoriam Phrygiae, unde originem ducebat
Theophilus, obsidione fractam pertinaci expugnavit, multisque occisis hominum millibus, clarissimos quosque
captos redimere cupienti Theophilo non restituit. Quamobrem moerore confectus Imperator et inedia, interfecto
tamen ante Theophobo, quem XXX Persarum, quibus praeerat, millia Caesarem dixerant, animam exhalavit,
anno Imperii XIII. Dum ita habet Graecorum Respublica, Latina intestinis motibus foedissime est collisa
Ludovicus Imperator solita clementia, ut superioris concitores rebellionis in gratiam receperat: ita et Bernhardum
Barcinonensium comitem, adulterii suspectum cum Augusta, quod
374

armis probare innocentiam vellet, ac deficiente adversario, juramento dilueret culpam, reposuit pristinae
dignitati, nolentemque assentiri Pipinum Aquis tenuit. Pipino in Aquitaniam, inscio patre, dilapso, male resarta
aula deteriorem egit. Animadvertendum namque judicans Imperator in filii contumaciam, Treveris eum custodire
jubet, subductumque noctu a suis, Turonum citat ad Comitia. Sed Pipinus obfirmatis in Aquitania suis partibus,
improviso excursu fregit paternas copias, persuasisque susurronum instinctu fratribus, scelerata sumuntur arma,
quibus filii patrem deponere imperium adigerent. Adsciscitur in consortium Gregorius IV Papa, ordinari olim
vetitus a Ludovico, donec Legatus Caesareus electionem ejus examinatam probasset. Hic cum Ecclesia diceretur
ejecturus Ludovicum, Episcopi, qui cum Caesare faciebant, mascule, Si excommunicaturus, inquiunt, venit,
excommunicatus vicissim abscedat. Tandem utraque acies prope Basileam in campo mendaciorum (liigenfeld
dicto Teutonibus) dimicatura constitit, quum Pontifex subdolo ad Ludovicum transitu, tanquam reconciliaturus
patri filios, praelium antevertit, ut occasionem praeberet suae catervae, Caesarianos ad defectionem allectandi.
Extracta enim per aliquod dies consultatione, promissis interim aut minis traducitur Caesaris ad filios exercitus,
Ludovicus in periculo constitutus, quum se honorifice putaret habendum a filiis, procedit ad castra eorum, et
235

