Athenis eodem tempore Erechtheidarum imperium desiit; Et Melanthus Pylius ob interfectum duello Xanthum
Boeotium, Timoeti in regno Athenarum substitutus est.
In Latio Aeneas Sylvius, Aenea ex Lavinia filius posthumus, a sylva, ubi natus erat, nomen gerens, regnavit post
Ascanium, omnibusque deinceps Albae regnantibus Sylviorum cognomen dedit. Julo Ascanii filio Sacerdotii
dignitas populo autore tributa, quam ex eo orta gens Julia haereditariam tenuit.
SAMUEL.
MOx collapsas Hebraeorum res erexit Samuel Levita, qui per omnium honestarum artium cultum, pueritiam et
adolescentiam transegrat. Is Judicum postremus, idemque Propheta eximius, tam sancte administravit
rempublicam, ut a nemine cupiditatis posset aut injuriae ullius convinci. Amotis Idolis, veri Dei Numine fretus
Philistaeos ingenti praelio fudit. Cum senuisset, dissimiles patriac degeneres filii avaritia alienarunt liberioris
populi animos, adeo ut avitam libertatem spontaneo mutare servitio cuperent, regiumque nomen, plerisque tunc
gentium familiare et acceptum, divinae gubernationi anteferrent. Illa eorum vecordia commotus Deus, qui per
Prophetas et Heroes mitissimo eos imperio habuisset, obstinate ad deteriora ruentibus beneficia exprobravit,
suam testatus injuriam esse, quam Legato suo inferrent. At hebraei destinationis certi, non destiterunt coeptis,
donec voti compotes fierent, regemque petitum obtinerent. Eodem fere tempore Sicyoniorum regnum, quod sub
regibus 862 annos duraverat, sub sacerdotibus Carnei Apollinis defecit, Charidemo sacerdotum ultimo sumtuum
onera effugiente.
Hebraearum rerum summa penes Judices fuit, a Mose usque ad Samuelem, ad annos quadringentos et viginti.
REGES HEBRAEORUM, SAULUS.
REx primus Hebraeorum Saulus, dum de amissis asinis Samuelem consulit, regnum reperit, Deique monitu sacro
unguento perfusus, regium spiritum induit. Modestus animi, forma excellenti, belli egregius, nihil regium praeter
constantiam deerat. Incipientes regni curas Nahas Ammonitarum Rex oneravit. Hic Galaaditas exitiali bello
premens, Jabensibus deditionem offerentibus dexteros se oculos effossurum minabatur. Insolenter novis subditis
insultantem Saulus, adjuncto sibi Samuele, devicit, dignumque se regali fortuna obtrectatoribus ostendere, quam
ultione in eos saevire maluit. Cum paratas
22

sempet copias secum haberet, partem earum Jonathae filio in Philistaeos ducendam tradidit, qui caesis eorum
praesidiariis, ingens Hebraeis bellum concivit. In quo nihil segnior, quod suos armis exutos, animis concidisse
noverat, solus cum armigero hostiles munitiones aggressus, tantum terroris intulit, ut universa multitudo,
desperata victoria, in effusissimam se fugam daret. Fugientibus a tergo insistentes Hebraei facilem victoriam,
cum victoria libertatem adepti sunt. Inde Saulus Amalechitas, infestissimam Hebraeis gentem, cum fortunis
delere jussus, bona imperii initia dedecoroso fastu obliteravit: Praedam divinae voluntati antetulit, Agagum
regem latrociniis infamem conservare, quam Dei obsequi mandatis maluit. Quo facto offensus Deus Davidem
valde tum adolescentem, unguento regali perlini, regnoque inaugurari jubet, Saulo inscio. Hinc recrudescente
cum Philistaeis bello, David regias ante annos curas animosque gerens, Goliathum gigantem duello prostravit, ac
perillustris victoriae Hebraeis autor, fortibus factis, amorem sibi totius populi decusque maximum comparavit.
Illius gloriam suum casum interpretatus Saulus, neque fas neque fidem deinceps pensi habuit, Filiam ei Goliathi
capite licitatus non dedit, alteram nova conditione despondit, si centum praeputia ex hostibus retulisset. Sperabat
enim juvenem periculosa audentem facile periturum. Sed conditione praeter spem impleta, promissum exsolvere
coactus est, cum interim filio et amicis imperaret, ut quem invitus adscivisset generum, dolo tollerent. Verum
Jonathas paternae autoritati honestam, incorruptamque fidem simulationis incerto praetulit. Sic Sauli saevitia ad
modicum repressa. David in speciem recuperata gratia, graviora pro republica subiit. Sed semel invisum, seu
bene, seu male facta premunt. Ita Saulus Spiritu furoris per intervalla agitatus, bis Davidem lancea trajicere
voluit, bis David propera fuga lethalem ictum declinavit, nec ultra fe inimico credidit. Primum ad Samuelem,
inde ad Philistaeos, postremo ad Moabitas confugit. Hinc revocatus per Gadum Prophetam, varia vitae pericula
divina semper virtute evasit. Bis regem in potestate habuit, exitioque ejus per sanctissimam animi moderationem
abstinuit, ut pateret omnibus, malos, cum maxime nitantur in bonorum exitium, frustra esse; bonos, cum in
promptu habeant nocere nolle. Interim ad Davidem afflictissimus quisque, ac fortissimus Hebraeorum, tanquam
ad commune asylum vindicemque injuriarum se recipiebat, quam manum exul e rapinis gentium aluit, donec
Saulus bello Philistino caderet. Victus enim acie tyrannus, ne in hostium manus veniret, gladio suo incubuit.
Pridie quam occumberet, Samuelis manes per fatiloquam mulierem, ut plenae sunt talibus daemonum artes
praestigiis, evocatos exhorruit, tristemque mortis nuncium infelici dextera subsecutus est. Cadaver ejus victores
de Bethsanis (quae Scythopolis postea) muro suspenderunt, caput Dagonis in fano fixum. Sed Jabenses discussae
olim obsidionis memores, detractum manibus corpus regium sepulcro intulere. David carminibus deplorato
infesti soceri exitio, collaudataque Jabensum fide, pridem destinato regno potitur, postquam a Samuele et Saulo
administrata esset res Hebraea annis quadraginta.
Gloriosior sub id temporis apud Graecos Codri Atheniensium Regis mors fuit. Nam Peloponnensibus, bellum
facturis Atticae, respondisse fertur Apollo, victoria potituros, quorum Rex interiisset. Igitur Codrus, mentito
pauperis habitu, castra hostium ingressus, in suam eos necem per jurgia provocavit. Secuta Laconum desperatio
16

