capiendi otium Eugenio relinqueret. Romani damnis affecti gravissimis, fugientem mutato habitu Pontificem,
lapidibus et sagittis petiere, magistratus ab ipso creatos expulerunt urbe: Solus arcis praefectus, quum veluti
castrum traditurus Riccius quidam, potentiores ad se pellexisset, et in carcerem misisset, urbem ad obsequium
Pontificis retraxit. Novem tamen annis Eugenius ab Ecclesia sua abfuit. Bohemos quoque interim invasit
dissidium. Mainardus vir nobilis, Procopii aemulus, Alscionem quendam praefecit genti, Thaboritae et Orphani
Procopio adhaerebant, Synodum aspernanti. Certamine prope Pragam inito, Procopius non tam victus, quam
vincendo fessus, telo in incertum misso, transfoditur. Coapcho valida cum manu Coloniae se inclusit. Mainardus,
simulatus se captivis, qui militare cuperent, adversus Coapchonem velle uti; in horreum quoddam congregatos
immaniter combussit. Id eo tempore actum, quum Basilienses in Eugenium coepissent ipsum insurgere, quod
concilii veritus judicium liberi, Bononiam illud transferre moliretur. Denunciabant Eugenio, nisi Basileam se
conferret, constituturos se in illum, quod in desertores sacrae causae decerni conveniat. Compulsus Pontifex
Julianum legatum confirmare, cum non assentiretur Synodo, nec sui copiam ipse faceret, aegre placavit per
Sigismundum patres, ne clayium sibi jus abrogaretur. Inde cum Ratisponam venisset Sigismundus, probavit acta
et conventa in Synodo de sacro calice Bohemis concedendo: profectusque Budam, proceres Bohemorum
muneribus delinivit, Ecclesiarum praedia occupatoribus reliquit, Rochezanae Pragensem promisit
Archiepiscopen; qui obedientiam concilio pollicitus. Ea lege Pragae summis Caesar honoribus excipitur; qui
Thaboritis permisit suis moribus quinquennio uti. Quod dum mutare postea, et monachos reducere coepit,
Rochezanae et sociis denuo accendit bilem: Sed majores turbas morte interrupit. Aeger comperit Barbaram
Augustam, adulteriis assuetam, novum agitare cum Casimiro, Ladislai Poloni filio, matrimonium, ut regna sibi
retineret. Itaque Albertum generum commendavit procerbus, uxorem in vincula dedit. Sic clausit vitam Znoimae,
anno vitae
547

LXX, imperii XXVII. Doctos fovit, licet humiles natos, amtestare eos natura aliis affirmans, qui ingeniis
pollerent. Divitias et munificentiam principum fato obtingere, querenti de sortuna sua ministro (ut erat facetus)
optione duarum pyxidum monftravit, quarum alteram auro, alteram plumbo impleverat. Querulus enim iste
plumbo plenam delegit. Saepissime in adulterio deprehensae Barbarae, adulter ipse ignovit. Haec in occidente.
Orientalibus plagis dominari occoeperat Amurathes II, Mahumeto genitus. Adversus eum Joannes Palaeologus,
juvenis Graecorum Augustus, ad regnum produxit Mustapham, multum dissuadente patre, qui religionem
foederum temeranti nihil prospere eventurum disserbat. Sed Joannes Callipolin recipere cupidus, quam
Mustaphes offerebat, expugnata ea, Adrianopolin versus ductavit exercitum. Turcae Europaei Mustapham, ut
Bajazetis filium, regem salutarunt, qui Adrianopoli potitus, in Asiam transportavit copias, sectante eum et
Zunaita Smyrnensium duce, multisque aliis Amurathi infestis. Sed hi, cum a Mahumete Bego blandissime
compellarentur, parum fidentes fortunae Mustaphae, quisque ad sua refugere. Mustaphas desertus, in Europam
quam celerrime revolavit. Graecus Imperator Joannes in Periconneso interim amoribus dabat operam, quum
Amurathem, quem stolide lacessierat, Europa arcere debuisset. Amurathes castra hostium ingressus, pedites, qui
remanserant, occidit, conductaque Genuensi nave quantolibet pretio, exercitum transportat in Europam.
Mustaphas ex arbusto quodam extractus, laqueo elisis faucibus, pependit de muris Adrianopolis, anno tyrannidis
tertio.
Sic de facili utraque potitus continenre Amurathes, rex salutatur. Mox impetum in Byzantinos vertit, qui
inimicum non juvissent tantum, sed et e latebris eduxissent initio. Obsessa magna vi Constantinopolis, haud
minori defenditur. Tormentis aeneis (bombardas vocari diximus) certatum horribiliter, recentibus etiam tum apud
Graecos et Turcas hisce machinis. Amurathes re infecta discedere coactus. Cum pacem a Graecis oblatam
aversaretur, novum illi hostem Joannes excitavit. Laonicus filium Amurathis, Turcae fratrem fuisse asserit. Eum
Niceae potitum, educator produdit Amurathi, a quo praefocatus laqueo est. Graecis exinde major afflictio orta.
Direpta a Turcis Valachia, quae defecerat, Symrnensis princeps ditione sua pulsus. Graeci Thessalonicm, urbem
nulli secundam, Venetis vendidere, rati eam facilius defendi ab Latinis posse. Sed opinio eos fefellit. Amurathes
divinitus se motum professus, in eam maxima vi irruit, expugnatamque proditione, exhausit incolis. Cives
passim venditi per Asiam et Europam trahebantur, praesidium Venetum classe evasit. Aetolia eandem fortunam
subiit. Graecis ea lege pax data, ut Isthmi munitiones destruerent, nec quicquam deinceps novae rei molirentur.
Cum Albanis deinde vario marte pugnatum: Sed ad extremum victi manus dedere. Cares, Pisidae, Caramanni,
imperata secere, filii principum merere apud Amurathem jussi, qui exstructo ingenti apud Adrianopolin templo,
Mahumetem filium maxima solennitate circumcidit.
Dicenda et septentrionis gesta. Apud Danos Margareta Herois clauserat anno 1412. vitam, quum a pactis
Slesvigae induciis ad suos navi remearet. Corpus ejus a Roschildensibus ablatum Sorano monasterio, et sequenti
anno Roschildiae conditum. Regina tantum Danis suis laudata, quantum vituperata Suecis.
Ericus exinde VIII, primus Danorum rex advena, Holfatis Slesvicensem abjudicat ducatum, praetexens, intra
vertentem eos annum feudum haud petiisse, insuperque Danis bellum excitasse. Exstruit arces ad Sliam et
Traeam flumina; quibus conservare ditiones istas
548

343

