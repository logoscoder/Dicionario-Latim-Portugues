Siciliae dux Medinaeus arcem communierat. Pialis enim Bassa, profligata Hispanorum classe, quae Tripolm
obsidebat, arcem commeatu et anxiliis destitutam subegerat, ad octodecim Christianorum millia aut occiderat,
aut abduxerat in serviturtem. Proinde
612

Cosmus Florentiae dux, novum Stephanitarum ordinem condit, in Turcas militaturum, quibus Ebusam insulam
assignat. Philippus Antonium Perenottum, Atrebatium Cardinalem, postulantibus id Guilelmo Auriaco,
Egmondano, et Hornio, amovet a Belgica gubernatione, et Margaritae Parmensi, sorori suae, paulo pleniorem
potestatem relinquit. Sub haec Ericus Suecorum rex, Revaliensium subjectione abusus, et Polonicas in Livonia,
et Danicas ditiones lacessebat, Navigantes ad narvae emporium cogebat Revaliam flectere iter; onerarias naves
Lubecensium complures detinebat, nec privilegia iis ante per Sueciam ut rederet, exorabatur. igitur bellum simul
a rege Dano, Polono et Lubecanis in eum paratum. Initium bellandi anno LXIII prope Bornholmiam classis
Sueca fecit, abducto cum nave praetoria Jacobo Brokenhusio, et duabus aliis in mari excubantibus. Quamobrem
Fridericus, collectis quatuor millibus equitum XXIV peditum, et classe navium LIV, bellum Sueco indixit,
confestimque Elsburgum cepit; majora confecturus, nisi attritis fame et contagio copiis, Guntherus
Swartzeburgicus, quasi sibi potius quam Danico regno militaret, prolongare stipendia, quam maturare victoriam,
studuislet. Rex magnam militum vim exautoravit. Ericus fratrem Joannem, quod ducta Poloni sorore, CXX
millia Joachimicorum mutuo ei dedisset, conscium ratus foederis adversum se initi, aut participem, in oppido
Finlandiae Abo oppressit cum conjuge, inque carcerem conjecit: de familiaribus ejus exegit supplicium. Hinc
frustra oppugnato Helmstadio, victus acie, desideravit suorum quatuor millia, tormenta ejus XLV Dani
corripuere. Neque tamen ad coeptam Rostochii de pace tractationem destinare legatos Suecus, sed Elsburgum
irrito obsidere conatu, Nidrosiam Norvegorum occupare: quam Danibrevi recuperarunt. Quo tempore
Ferdmandus, sexennium pacifice gesto imperio, vitaque defunctus, Maximilianum filium reliquit, virtutum
imperiique successorem.
Davidis Georgii infanda haeresis a Basiliensibus derecta, et cadaver pseudoprophetae, qui se promissum illum
Davidis filium apud suos jactasset, in favillas redactum est. Sebastiani Castalionis, Adriani Turnebi, Henrici
Glareani, Martini Crameri historiographi, Joannis Mathesii Theologi, Conradi Gesneri, ingenia claruere. Joannes
Brentius, Jacobus andreae, Theodoricus Snepfius et Balthasar Bidembachius, cum P. Boquino, Casp. Oleviano,
Petro Datheno et Zacharia Ursino, Maulbrunnae disputarunt, super Jesu in coenae mysteriis praesentia.
MAXIMILIAN US II, Imp. Rom. SOLIMANNUS ET SELIMUS II, Turcae.
MAximilianus Ferdinando patri, ut regnis Hungariae Bohemiaeque, sic imperio successor declaratus, egregium
se principem gessit, justitia et pace sollicite servata: Cum Joannes Sigismundus Transylvanus, Solimanni fretus
patrocinio, expugnato Zatmaro, regem se Hungariae ferret, Lazari Suendii virtute eum compescuit. Quia enim
Solimannus Melitam tunc insulam ducentarum et quinque navium classe oppugnabat, tardius Transylvano
auxilia supperebant. Turca suorum ibi XXIII millia desiderat: Melita insigni Christianorum fortitudine defensa,
Joanni Valetae, Rhodiorum militum magistro, et Garziae Toletano, Hispanorum navarcho, immortalem laudem
peperit. Barbari sexto mense ejecti, laceras vires in Chion insulam convertunt, quae ultra ducentos annos
Genuatibus subdita, at Pialis Bassae incursu tum domita, Turcicum suscepit jugum. Quo tempore Pius IV, morbo
ex victus intemperantia hausto, clausit vitam, tributis extorquendis permolestus subditis. Effusis enim in
aedificationes
613

pomposas et Concilium Tridentinum thesauris, resarcire damna usuris, exactionibus, et redituum venditione
Ecclesiasticorum studuit. Ei suffectus Michael Chislerius Boschanus, Pii V vocabulum sumsit, ex Cardinali
inquistore Pontifex Euangelicis metuendus. Solimanno tum fere octuagenario nondum desierant ambitiosa
consilia, qui accitu Transsylvani, Sigethum Hungariae ducentis armatorum millibus circumsederat. Pius contra
eum aurum, tota Germania militem et commeatum Maximiliano subministrabat. Igitur Solimanunus XLVII
tyrannidis anno, inter flagrantissimas expugnandi Sigethi ipses, fremens frendensque defecit. Celata mors ejus
Mahometis Bassae astu, fictaque edicta, quibus Barbari ad audaciam incenderentur. Quare cum Tartari eodem
tempore effuse Hungariam popularentur, Lazarumque Suendium distinerent, debellatum tandem Sigethum.
Nicol. Serinius eruptione fortiter tentata et XXX Turcarum millibus interemptis, caesus cum praesidiariis
occubuit. Suendius interim, captis per Salmensem Vesprinio, Tata, Sabbatia, aliisque castellis, Tartaros magna
affectos clade, Pannonia expulerat. Giula prodita, Baboza incensa, Turcis accessere. Mox Selimus II Solimanni
filius, Transylvano submittit auxilia, queis Hungariam infestet; Tocjaum a Suendio ereptum recuperet. Sed hunc
a Tocaji obsidione revocat Transylvaniae periculum, quam Tartari, Turcae, Valachi, praesidio ei relicti,
crudeliter depraedabantur; quos dum ille conficit, Zatmarum Suendius et Muncazium Maximiliano Caesari
subgeit. Quo facto, nec parum Maximiliani dilatatis finibus, induciae inter ipsum et Selimum octennales coiere.
Sub haec inter Arctoos reges summis virbus propagatur bellum. Fridericus Danorum rex, Lubecensibus
foederatus, incensa demersaque Suecorum portentosa navi, cui ab impetu praevalido Macelosae erat nomen
inditum, quaeque ducentas portabat machinas aeneas, totam eorum classem profligavit. Jacobus Baggius,
Suecorum Navarchus, Danis semet dedere coactus. Paulo post cum interceptae Erici regis literae, quibus
384

