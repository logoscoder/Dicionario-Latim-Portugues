enim derepente pavimento, quatuor comites multique nobiles in cloacam deciderunt, turpi confecti morte,
quidam ingenti cum vitae periculo extracti documentum fuere, quam displiceant Deo de lutosis putidisque rebus
dissidia.
Defuncto sub haec Veronae Lucio Papalem adscendit thronum Urbanus, qui quod Mediolanensis erat, acceptum
a patria odium adversus Caesarem, propagavit, atque ob turbatam Italiae pacem, Turbanus dici meruit. Cum
vehementius urgeret traditum a decessore certamen, jamque in Fridericum coqueret diras, praeventus morte est,
sicque Imperator maledictionis ejus jaculum evasit. Vitriacus et Platina dolore animi exstinctum referunt, quem
ex calamitate Christianorum amissa Jerosolyma, contraxerit: Quae quomodo occiederit, paucis erit exponendum.
Balduinus IV corpore quidem leprosus, at animo validus, cum caelibem e morbo torum elegisset, sororem suam
Sibyllam Guilelmo Montisferratensi elocaverat, ex quo illa filium tulit posthumum Balduinum. Mortuo interim
Noradino, Damascena Syria potitus erat Saladinus, acer, impiger, audax, liberalitate mira, in acie ferox, in
victoria mitis, nulla voluptate nisi dominandi, animo magno verius quam pio. Idem Noradini filium Alapiae
regnantem, exuerat imperio; Tripolitanum Comitem, regui sacri tutorem, auxilium ferre Aladiensi parantem,
beneficiis demulserat, redditis ei obsidum nobilissimis, qui apud Barbaros detinerentur.
Anno quarto regni Balduini, Philippus Flandriae Comes Ptolemaidem (quae et Accos) classe tenuit. Coeptum
agitari de invadenda Aegypto. Sed cum Saladinus universas eo copias cogeret, deposito consilio, obsessa a
Christianis Arethusa. Sic vacuum milite regnum Jerosolymitanum ingressus Saladinus, omnia ferro et igni
miscet, Ascalonem XXVI millibus equitum petit. At Balduinus, supra aetatem fortis, palabundos nactus Turcas,
admirabili victoria potitur. Ferunt equitibus CCCLXXV, peditumque paucis cohortibus, ingentem illam hostium
vim succubuisse. Autor est Tyriorum Pontifex, ejus belli aequalis, e quo haec descripsimus, Turcarum
nobilissimos, qui Arabice. Amiri vocitantur, servos sive bello captos, sive emptitios, sive vernas, assuefacere
disciplinae militari: ac ut cujusque profectus animi indolisve fuerit, ita eos honoribus, stipendiis, fortunis augere,
qui lingua eorum Mamaluci appellantur. Horum delectissimis stipatus Saladinus, non nisi fusis omnibus, finem
pugnandi fecit. Ab Arethusa vero robut Latinorum veterum novorumque, re infecta, decessit. Saepe bellum
intermissum repetitumque, ambigua utrinque sorte. Odo Templariorum magister, homo
454

nequam, captus ab hoste, in carcere interiit.
Intrantibus sub haec regnum Boemundo Antiocheno, et Raimundo Tripolitano, subveritus Rex, nequid monstri
alerent, sororem suam viduam Guidoni Lusiniano e summa Pictonum nobilitate collocat, cum Saladino inducias
facit, mox et Tripolitanus. Hic secundae ab regio genere majestatis, quod suspecuts rerum novarum esset
Balduino, prohibitusque ab eo finibus regni, perniciosam rei Christianae iram animo concepit. Saladinus eo
rempore, intercepta apud Damiatam navi, qua mille quingenti peregrini vehebantur, solvit inducias, praetexens
Antiochenum principem infideliter pacem coluisse. In hunc tendentem Barbarum antevertere voluit Balduinus,
nudatoque praesidiis regno, aliquot castella reliquit Damascenis occupanda. Fusus tamen a nostris Saladinus, ne
victus diceretur, in Mesopotamiam duxit copias, exegit Noradini fratrem, nec Edessam modo, sed et Carras
Parthiamque recepit. Ita potitus a Tigri usque ad Nilum, et a Cilicia ad mare rubrum omni Asia, insuperque
Aegypto, nil mirum, si facilem postea de Christianis victoriam habuit, praesertim nec Deum rite venerantibus,
nec invicem sibi fidis. Balduinus apud Nazaretham aegritudine correptus valida, pro curationem regni mandarat
Guidoni Comiti Joppensi, sororio suo: Sed, cum socordiorem eum comperisset, anno LXXXV moriens
Tripolitanum Balduino puero tutorem constituit. Puer diademate ornatus, paucis mensibus superstes avunculo
fuit. Quare Sybilla redditam sibi a Templariis coronam, marito suo Guidoni imposuit, primoribus regni plerisque,
et in his Tripolitano, inconsultis. Renata continuo simultas inter Tripolitanum, Raimundum et Guidonem,
peccatis Hierosolymitanorum fata approperantibus. Apertum odium minus obfuit: simulatio gratiae reconciliatae
res evertit. Saladinus obsidebat Tiberiadem. Ne urbs nobilis amicaque amitterietur, auxilio eundum erat.
Tripolitanus, qui antea sub specie induciarum transitum praebuisset Saladino, non ferens, urbem, uxorio jure ad
se pertinentem, ofeda cum nominis sui ignominia occupari a Turcis, Guidoni se conjunxit. Mille ducenti circiter
equites loricati, peditum ad XX millia censebantur. Hostes cum L equitum millibus aderant. Annus ejus seculi
agebatur septimus et octogesimus. Saladinus cognito, Christianos, dissuadente Tripolitano, ad Sepphorianum
fontem progredi, aquatione eos interclusit. In sitiente iniquoque loco noctem sollicitam agere compulit.
Antequam affectae jam vires totae desicerent, praelio erat decernendum. Sed priusquam consererentur manus,
Tripolitanus in fugam se suosque subducit. Reliquos acriter pugnantes, lassitudo, vulnera, jejunium, aestus, sol,
(quod imprimis captarat Barbarus) simul paucitas, ut a summo duce desertos, confecere. Nobilissimus quisque
cum rege capti. Capta crux, fatale sacri Regni pignus, Templarii et Hospitalarii a Saladino necati: Caetera omnia
Saladino prona exstitere. Insultatum passim nomini Christiano, vacuae prope urbes in potestatem venere
Turcarum, Ptolemais, Berytus, Byblus sine sanguine cesserunt. Tripolin dum Comes tradere conatur, noctu
mortuus in cubili fertur inventus. Ascalonitae negarunt se parituros Saladino, nisi Jerosolyma expugnata.
Guidoni et captivorum nobilissimis libertatem obtulit Saladinus, si Ascalonitis deditio persuaderetur. Sancta urbs
undenonagesimo, quam de Barbaris recepta fuerat anno, Sexto nonas Octobris Victori Saladino, cum non
superessent, qui propugnarent, circumsider enturque, conditionibus reddita est, ut nostris incolumibus abire
285

