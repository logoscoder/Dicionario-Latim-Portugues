melioris aevi, sublatis in montem tribus eorum praecipuis, transformavit sese, et nube circumdatus, splendente
mire cultu, cum Mose et Elia, prophetarum Coryphaeis, beata jam vita fruentibus, sermonem miscuit, tantamque
Apostolis ingessit duleedinem superiorum mansionum, utipsi ultro perpetuam in isto monte habitationem
deposcerent. Sed nondum erat tempus istius gloriae, ideoque deductos de monte subinde admonebat, ne semet
inani felicitatis mundanae umbra fallerent, nec primatum imperiave in alios captarent.Esse enim longe aliam
caelestis regnifaciem, quam qua principes hujus mundi gaudeant. Hic enim serviri imperantibus, et rerum
potientes benefactores appellari: At in Christi regno tanto quemque majorem censeri, quo ministret pluribus.
Sic finiente jam anno tertio, dum ad Scenopegia Jerosolymam vadit, LXX alios designat divinae praecones
gratiae, daemoniorumque et aegritudinum depulsores, qui perambulatis regionibus ingenti cum gaudio
revertuntur, experti quorumvis spirituum immundorum subjectionem. Christus interea variis miraculis et
disceptationibus, Jerosolymae praesertim, lucem se mundi approbat, nec improbissimis Judaeorum moribus
parcit. Quibus de causis jam multis vitae periculis defunctus, nihilo abjectius se gerebat; quin ipsorum primatum,
ambitionem, avaritiam, caecitatem, acerrime castigabat. Horum invidiam dudum ardentem, auxit Lazari,
quatriduum jam sepulti, resuscitatio, quod eo miraculo, uti fas erat, moti complures, JESUM Jerosolymam
ingredientem sestis olearum palmarumque ramis prosequerentur, regem Israelitarum consalutantes. Accedebat
nundinatorum e templo profligatio, populique studium ingens, a quo JESUS ut summus propheta colebatur.
Igitur nihil optatius accidere Pontifici Cajaphae, soceroque ejus Annae, et reliquae male dominantium turbae
potuit, quam Judae Ischariotae perfidia, qui tot experimentis cognitum DEI filium, suumque magistrum, prodere
furiosis hostibus non abhorruit, illectus lucri cupidine, et dudum odio aestuans in praeceptorem, a quo malos
mores, occultasque suas fraudes non obscure notatas saepiusque reprehensas indignabatur. Quare compositis
insidiis, ne res populo innotesceret, nocturnis precibus vacantem JESUM per milites comprehendunt, non
invitum aut reluctantem, sed ultro occurrentem cohorti, cum unico verbo prostratam humi, jussisset se capto
missos facere discipulos. Ita raptatus per urbem ad Pontificum palatia, postridie ab ipsis et plerisque senatoribus,
coram Pontio Pilato praeside, seditionis accusatus est. Sed Pilatus non ignarus odii, quo actores ducebantur,
discussa causa, innocentem pronunciavit: ad extremum victus precibus, veritusque etiam calumnias apud
Tiberium, ni damnaret eum, qui Rex esset appellatus, crucis eum supplicio adjudicavit. Verum ipse Jesus quis
esset, quoque confilio tam tristem subiret mortem, mox patefeoit. Nam cum in cruce penderet, sol praeter omnes
naturae leges defecit, terra tremuit, rupes dissilierunt, velum templi scissum, sepulcra mortuorum sponte aperta
sunt. Ipse ingenti cum clamore spiritum posuit, et precatus in
219

cruce pro hostibus, et latronipeccata sua Famentanti, consortium caelestis regni pollicitus.
Itaque tertio die e sepulcro quo conditus erat, appositis ob metum custodibus, surrexit vivus, cumque eo multi
defunctorum e morte suscitati, multis apparuerunt. Sic XL dies versatus cum discipulis, aspectantibus illis, de
monte Oliveti in caelum clara subvectus nube adscendit, adstantibus viris humana specie majoribus, suoque eum
tempore de caelo rediturum affirmantibus. Decima post ascensum die (Judaei Pentecoste vocant) vehementi cum
sonitu et fragore descendit in aedes, quas sectatores Christi tunc religionis causa incolebant, Spiritus, linguasque
subito igneas afflavit viris amplius C. deditque eis uno momento omnium linguarum peritiam, maximamque
caelestia praedicandi secreta fiduciam. Hic um Jesum statim DEI filium mundique servatorem intrepide
profiterentur, eaque dicerent ac facerent, quae nemo nisi Deo plenus potest, tantum obtinuerunt paucis diebus
consensum multitudinis, ut prima oratione tria millia, mox alia 5 millia sacris eorum accederent, jamque
Pontifices et Senatores Jerosolymitani frustra impedire divinos dogmatum successus niterentur. Carceribus enim
clausos Apostolos Angelus emittebat, virgis caesis animus accrescebat. Lapidato Stephano et plerisque dispersis,
per omnem viciniam verbum spargebatur. Et quod magis stupeas, persecutorum unus Saulus Tarsensis, prope
Damascum de caelo ictus, JESUM ipse se vidisse professus est, et quae antea exhorruerat dogmata, summa
animi contentione verissima divinaque esse propugnavit. Sic uno septennio plurimis firmatum est pactum DEI,
ante tot secula Abrahamo, Davidi, aliisque Judaeorum progenitoribus promissum, donec jussi sunt Apostoli
promiscue omnibus populis eadem secreta enunciare: quod tenuiter inchoatum per Philippum Euangelistam,
deinde per Petrum et Johannem apud Samaritanos et Philistinos, tandem elapso hoc septennio, per Petrum,
Paulumque imprimis et Barnabam, potenter apud omnes populos gentesque factum est. Atque ita Daniel
Propheta sexcentos ante annos praedixerat. Ejus enim vaticinio CCCXC anni destinantur, quorum extremis
septem, ait, Christum multis Dei foedus firmaturum, mediaque annorum hebdomade, id est quarto sacri septennii
anno finem impositurum jugi sacrificio, daleurum peccata, aeternamque justitiam reducturum. Ad quam metam
quum stylus jam noster pervenerit, finem hic septimo libro ponemus, cum primum illud monuerimus, tam
foedum Seiani, Tiberiique Caesaris exitum fuisse, quam vita fuerit. Sacrisicabatur enim jam utrisque, per genium
eorum vota concipiebantur, nec minor Seianus ipso Caesare credebatur, eratque cliens ipsi Patrono metuendus.
Ergo priusquam majora aggrederetur, veterator veteratoria arte subversus est. Eodem die et maximae eum spei
implevit Tiberius, misso Romam Macrone quem nuper praetorio praefecerat, et occultis ad consulem Memmium
et senatum literis in carcerem duci praecepit. Ita subito velut fulmine afflatus, cum universa domo, omnique
amicorum numero periit: Filia quoque ejus, ut lege occidi posset, stuprata prius a carnifice, deinde suffocata est.
138

