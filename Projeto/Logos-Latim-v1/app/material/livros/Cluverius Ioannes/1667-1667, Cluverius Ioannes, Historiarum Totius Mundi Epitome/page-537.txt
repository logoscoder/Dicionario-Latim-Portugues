Pontifex in Cardinalium consistorio, in haec verba prorupisse fertur: Rex Galliae minatur apertum bellum, contra
hanc sanctam sedem: nos sumus parati bonum pro malo reddere, pro alio consistorio vestrum consilium petimus.
Regnum Ploniae perduellibus militibus vehementer affligebatur, quibus non satis erat duos illos praefectos (de
quibus diximus) trucidasse, nisi etiam alia facinora perpetrarent. Regni Procancellario Patzio quoque malam rem
minabantur, quia is Ducis Anguinii, ad Coronae successionem, prae caeteris, maximae urgebat. Rex ut
tumultuantibus offam objiceret, iramque furentium pacaret, novem milliones exercitui promittebat, sed
examinato aeratio, vix tres inveniebantur, atque adeo Rex solvendo non erat, quo militum ferocia magis ac magis
exacerbabatur. Hi itaque Borussiam versus se conferunt, et toti territorio tributa imponunt. Elbingenses, magis
quam reliquae urbes, illorum insolentia vexati, impetum in eos faciunt, et aliquot ex iis trucidant. Hi tanto magis
commoti, quater mille numero Elbingam contendunt, flammamque et ferrum civibus minitantes, sed horum
saevitia, unius Pastoris Ecclesiae, et duorum mercatorum, in rebellium manus incidentium exitio terminata est.
Muscoviae interim seditio propter aeream monetum, ut dictum est, orta haud minus quoque gliscebat. Ex civibus
nuper dux quadringentos ad mortem condemnaverat. Septingentis catenas injecerat, et cum uxoribus et liberis in
servitudinem abduxerat. nonnullos stigmate, sinistram malam notaverat. Priores decem vel duodecim annorum,
alteram aurem praeciderat. Senatores vero, quippe qui ipsi fidem servaverant, pecunia et togis donabantur. In
Dania sub finem hujus anni, concurrentes in aere classes esse visas, memoratur. Hoc demum anno mortui sunt
Romae Cardinalis Spada, et in Anglia ex tabe Regina Bohemiae Elisabetha. In Russia Boris Joannides,
Morosofus magni Ducis Consiliarius, vir pius, et propter pietatem omnibus acceptus. Berckelius Thesaurarius
Hollandiae Generalis Hagae Comitis defunctus est. Quin etiam Domina de Mechlinia, ut vocabatur, mater
Domini de Beverweert. In Gallia mortuus est Mariscalcus Fabertus, relicto apud omnes magno sui desiderio.
Munus ejus filio defuncti quatuordecim annorun: adolescenti datum est. Dillenburgi obiit Ludovicus Henricus
Nassoviae Comes, ejus familiae senior princeps. Alfonsus Modenae Dux ex arthritide sua in urbe defunctus est.
Chanutus Galliae Regis quondam in Hollandiam legatus, et Domina de Bouillon Ducis mater eodem pene
tempore obiere, ut quoque Wilhelmus Lenthac Parliamenti quondam orator. Mense Novembri Somelsdicii
Dinastes, e vivis excessit, vir omnibus aeque acceptus et gratus. Et Paulo post Leopoldus Gulielmus, Austriae
Archidux, Imperatoris praesentis patruus, Vieunae excessit. Principio hujus anni Regensburgi Comitia inchoata
sunt, quibus solemni more modoque inauguratis, res peragendae proponuntur; ut nimirum consilium iniretur,
quibus modis Turcarum progressibus obviam iretur. Ut cujusque Electoris jura et privilegia, quo pax firmior et
certior in Imperio servaretur, accurate pervestigatum iretur. Ut omnibus iis, quorum superiore pace
praetensionibus nondum erat satisfactum, demum satisfiat. At plurimos Christianos admodum afflixit, Domini
cujusdam Lembergae, in Elssensi ducatu, ad Judaismum prolapius, qui Judaeorum superstitionibus, non modo,
passa in corpore suo circumcisione, initiatus est, verum etiam omnibus subditis suis Suillae esu interdixit,
aliasque Judaismi superstitiones inculcavit. Dux autem illius tractus, re comperta, hunc Dominumin vincula
conjicere jussit, sed hic ignominiam publicam exhorrescens, propria manu sibi gulam fregit. Alius Ecclesiae
minister ejusdem apostasiae suspectus, in lecto suo quoque mortuus inventus
862

est. Mense Januario, prope Gorinchemium agger aquarum et glaciei vi perrumpitur et ingens territorii tractus,
irrumpentibus aquis, stagnatur. Tanta erat aquarum vis ut ipsa civitas Gorinchemium non extra periculum foret.
Incolae ejus agri graviori eo damno affecti sunt, quia non adeo pridem eodem modo, aquarum irruptione afflicti
fuerant, vulneribus ex eo malo perceptis, vix cicatricem ducentribus. Per istiusimodi tempestates, variae
variarum nationum naves, diversis partibus naufragium fecere. Interea Rhotomagi, Warnestonii dominus
Archibaldus, Regis magnae Britanniae rogatu detinetur, et Doveriam versus mittitur, qui unus ex Montisfrosani
judicibus ferebatur esse, quin etiam Regis defuncti Damnationi astitisse. In Portugallia urbs Extremi, quam
praefectus, a Comite Scombergio, ut volebat, injuria affectus, Hispanis tradere satagebat, ejusdem Scombergii
prudentia, immissis ducentis equitibus, servatur. Praefectus vero, Olyssiponam, ut de ejus facto cognosceretur
missus. Angli hoc tempore, duodecim cum navibus, et mille militibus, injuriam, ab Hispanis acceptam, ulcisci
conantes, Cubam insulam urbemque S. Jacobi dictam violenter invasere, omnesque praesidiarios, juxta atque
incolas, inde expulere. Urbem arcemque incendere, et praedam nonnullam (praetiosa enim quaeque in vicinos
saltus cives rapuerant,) detulere. Bearnia Principatus, ingenti terraemotu hoc tempore contremuit. Plurimisque
domibus prolapsis, incolae in aperta prorumpere necesse habuere. In Pomerellia, tres simul soles, et totidem
irides visas relatum est. Romae ingenti exorta tempestate, divi Angeli Castellum antiquitus Moles Hadriani
dictum, de caelo tactum est. Angeli effigiei, ingenti malo, in summitate arcis exstanti, impositae dexterum
Brachium gladium tenes, in terram dejicitur, quod a Romanis sinistri ominis loco habitum, quasi tutelari Romae
Angelo, urbem tuendi potestas adimeretur. Malum insuper ipsum quod Pontificis insignia sustinet, loco cui
inseritur emotum, et fulmine semiustulatum in terram dejectum est. Quod vulgi opinionem confirmavit. Ad
Angliae litor, (Dunas vocant) ignotus quidam homo, publicum ministrum mentitus, aliquot, ex Doveriana arce,
militibus stipatus, navem Indicam, ibi in anchoris commorantem, quasi publica eam scrutandi auctoritate
munitus, conscendit, et repertas ibi, bis mille et ducentas libras sterlingias, sustulit, et ad oras eodem lembo, quo
venerat, perduxit, nec postea alicui visus vel auditus est. Angli sub idem tempus oppidulum, cui divi Francisci de
537

