ad Justiniani imperium rediere, deletis etiam aut pulsis Italia Gothorum reliquiis, qui Teiam sibi regem fecerant.
Teias enim ad Cumas, post anni unius principatum gravi praelio interemptus est, anno belli Gothici vicesimo
secundo. Aligernus Cumanidux praesidii, cum perpenderet aut Justiniano, aut Francis, quasi auxilio venientibus,
serviendum, Narseti semet ddedidit, consilio prudenti et salutari. Nam mox Franci Alemannique, cum aliquandiu
Italiam persultassent, praeda sunt exuti universa; de triginta millibus tantum quinque incolumes in patriam
rediere, reliqui gladio aut peste absumpti. Pacata sic demum Italia, et Cosrhoe ancipites et cruentas cum Romanis
pugnas, quas Agathias libro tertio et quarto persequitur, cum pace commutante, terrae motu vastatae sunt ambae
urbes regiae, Roma et Constantinopolis, pestisque secuta immensam mortalium vim rapuit. Justinianus, posito
diademate, pecunias spectaculis impendi solitas, in egenos erogavit, masculae Veneris reos punivit genitalibus,
testatus etiam sacrilegis manus abscindi, quibus facinus patrare soleant. Zabergae deinde, Hunnos in
Chersonesum et Graeciam immissuro, opponit Belisarium jam senem et incurvum, qui etiam tum strenue hostes
repulit. Plenus autem vir gloriae, ad extremum invidiae, excellentes sempter viros comitari assuetae, dentibus
appetitus, quasi conjurationis particeps, carceris subiit molestias. Sed sequenti anno, re ad liquidum explorata
restitutus est in integrum, incolumemque sepulcro gloriam intulit, aut potius immortalem ad superos subvexit.
Caeterum Vigilius Papa, cum Anthimum non ut promiserat, Episcopatui suo redderet, accitusque Byzantium, ad
Justinianum se voluisse ire, sed ad Diocletianum venisse, liberius eloqueretur, accepta ab adstantium quodam
alapa in Basilicam confugit. Ex qua extractus, conjectusque in carcerem, post biennium, ad Narseits monita est
dimissus. Sed antequam Romam reverteretur, Syracusis calculi defecit dolore, cum jam ei Pelagius successisset.
Justinianus quintum egerat Constantionopoli concilium Universale, ubi Eutychius Byzantinus et Apollinaris
Alexandrinus, cum CLXV patribus congregati, damnarunt Theodorum Mopsuestenum, Nestorii quondam
magistrum, Theodoretum et Ibam; Origenistas item Didymum atque Euagrium. Hi fabulabantur, animas ante
corpora exstitisse, suppliciorum infernalium finem fore, Daemones pristinam recuperaturos felicitatem, et alia id
genus plura. Vigilius, etiamsi scripto interveniente Eutychio consentiret, assidere tamen illi in Synodo noluit, sed
altiori collocari throno, quod antea Johanni Papae datum noverat. Itaque confessus abstinuit, prodito nimis
arrogantiae spiritu, qui quidem nimium jam Romanos praesules coeperat agitare.
At Imperator, aedificationum nimius, cum infinitis egeret pecuniis, multos facultatibus spoliavit, stipendia
liberalium disciplinarum magistris olim constituta, in omnibus urbibus sustulit, quas proinde vacantibus
literarum ludis, rusticitas barbariesque implevit. Exstructo admirabili sapientiae templo (Aeterni Patris sapientia
indigitabatur) in Severitarum opinionem ipse incidit imprudens, qua carnem Domini immortalem et passionum
expertem, ex quo assumpta fuit, credidit. In quam cum omnes secum adductos vellet, Eutychium
Constantinopolitanum Patriarcham in Cappadociam relegavit, dato ei successore Johanne Scholastico.
Inque hac persuasione decessit, honorem se hunc Christo habere eximium ratus, expletis potentiae annis
XXXVIII, mensibus VII. Eo imperante, Monachi duo telam sericam texere, allatis ex India bombycibus,
monstrataque vermium generatione, Romanos docuere. Nam antea serica vestis a Persicis mercatoribus
adferebatur, ignorantibus Romanis vermium telam esse, qua tantum haec mortalitas
337

insolescit. Occasionem praebuit David seu Adad Axumitarum Indorum rex, qui cum vicisset Homeritas, ex voto
Christianismum suscepit, Episcopumque Constantinopoli petivit; cum eo Monachi in Indiam profecti.
Justinianus festum Pruficationis seu Hypapantes toto orbe celebrari jussit, quemadmodum natalitia Domini
Justinus, Dormitionem Mariae postmodum Mauritius.
Autor est Paulus Diaconus, tricesimo primo Justiniani anno, Constantinopolim venisse Avares, locos habitandi
postulantes ab Imperatore, ac novitate spectaculi excitam universam civitatem, quod perplexa comarum
prolixitate a caeteris Hunnis differrent. Illis postea Pannoniae, discedentibus in Italiam Longobardis, obitgere.
Eo tempore Procopius, Jornandes, Angathias, Marcellinus Comes, historiographi floruerunt. Dionysius Exiguus
monachus tempora a Christo nato pietati convenientius supputare incepit, quum antea a Ceasarum initiis aut aliis
rebus gestis numerarentur. Ei suppares aetate sunt Anastasius Sinaita, Junilius et Primasius Episcopi Africani,
Procopius Gazaeus, Liberatus Archidiaconus, Arator Poeta Christianus, Priscianus Caesariensis Grammaticus.
JUSTINUS JUNIOR.
JUstinus Thrax natione, Justiniani nepos, Imperium adeptus avunculi, urbem quidem regiam aedificiis, templa
donis exornare non destitit: ac cum morbido esset corpore deditoque lasciviae, vecordia sua tantum pene afflixit
Romnas ditiones, quantum eas Justinianus aut Belisarius erexerant. Sacerdotiv venumdedit, Justino, cui par ad
imperium jus erat ex cognatione, caput dempsit. Injuriis ad conniventiam ejus gliscentibus repertus est, qui
praefecturam sibi deposceret urbis, tutioremque a sceleribus Rempublicam promitteret. Hic, cum citatus aliquis
Senatorum ad tribunal minime compareret, sed epulis insuper adhiberetur regiis, ingressus palatium postulat ab
Imperatore, ut desinat fovere injurias ac reos statim ad poenas tradat exsolvendas delictorum. Quo impetrato,
cum damnatum Senatorem plagis jussisset affici, alios severitate exempli perterruit. Traditur tamen et
Justinianum Prasinae in urbibius factioni, ad scelerum usque impunitatem, impensius indulsisse. Unde ea
consuetudo grassandi in alios incrementa sumserat. Caeterum Justinus Narsetem liberatorem Italiae, a Romanis
accusatum, quod tetrior ipse Dominus, quam Gothi, foret, exautoravit, submisso in locum ejus Longino, qui
212

