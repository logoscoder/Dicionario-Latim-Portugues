quaelibet praedonum manus infestabat. Genuenses piratae, pro mercatoribus ingressi Cretam, ejus insulae potiti
sunt. Vix a quoquam principum in commune consulebatur, quisque sibi captabat dominia, iisque moribus
Graecorum Respublicas pene omnes pessumdabant.
Eadem tempestate inter Philippum Galliarum, et Joannem Anglorum regem, flagrabat bellum, quod Arcturus,
Angli fratre majore genitus, qui potiorem se Britanniae haeredem contendebat, ad Mitabellum captus occisusque
esset, idque Francus, contemptu legum Francicarum a Joanne patratum diceret. Arrepta igitur occasione, totam
Normanniam armis recuperavit Philippus, ducentesimo et septuagesimo anno, quam attributa Rolloni Dano
fuerat. Duodecim inde a Rollone Duces ejus numerantur: ex iis sex iidem Anglorum reges. Ac ne quid deesset ad
mutationem rerum humanarum, eodem temporis tractu Tartarorum in Asia dominatus, autore quodam solerti ejus
gentis viro, quem Chamum appellarunt, institui coeptus. Et Livonia cum tertium jam haberet Episcopum, e
Bremensi Canonico Albertum (Mcinardus Sigebergensis primus
465

fuerat) novum sacrorum militum accepit ordinem, qui pari Pontificum indulgentia, quo Jerosolymitae, ad
abolendum apud Livones gentilismum animati, magnas sibi iis in locis opes pepererunt.
Apud Graecos agitata quaestio, an corpus Domini in sacra Coena perceptum, sit maneatque in omnibus
incorruptibile, praecessit ejus Ecclesiae servitutem. Nicetas haec mysteria silentio veneranda, omnique humana
disputatione majora, pie ac prudenter judicat.
OTHO IV, GERMANICUS CAESAR. HENR ICUS FLANDER, PETRUS ANT IS10DORENSIS, Byzantini.
EXstincto Philippo, turbatam valde Germaniam ad tranquillitatem revocare annixus Otho, aemulus ejus, multum
impendit laborem conciliandis sibi animis principum. Saxones Halbersteti, Alemannos Francofurti ad
comprobandum imperium suum induxit. Frequentissima haec fuisse comitia ferunt, quibus multa egregie
constituta. Otho Palatinus Philippi interfector proscriptus, possessiones jeus haeredibus delegatae. Sublata et
latro cinia, quibus multi civilium praetextu bellorum insueverant. Firmata VII Electoribus suis jura. Tollendis
inter Saxones et Suevos suspicionibus odiisque visum, ut Philippi filia Othonis connubio sociaretur. Obstabat
propinquitas sanguinis, quod Othonis pater henricus, avunculus fuisset Friderici Imperatoris, e quo Philippus
genitus. Sed ei peccato remedium reperit Papa facillimum. Dispensatum est, ut vocant, imposita culpa universo
Monachorum ordini. Abbas quidem publice illam in se suosque transtulit, modo Imperator Cistertiense
monasterium suo sumptu strueret, et Jerosolymitis subveniret. Paulo post innoruit, Henricum Caletinum
Marescalcum, et Welfonis quondam a Witelspacio occisi filium, supplicium exegisse de Philippi Caesaris
interfectore, caputque ejus mersisse Danubio.
Otho Imperator perrexit in Italiam, coronamque de Innocentii manu excepit, perexiguo cum fructu suo. Oborta
enim statim lis de Mathildis principatu, conjugis quondam Conradi, filii Henrici IV, quem illa olim circumventa
a Pontifice Ecclesiae Romanae assignaverat, cumque ab Imperatoribus semper repeteretur, Innocentii astu
interceptus fuerat, ardente dissidiis Germania. Otho imperii jura sibi asserenda ratus, et Marchiam istam, et alia
territoria, a Friderici II tutoribus praerepta armis recuperare statuit. Eam rem indigne tulit Innocentius,
pertinacemque propositi Othonem, nec, nisi juramenti religione, quo dignitatem imperatoriam se promiserat
defensurum, absolveretur, ablata restituere vlentem, anathematis vinculo innodavit. Otho vicissim, dispositis
passim custodiis, ne cui adeundi Papam facultas esset, interdixit.
Idem Pontifex Joannes Angliae regem percussit fulmine suo, quod Cantuariensem Praesulem repudiaret, ad
arbitrium Monachorum, ab Innocentio seductorum designatum. Nam cum duo alii electi essent, Papa Stephanum
Langetonium Cardinalem intrusit, cui suffragantes monachos expulit regno Joannes, conspicatusque ob id sacra,
ex edicto Papae, per universam Britanniam intermitti, multavit reditibus suis Clericos, et fugibundo cuidam
plumbeam injecit tunicam, in qua animam exspitavit. Nimius autem rex in exigendis tributis fuit. Judaeo cuidam
singulos quotidie excussit dentes, donec septimum omni patrimonio suo redimeret. Subegit Hyberniam
Walliamque: Alex. Caementario Theologo habuit fidem, dicenti, non esse Pontificis aliena curare regna. Idque
ipsum per Galliam Germaniamque
466

plurimi asserebant eo tempore, addentes, Romanam Ecclesiam esse coetum malignantium, ignarum Euangelii,
meretricem Babylonicam, Papam ip sum caput errorum, subnixum suis Scribis et Pharisaeis, Praelatis et
Monachis. Episcopos bello se miscentes, homicidarum in numero habendos. Deo obediendum prae Epi scopis;
perniciosas esse Cleri divitias et dominationes seculares; in traditionibus humanis numeranda, quaecunque
praeter Scripturas observent Monachi; Conciliis et Synodis non obstringi conscientias. Baptismum et
S.S.coenam duntaxat esse Sacramenta, exonerandaque exorcismis et gesticulationibus, praeter divina mandata
superadditis. Errasse, qui matrimonio interdixerint Clericis Occidentalibus, quandoquidem et orientales conjugiis
utantur. Quod e sacris literis autoritatem non habeat, pro fabula censendum; Sacra vulgari lingua, quam omnes
capiunt, peragenda. Neminem sanctum, nisi solum Deum invocandum. Consecrationes, translationes, vigilias
mortuorum, nihil esse; Crucis signo nullam inesse vim, nec efficaciores ducendas in templo preces, quam in
cubiculo. Praestare pauperes vestire, quam ornare parietes. Multa post Gregorium in Ecclesiam irrepsisse, priscis
incognita aut damnata; nec esse nisi duas vias, alteram electorum in coelum, aliam damnatorum adinfernum, si
292

