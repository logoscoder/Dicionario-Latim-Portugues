iterque ejus undique sentibus conseptum. Proinde sepulcro ejus inscriptum. Hadrianus VI hic situs est, qui nihil
sibi infelicius in vita, quam quod imperaret, duxit. Eo sedente, inquisitor Hochstratus, flamma coepit in Lutheri
asseclas saevire, cremavitque Bruxellis Henricum et Joannem Monachos. Lutherus constantiam eorum cantico
celebravit: responditque mascule Angliae regi, qui calamum in se strinxisset, defenloris Ecclesiae titulum a
Leone Pontifice eblanditus. Movit et Huld. Zwinglius, Tigurinus Canonicus, certamen Romanensibus, ac
disputando effecit, ut Senatus Tigurinae Civitatis e sacris scripturis docendum esse populum, sepositis hominum
traditionibus, decerneret.
Majores motus Daniam et Septentrionem a Romanae sedis cultu avertere. In Suecia, quam exercuerat tyrannidem
Christiernus, eam Pontifex Leo, misso Joanne de Potentia Cardinali, justam pronuntiarat. Sed nihil ob id melius
Rex apud suos audiebat. Gustavum adversa ejus saevitiae fama armaverat in regios, qui collectis undecunque
profugis, brevi justum exercitum effecit, arces aliquot deditione, alias vi cepit, neque armis profecit magis quam
contemptu sui, ut quem regii facillime se superaturos somniarent. Id quod contra accidit, Gustavo advigilante, ut
victs rediret aliquando virtus in praecordia popularibus. Primum a Dalekarlis, inde apud oppidum Westeras, a
plerisque Suecorum ordinibus Gubernator lectus, Stockholmiam obsidione cingit. Christiernus inteirm profectus
ad Caesarem, diploma adfert, quo Fridericus Holsatus jubebatur, clientelae se Danorum regum, nomine
Caesarum, adstringere, feudumqne Holsaticum de eorum suscipere manu. Jamque se ipso elatior rex,
interdicebat suis omnem cum Vandalcis civitatibus negotiationem, praecipiens venalia quaeque in oppida Danica
convehi. Suecorum praefectis imperabat, ut rebelles quoscunque neci darent: per Severinum a Nortby importato
Holmiensibus commeatu, solvebat osidionem, nihilque moderati spirans, Lubecanos simul et Holsatos
alienissimo tempore offenderat. Quare
590

cum Lubecensium clasle adjuvaretur gustavus, Stockholmiam pariter Calmarniamque obsidet.
Civitatum Vandalicarum classiarii, armatis triginita navibus, Helsingoram, profugientibus incolis, exurunt; aliis
locis repulsi mascule. Sialandia nequicquam tentata, Bordingholmum occupant. Interim pressi obsidio
Stockholmienses emittunt ad regem, qui rerum ei difficultatem exponant. Sed hi Abrahamsburgi nocturnis
suppliciis enecti, auxere regis infamiam, qui nuper etiam promptum crudelitatis suae promotorem Theodoricum
Slagheccium, quem Lundanum fecerat Archiepiscopum, variis oneratum criminibus incenderat.
Eodemque tempore novarum factus legum auctor, curias, Judicia, et consuetudines Danorum habebat in animo
immutare, et ad Belgarum Teutonumque ritus componere: imprimis vero perpetuum ab omni ordine tributum
fisco pacifici.
Sed pertaesi insolentoris dominatus Cimbri, quum Kalindburgum citati hyemem praetexuissent, jamque
advolante in Jutiam Christierno, Wiburgensia formidarent comitia, quibus vim facturus repugnantibus dicebatur,
maximi rem periculi audent, seque ejus imperio deinceps nequaquam parituros, datis ad eum literis aperte
protestantur. Eas Magnus Munchius, Praetor Jutiae, oblitis de industria chirothecis indiderat, discedensque a
convivio reliquerat regi inspiciendas. Ipse arrepto navigio in Holsatiam contendit, Fridericum regis patruum
regno initiaturus, quod ille extemplo, partim odio in nepotem, partim metu exitialium Daniae ac suae stirpi
consiliorum, suscepit. Christiernus, cum nullis conditionibus placare Cimbros posset, Fiones, Sialandos, et
Scanos, denuo im sua verba adigit, remque omnem celeriter ad fratrem reginae Carolum v, et Joachimum
Brandeburgicum sororium, et Fridericum Saxonem avunculum, VII viros perscribit. Hafniam Sialandiae,
Malmogiamque Scanorum metropoles, munit praesidio. Mox autem praeveritus civitatum classiarios, ne mari
incubantes periculum abeunti crearent, statuit matura sibi suisque consulere fuga, contractaque XVIII navium
classe, ad Belgas enavigavit. Insulani cum se desertos contemplarentur, urgente armis Friderico, in ejus Partes
transiere. Hafnia majus negotium fuit: quae dum obsidetur, rex profugus scribit militem, quem per Holsatiam
traducere in Danos conabatur. At Fridericus LXXX Holsatorum millia armat, cum quibus priusquam consererent
manus Teutones, de stipendio sibi caveri poscunt, eoque non impetrato, per Marchiam dilabuntur. Nonis
Januariis Hafnia et Malmogia, post octo mensium obsidionem, deditionem fecere, quum jam Calmarniae et
Stockholmiae potitus Gustavus, Suecorumque rex esset renunciatus. Nam simul percrebuit, Christiernum Aprili
mense, anno vicesimo tertio ejus seculi, Dania cessisse, statim Calmarnia Maio, Stockholmia Julio sequente, in
potestatem Suecorum rediere, eaque ratione avitum foedus de trium regnorum Borealium conjunctione
exspiravit. Novi reges, Fridericus et Gustavus, quod Vandalicarum civitatum ope perutili fulcirentur, cum illis
atque inter se foedus percussere Malmogiae, eoque ad mutua se subsidia adversus Christiernum devinxere.
Eorundem postea autoritate subnixi praecones puriores Euangelii, per Daniam Sueciamque, et reliquum
septentrionem, Papismi errores denudarunt. Prior Gustavus convictos neglecti officii Episcopos, redegit in
ordinem, jussitque contentos honesto stipendio sacra curare, civilis autem bellicaaeque rei administrationem
domui regiae permittere, ni facerent, se regno abiturum. Fridericus rex protexit sane Episcopos, sed Euangelii
praedicationem per Daniam, Norvegiam, et Holsatiam, fideliter adjuvit.
Per haec Carolus Caesar Gallicano implicitus
591

370

