tamen factionbi quasi pro Apostolo fuit, donec gliscens subinde discordia, non tam transactione, quam
expulsione aut caede Arminianorum oppressa, coepit relanguescere, pro ut suo loco dicetur.
Invasit et Septentrionem nostrum acerba cum Suecis contentio. Carolus IV Suecorum Rex, quod cum Polono
bellaret, naves per Hellespontum Danicum, et ex ipsa Dania Rigam et ad Borussica itantes oppida, passim
detinebat. Lappones maritimos (Norvegiae illi pars sunt) vexabat tributis, quorum et titulo insolenti uti cocperat.
Ea de causa Christianus IX, misso ad eum feciali, quum nihil responsi ferret, Calmariam, permunitum Sueciae
oppidum, obsidet, repulsisque erumpentibus, Vi expugnat, exeunte Maio, anno hujus seculi
644

undccimo. Et quanquam edixerat, ne in impuberes sexumque sequiorem a milite saeviretur, tamen cum mulieres
lapidibus in cesserent irrumpentes, promiscua fuit caedes, exacerbatis et eo Danis, quod frumentatores suos,
nuper a nobili quodam fraudilenter evocatos, contra datam fidem trucidatos meminissent. Capto oppido, arx
Caroli freta subsidio,diutius victorem distinuit. Crebrae ibi cum proximis Succorum castris concertationes,
caedes multae. Dumque obsidioni advigilant Dani, interceptis a Sueco literis, quibus Christianopolitae auxiliares
copias postulabant, mittuntur eo, qui se Dnicum fingendo praesidium, praelatis, quae forte nuper eripuerant,
vexillis, oppidanos fallerent. Ita insidiis doloque capta Christianopolis, incendio deletur, incolarum plerisque
necatis. Vicissim Sueci classe a Danis spolianturi, terumque expelluntur, quod receperant, Calmariensi oppido.
Qui justi praelii copiam non facerent, obsidionique solvendae impares viderentur, Christianus Sommius, qui
arcem tenebat, regi eam Danorum tradidit. Ubi CVIII tormenta aenea, et sexarmatae naves, cum omni
instrumento bellico, in regis potestatem venere, Augusto ineunte. Secutae sortem Bornholmia, Olandia,
Goldburgum. Carolus impatientius ferens acceptas clades, ad duellum provocat regem Christianum, quasi
duorum periculo universum certamen niteretur, sed cum impar aetas, conditio, causa esset regis utriusque,
indignabundam provocationem salse Rex Danus elusit. Carolus, accedente ad senium et aegritudines moerore,
confectus est sequenti mense, successore Gustavo Adolfo filio, qui hactenus egregie rem Suecicam administrat.
Finiente anno ad Elsburgum, alteram quasi Sueciae clavem, captae Suecorum naves pleraeque, quam victoriam
quinto post mense castelli deditio secuta. Eam regis Dani felicitatem obnubilavit reginae mors, quae enixa anno
hujus aevi nono Fridericum, Verdensem postea Episcopum, undecimo ineunte Ulricum Suerinensem, mox
duodecimo laudatissimam vitam beato fine clausit, ingenti hisce regnis sui desiderio relicto. Rex ipse pene
interceptus insidiis,Franciscum Rantzovium, Christ. Barnecovium, Stenonem Rosensparrum, aliosque nobiles
non paucos, luctuoso quidem privatis domibus, sed felici patriae praelio amisit.
Initium ejusdem anni funestavit obitus Caesaris Rudolfi, quem semestri spacio inopinatum Christiani II Saxonis
funus praecesserat, sequebaturque Ernesti Coloniensis. Hujus Septemviratum Ferdinandus Bavarus, istius
Joannes Georgius frater suscepit. Caesare vivo ac vidente, Hungariam Austriamque Matthias frater artificio
quodam in se transtulerat, quibus et Bohemiam, paucis ante mortem ejus mensibus, adjecit. Etenim miles
Leopoldicus, qui ruendae administrationi Juliacensi scriptus, ac postmodum ad IX peditum, IV equitum millia
auctus fuerat, invaserat Bohemiam, Buduisium astu, Pragam minorem vi occupaverat. Inde adventante in
auxilium Bohemis Matthia, jam ad subitas hasce impressiones fremente, Caesar tradere ei Bohemicam coronam,
annusaque pacisci pensiones adigitur. Exercitus Lepopoldicus, gratia metuve Matthiae fractus, repraesentato sibi
stipendio, demigrat. Rudolfus praegnante jam dissidiorum civilium Germania, derepente in fata concessit,
imperio functus annis XXXV, immensa vi auri in thesauris relicta, majori pacis publicae desiderio. Princeps
caetera eximius, sed matrimonii abstinens, liberiorique, quam fas erat, Veneri assuetus, culpam haud modica
dignitatis jactura luit, insuperque liberis orbus legitimis, dum fratres, Matthiam, Maximilianum, et Albertum
similiter relinquit orbos, patruelem denique haeredem habuit. Hac sc. occasione foecunda Maximiliani regia ad
Caroli, fratris ejus, stirpem devolvitur, qui e Maria Bavara quinque filios, decem filias proceaverat, quorum
Ferdinandus
645

natu maximus tempore, quo haec scribimus, Augustum apicem inter perpetuas Germaniae turbas tenet.
Biennio ante Rudolfum decesserat Fridericus Palatinus, haerede filio cognomini, qui tutore usus Joanne
Bipontino (licet Philippus Guilelmus Neoburgicus septemviralem tutelam sibi assereret) Elisabetam, Jacobi VI
filiam, sibi junxit, nobisque inter alios spectantibus, pomposo apparatu deduxit Heidelbergam. Sed id quidem
anno hujus seculi XIII accidit, quum jam Caesar Matthias Germania potiretur, Dacia Gabor Bethlemus.
Caeterum superstite adhuc Rudolfo, in Transylvania res varie nutaverant. Batorio Valachiam pene eripuerat
praefectus Radulensis, ejusque ad Cronstadium fuderat copias. Inde Forgatscio creverat audacia in
Transylvaniam movendi, et Claudiopolin, alique loca munita, redigendi sub Matthiae regis dominium. Verum,
(quae est bellicae sortis inconstantia) rursus a Batorio profligatus, compulsusque in sylvas Forgatscius, quum
varias pertulisset miserias, recesserat in Poloniam, quando Sutschius a Polonis dimittebatur, ut Moscoviam eis
subjiceret, irrito consilio. Poloni namque a Russis acri ad extremum praelio victi, etiam Smolensco rurus
exciderunt. Batorius Austriacis semet, Turcarum odio, applicans, Gabori viam ad principatum capessendum
Sultanico patrocinio aperuit. Dicenda nunc eruditorum funera; quibus primordia hujus seculi caligarunt. Res sane
praeclaras tentarant aliqui.
404

