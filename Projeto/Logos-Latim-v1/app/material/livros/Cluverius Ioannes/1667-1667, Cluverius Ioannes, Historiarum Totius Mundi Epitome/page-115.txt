armis evertit: ultimo consulatu praecedentes omnes foedavit. In ejus locum Valerius Flaccus suffectus,
turpissimae legis auctor, qua creditoribus quadrantem solvi jussit.
Dominante in Italia Cinna, major pars nobilitatis ad Syllam in Achaiam, ac deinde in Asiam profugit. Sklla
interim cum Mithridatis praefectis circa Athenas, Boeotiamque et Macedoniam ita dimicavit, ut et Athenas
reciperet, et plurimo circa multiplices Pyraeei portus munitiones labore expleto, amplius CCM. hostium
interficeret, nec minus multa caperet. L. Flaccus successor ei missus, et propter avaritiam invisus exercitui, a C.
Fimbria legato, ultimae audaciae homine occisus est, et imperium ad Fimbriam translatum. Hic in Asia fusis
aliquot copiis Mithridatis, urbem Pergamum expugnavit, obsessumque regem non abfuit multum quin caperet.
Urbem Ilion, quae se potestatis Syllae reservabat, oppressam delevit, magnamque Asiae partem recepit de
Mithridate. Sylla interim multis praeliis Thraces Macedoniam vastantes caecidit. Romae Cinna et Papyrius
Carbo a se ipsis consules per biennium creati, moti oratione L. Valerii Flacci et aliorum, concordiae amantium,
legatos quidem ad Syllam de pace misere: at nihilominus Cinna exercitum naves coegit conscendere, et adversus
Syllam proficisci. Itaque Anconae a militibus lapidatus est, consulatum Carbo solus gessit. Trasgressus deinde in
Asiam Sylla, pacem cum Mithridate fecit ita, ut cederet rex provinciis, asia, Bithynia, Cappadocia. Fimbria
desertus ab exercitu, ad Syllam transeunte, servo cervicem praebuit. Vix quidquam in Syllae operibus clarius
dixerium, quam quod, cum per triennium Cinnanae Marianaeque partes italiam obsiderent, neque illaturum se iis
bellum dissimulavit, nec quod erat in manibus, omisit: existirnavitque ante frangendum hostem, quam
ulciscendum civem. Legatis a senatu de pace missis, futurum se in potestate senatus respondit, si cives a Cinna
pulsi restituerentur. Quae conditio cum justa videretur, per Carbonem factionemque ejus, cui bellum videbatur
utilius, ne conveniret, effectum est. Novis civibus S. C. suffragium datum, quod sanguine emtum fuerat: et
mandatum, ut omnes ubique exercitus dimitterentur. Legati, Syllae, ut de pace agerent, missi, a Coss. Cn.
Norbano et Corn. Scipione Asiatico violati sunt. Putares Syllam venisse in Italiam, non belli vindicem, sed pacis
autorem. Tanta cum quiete exercitum per Calabriam Apuliamque duxit. Sed iis quibus et pessima et immodica
cupiditas erat, non poterat pax placere. Felici igitur circa Capuam eventu, Scipionem Norbanumque consules
superat: quorum Norbanus acie victus: Scipio ab exercitu suo desertus ac proditus, inviolatus a Sylla dimissus
est. Cn. Pompeius Cn. filius, ejus qui Asculum ceperat, conscripto voluntariorum exercitu, cum tribus legionibus
ad Syllam venerat, ad quem se nobilitas omnis conferebat, ita ut deferta urbe ad castra veniretur. Tum Marius
juvenis, animi potius quam aevi paterni, et Carbo consules, quasi desperata victoria, ne inulti perirent, sanguine
senatus sibi parentabant. obsessaque Curia per Damasippum Praetorem, sic de senatu quasi de carcere, qui
jugularentur, educti. Quid funerum in foro, in Circo, in patentibus templis? Nam Q. Mutius Scaevola Pontifex,
Vestales amplexus aras, tantum non eodem igne sepelitur. At Pontius Telesinus, dux Samnitum, contractis
circiter XLM ita ad portam Collinam cum Syla dimicavit, ut ad summum discrimen et eum, et
182

Romanam Rempubl. perduceret, dictitans adesser Romanis ultimam diem, delendamque urbem, quod nunquam
defuturi essent raptores Italicae libertatis lupi, nisi sylva, in quam refugere solerent, esset excisa. Post primam
demum horam noctis, et Romana acies respirvait, et Samnitium cessit. Telesinus semianimis repertus postera die,
victoris magis quam morientis vultum retulit, cujus abscissum caput gestari Sylla circa Praeneste, ubi erat
Marius, jussit. Marius tum demum desperatis suis rebus, per cuniculum erumpere conatus, cum foramine e terra
emersisset, a dispositis in idipsum interemptus est. Plerique implorata servi sui ope eum vita expulsum tradunt.
Sylla felicis nomen assumpsit, justius, si eundem et vincendi finem habuisset. Neque enim ei satis erat, quod
apud Sacriportum Mario, et apud Collinam protam Telesino victo, LXX amplius millia conciderat: quod ad
Clusium, ad Faventiam, Fidentiamque, per Servilios, Metellumque Pium et Lucullum, magnificis praeliis
Carbonis exercitus vicerat. Octo M. deditorum in via publica trucidavit; tabulam proscriptionis posuit, ex qua
duo millia electi, qui mori juberentur. Marium ducis fratrem oculis, manibus cruribusque defossis, servavit
qliquamdiu, ut per singula membra moreretur. Praenestinos omnes inermes occidit. Spoletum, Interamnium,
Fluentiam, sub hasta vendidit: Sulmonem plane delevit. Carbonem in Sicilia per Pompeium interemit. Dictator
deinde creatus (cujus honoris usurpatio, inde ab Annibalis ex Italia discessu per annox CXX eat intermissa) cum
fascibus XXIV processit, tribunorum plebis potestatem minuit, jus omne concionandi, legumque ferendarum eis
ademit. Pontificum augurumque collegium ampliavit, ut essent XV: senatum ex equestri ordine supplevit:
proscriptorum liberis jus petendorum honorum eripuit, et bona eorum vendidit. Ex quibus cum primo multa ipse
rapuisset, redactum est sestertium ter millies quingenties. Lucretium Asellam suarum partium ducem contra
voluntatem suam consulatum petere ausum, in foro jussit jugulari. Cn. Pompeius in Africa Cn. Domitium
proscriptum et Hiarbam regem Numidarum bellum molientes vicit et interemit: Is primus, cum adhuc eques
esset, et XXIV annos natus, de Africa triumphavit. Metellus ex proscriptis unus, clam capite adoperto ad
posticum aedis Bastiae uxoris cum accessit, admissus minime est, quia illum proscriptum diceret. Itaque se
transfodit, et sanguine suo ingratas fores respersit. Sylla, recepta de Samnitibus Nola, XLVII legiones in agros
captos deduxit, et eos iis divisit. Inde nonaginta senatorum, consularium XV, tot praeterea millium interfector,
abiit dictatura. Sperni coeptus, cum Cumis ex morbo pediculari decessisset, honor ei a senatu est habitus, ut vir

115

