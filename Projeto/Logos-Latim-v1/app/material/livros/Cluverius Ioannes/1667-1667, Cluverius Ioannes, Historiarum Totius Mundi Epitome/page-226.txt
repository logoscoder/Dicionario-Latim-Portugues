quicquid posteriorum temporum scriptores monachi, Paulus Diaconus, Sigebertus, Zonaras, Cedrenus, ac fidus
Pontificum satelles Anastasius, pluresque alii, poculo Romanae Babylonis dementati, pro imaginum cultu
disserant. Leo rectius e divinis informatus literis, idoloatricam statuarum adorationem, et Sanctorum ambiendas,
ut fingebant, precibus intercessiones, cum superstitioso reliquiarum cultu, quibus insanire coeperat orbis
Christianus, constanti animo damnavit, susque deque habens, quae de majorum quorundam institutis denarrabant
impoliti nugarum patroni. Nec laudaverim tamen saevitiam, nisi atrocioribus forte accensam facinoribus, ut quod
Oecumenicum, quem vocabant, magistrum, quibibliothecae praeerat Byzantinae, cum XII collegis, ob
improbatam imaginum demolitionem, incendio punivisle dicitur, aliosque aliis affecisse poenis conquisitissimis.
Sed haec eo quis zelo gesta dixerit, quod David quondam Ammonitas Idololatras simul et magistratuum
contemptores, caminis exuslit, non sine laude, ardentibus.
At Gregorius spiritu percitus erroris, Romam Italiamque, quantum in se erat, abscidit a Graeco imperio, initoque
cum Francis in Luitprandum Longobardum foedere, quod is ob receptum defensumque Thrasamundum, Romana
circumsideret moenia, obtinuit a Carolo Martello, ut pro sua apud Luitprandum autoritate et amicitia persiceret,
ne gravius quid ab ipso Romani paterentur.
At Leo Imperator postquam suos detineri census vidit ab eo, qui Christi, censum reddere jubentis Caesari
Ethnico, vicarium se venditabat, Ecclesiae Romanae per Siciliam Calabriamque proventus suo addixit fisco,
impeditusque crebris Saracenorum incursionibus, qui Caesarea Cappadociae et castris quibusdam captis, ad ipsos
Turcarum fines excurrebant, ulcisci defectionem non potuit.
Sub haec Gregorius III vibrato in Imperatorem anathemate, moritur, atque ad tribunal vocatus Dei,
dispensationis suae poscitur rationes. Quem non multo postj secutus Leo, praecedente mortem ejus terrae motu
maximo, quo Constantinopolitani muri, Nicaea, Nicomedia, multaeque urbes aliae gravibus prostratae sunt
ruinis. Imperaverat annis XXIV et mensibus duobus, nisi imagines destruxisset, multobenigniores imperii
359

sui scriptores habiturus. Sub eo decessit Beda, Epitaphio ei a Discipulo conscripto venerabilis dictus, ad numeros
versiculi implendos. Joannes Damascenus, vir caetera doctissimus, suscepto et ipse imaginum patrocinio,
infensum expertus Imperatorem, inter Saracenos fulsit.
CONSTANTINUS V. COPRONYMUS.
COnstantinus V. Leonis Iconomachi filius, sacrum fontem foedasse fertur ventris onere, cum infantulus adhuc
baptizaretur, unde ei Copronymi cognomen, ut et ex Caballinarum aestimatione sordium Caballini.
Imperii fidelque paternae jam inde a teneris particeps, ob imaginum detestationem plerorumque subditorum odia
incurrit et diras. Unde dum abest in bello Saracenico, Artavasdus Curopalates, fororis ejus maritus, annitente
simul Anastasio Patriarcha, et Constantino imputante Nestorianismum, restituit per regiam urbem imagines,
atque imperium sibi sumsit, vanissimo vulgi favore intumescens. Hinc intestinum inter affines bellum, multo
cum Reipubl. damno, tertium in annum terra marique gestum, quo victor haud sine expresso Dei favore
Constantinus, capit Artavasdi filium et primores, fame capit urbem, excoecatumque cum duobus filiis tyrannum
exponit ludibrio, quemadmodum et Anastasium Patriarcham. Hunc enim verso ad asini caudam capite,
ignominiose per urbem circumduxit: Sed poenitentem facinoris postea, Ecclesiam regere iterum sacrisque
operari passus est.
Interim in Francia, Carolus Martellus, cum debellatis Saracenis, Saxonibus, Frisonibus, Cothis, per XXVII annos
regia vixisset potestate, regibus Francorum domi fere abditis, Pipino et Carolomanno haereditarium reliquit
regimen Galliarum, magnaeque partis Germaniae. Illi Saxones Thuringiam vastantes communi reprimunt marte,
donec superstitione captus Carolomannus pro regno habitum sumsit monachi, atque Cassinense Coenobium,
recens a Petronacte quodam studiose instauratum ingressus, abjectissimam fortunam subiit.
Anno imperii quinto Constantinus, dum Saraceni domesticis flagrant dissidiis, Syriam pervasit Assyriamque et
Germanicia potitus urbe rem Christianam restituit. Traduxit et in urbem Bulgaros, Augustae cognatos, quae cum
Cagani esset filia, sacris imbuta Christianis Irenes nomen tulerat.
Sed felicitatem Principis maculavit infelix de imaginibus disceptatio. Earum enim venerationem gentilisini
dicebat errorem redolere, intercessionem Sanctorum ficulneum appellabat praesidium, reliquias, quae dicebantur
Sanctorum, ad cultum prostantes vulgi, partim terra obruebat, partim demergebat mari, vel igni curabat exuri.
Hinc acerrimum adversus illum odium, Pontificum praesertim Romanorum, et monachorum rudium,
superstitiones quaslibet mordicus retinentium, quos proinde cogebat aut civilem amplecti vitam, relictoque
impuro coelibatu matrimonio se applicare, aut plagis affectos in Cyprum jubebat deportari insulam, quam a
Saracenis invasam egregie defenderat.
Sextum ejus septimumque annum insignes reddidit pestilentia atrox, quae Calabriam, Siciliam, Graeciam,
Thraciamque pervagata, tantam induxit Constantinopoli solitudinem, ut cadaveribus vespillones deessent,
catervatimque jumentis deposita exportarentur urbe humanda. Quod DEI flagellum praecesserant tenebrae
insolentes, quae mensis Augusti dies pene decem ad stuporem mortalium obscurabant, ostentum simile caligini
illi, qua relicto Deo vivo, lignis et lapidibus stupidus se orbis incurvabat. Secutus est terrae motus in Syria, quo

226

