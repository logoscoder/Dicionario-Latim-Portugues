infensissimos ejus hostes visceribus regni foverat. Itaque nemo ejus gentis remansit, nisi qui victum suis sibi
manibus pararet: qua de causa haud indignum sancti nomine hunc regem exstimaveris.
Mox redire eum compulit Margaretae Flandricae intemperies. Ea clam e Burchardo Avennio tres susceperat
filios. Postea Guilelmi Tampeti oblectata amplexibus, dum Burchardus Romae ambit legitimationem, ut vocant,
liberorum, totidem Guilelmo parit. Joannes e priori natus concubitu, quum adolevisset, Guilelmum Tampeto
genitum, Flandriae jam imperantem, petit bello, affinitate subnixus Guilelmi Hollandi, cujus sororem duxerat,
simul et Germanorum auxiliis, Guilelmo ut regi opitulantium. Consertis praeliis, capta caesave ad centum millia
hominum, necatoque Guilelmo, cui Flandriam adjudicaverant Galli, captisque caeteris fratribus, potitus Flandriae
Joannes. Tantum unius mulieris luxuries vulnerum populis attulit; Ludovicumque e Palaestina in Franciam
retraxit. Alii Margaretam, post excessum Burchardi, nupsisse Guilelmo aiunt, justumque ei fuisse cum utroque
matrimonium. Guilelmus Frisones subinde vexando, exitium sibi concivit tandem. Etenim cum recederet
incautius, equus ejus onere ferri pressus, haesit in palude, desertumque a suis Frisones in arundineto latitantem
operuerunt telis, ac miserabiliter precantem parci sibi, in frusta conciderunt, anno ejus seculi LV. quum
praecedenti et Conradus rex aemulus ejus, et protector Innocentius occidissent.
Etenim Conradus, Henrico fratre per Joannem quendam Maurum exstincto, Innocentii calumnias deterserat,
fuderat ejus exercitum, Guilelmo nepoti Pontificis commissum. Apuliam potenter defenderat. Sed quum
Innocentius Henrico III Anglorum regi, vano et credulo persuasisset, Edmundo ejus filio dandam a se Apuliam
Siciliamque, ditatus auro Anglicano, odore ejus inescaverat cruce signatos quam plurimos. Quamobrem aeger
animi Conradus, dum resistere parat, veneno interit, ingenti Innocentii laetitia, qui brevi totam Apuliam subegit.
Sed impio perparum saginatus gaudio, Manfredi, quem Apuli dixerant regem, incursionibus citius amisit, quam
occuparat aliena, caputque jam inter nubes condere visus, quasi ad Tartara decidit. Pleuresi laborantem cum
plangerent circumstantes amici, sublevans oculos jam in morte natantes, Quid lamentamixi, ait, nonne vos omnes
divites relinquo? quid ultra requiritis? Atque haec dicens, subituram Dei judicium animam exhalavit.
Graecis dominabatur adhuc Joannes Ducas, et Irene Augusta mortua, Annam, Friderici Imperatoris filiam
duxerat: cui cum praeferret magistram ejus et nutricem Marcesinam, philtris illectus et deliciis amatoriis, tamen
impetrare a se haud potuit, ut Nicephorum Blemmydem, qui sacris pellicem excluserat, puniret, sed accusata
potius suamet libidine, laudavit incorruptam Doctoris integritatem,
483

Pontificem Rom. de fidei vitaeque erroribus vehementer increpavit. Inde Michaeli Angeli, Thessalorum et
Aetolorum Principi male fido cum Macedoniam ei et Thessalonicam ademisset, Despotae indulsit titulum, et
Michaelem Comnenum Palaeologum juramento adstrinxit, de regno nunquam affectando. Correptus ad ultimum
epilepsia atroci, decessit Nymphaei anno imperii XXXIII. successore filio, Theodoro Lascari secundo. Ei
praematurum diadema imponere noluerat, veritus ne tanquam potitus eo, indignum se fastigio praeberet,
volensque, ut virtutis via velut ambiendo, constanti id potius subditorum voluntate, quam paterna indulgentia
compararet.
Eo tempore Bela Hungarus, et Othocarus Bohemus, qui diu inter se de Austria Styriaque armis contenderant,
pacem tandem hac lege fecere, ut Austria Bohemo per nuptias Margaretae Austriacae: Styria Hungaro
relinqueretur. Othocarus cruce signatus in Prussiam abiit, magnamque istius terrae partem cultui subdidit
Christiano.
RICHARDUS ANGLUS, Rex Alemanniae, BALDUINUS IMPERATOR Byzantinus. THEODORUS
LASCARIS II. Et MICHAEL PALAEOLOGUS, Nicaeni.
COnradus moriens haeredem scripserat fratris filium Conradinum, tutoribus institutis Bavaris, quod hi et puero,
et matri suae gentis fideles futuri erant. Erat enim Conradinus Elisabetha, Othonis Bavari filia procreatus, cujus
fratres Ludovicus et Henricus felices Bavarorum terras tunc tenebant. Sed Manfredus, apud Siculos Apulosque
natus educatusque, potior eis regno videbatur, jamque victor Innocentio, Saracenis Nuceriam tenentibus
accinctus, formidolosus cunctis erat. Episcopus Ostiensis, Gregorii IX nepos, adscenderat Papalem thronum,
Alexandri IV nomine notior. Hic videns Nuceriam refugii sinum pandere Manfredo, obsedit eam, duce
Octaviano Ubaldino Cardinale. Erant LX millia armatorum in urbe, parque eam numerus militum circumsedebat.
Ficto autem a Manfredo Conradini apud Bavaros obitu, maxima obsidentium pars discessit. Reliquas copias
eruptione fudit, fugavitque Manfredus, Edmundi Angli inaugurationem ventis rapiendam dedit. Igitur quasi nulla
jam justa Regiae Siculae stirpe, Rex Manfredus salutatur, cum Petro rege Tarraconensium contrahit affinitatem,
collocata illi filia Constantia. Alexander Concionatores circummittit, ad laceslenda piorum in eum sacro aere
arma, praeque Saracenis jam Manfredus, Ecclesiae hostis praedicatur. Apuli contra indignantes, se pro
infidelibus haberi, arctius adhaerescunt Manfredo, ac ne matris obstet ignobilitas, docent matrimonio eam
aliquando junctam Friderico. Nec erat Praesulum quisquam, quem avarissimi hypocritae Alexandri cura
afficeret, cujus Dromones Franciscani, a nullo jam genere sceleris, quod occultari putabatur posse, abhorrebant.
Neque tamen effugere erat tot mortalium observationes, neque illi semper fronti parcebant.
Londini patuerat insigne Judaeorum nefas, puerum quendam e Christianis annuo velut sacrificio immolantium.
Ejus facinoris autores aliqui supplicio sunt affecti: plures eorum Nigri fratres, pecunia corrupti, suis
303

