propugnatoribus, qui poterant, tum a finibus Graecis Barbaros, tum barbariem ipsam a templis scholisque
propulsare.
Etenim postquam Azatinis Sultani, ejus qui ad Palaeologum a Tartaris pulsus profugerat, filium sui occidissent,
eversus est Turcarum Iconiensis principatus, divulsumque inter Satrapas regnum, quos quia parum metuebat
Palaeologus, sublatis castellorum praesidiis, latrocinandi quibusllibet viam aperuit. Accessitque mox gravius
malum, ut propulsia a Scythis Turcae, quam infirmi adversus illos, tam validi in Graecos fierent, ac pro desertis
suis, plenas omnibus opibus copiisque terras Graecorum infestarent.
Coactus ergo justo pugnare exercitu Augustus Craecorum, in Paphlagonia cum Turcis conseruit manum, eosque
ad flumen fugibundos egit. Illos incautius secuti duces, opprimuntur insidiis, atque hinc flumine, illinc ab
hostibus interclusi, cadunt pene Graeci omnes, ex eoque tempore Turcae ad Sangarium amnem omnia pro
arbitrio populantur. Thracenses interim exercitus distinentur Bulgaricis moribus et Illyricis, quos Terteres
Despota, pulso Imperatoris genero, excitaverat; Phryges vero Lyciique aliis Turcarum molitionibus obviam eunt.
Visumque Imperatori, quae reliqua adhuc essent, tueri potius, quam amotis et inde copiis, omnia simul in
extremum casum dare. Andronicum filium, dudum imperii consortem, instauratum Tralles, ultra Maeandrum
sitas miserat. Sed Turcae quadrienni assultu, quicunque fame aut siti non perierant in urbe, deditione tandem
cepere, haud pauciores XX millibus. Hinc dum Palaeologus Joannem Thessalum, qui rupta saepius pace animum
ejus exacerbaverat, Scythicis petere auxiliis molitur, et prope Lysimachiam recenset copias, palpitatione cordis
inopinata exstinguitur, a filio Andronico, nec plebeia affectus sepultura, quod a fide majorum ad Romanam
Ecclesiam defecisset. Potestatem egerat annox XXXV.
Praeerat tum Romanis Nicolaus IV, iterum post annuas pene Cardinalium rixas lectus, qui post novam
Francorum cladem, annuit paci inter Aragones Francosque. Cum enim Robertus Atrebas Catanam Siciliae
Francis subegisset, classem ejus ad Neapolin cepit Regorius,
494

interque alios proceres, etiam Guidonem a Monteforti, qui hac via poenas Anglis dedit, quorum regio sanguine,
necato quondam Richardi Caesaris filio, Viterbii aras perfuderat. Annitente ergo Eduardo rege, qui Vallia tunc
subacta triumphabat, foedus his legibus inter Francos Aragonesque percussum: ut Carolus Claudus dimitteretur;
viginti millia pondo argenti penderet, praestaretque intra triennium, liberam Jacobo regi Siciliam: ni faceret, in
custodiam ipse rediret. In hac formulam dati obsides, Carolus, postearex Ungariae, et Ludovicus, ob accurate
actam ex regula Francisci vitam, Sanctus appellatus, filii Caroliambo.
Hungaris vero tunc regnabat Andreas, vocatus ex Veneta matre educationeque Venetus, Andreae regis e
Stephano filio nepos, quem, peroli Ladislai regis libidines Pannonii, regem sibistaturerant. Ladislaus et Boleslaus
Pudicus vix tandem submoverant Tartaros, Hungariam Poloniamque persultantes. Boleslao apud Polonos,
Lescus Niger successerat, Jazygum victor et Russorum, Conradi etiam Masovii, quem aliqui procerum regem
dixerant.
Apud Danos Ericus VI. Waldemari ex Christophoro nepos, paucorum insidiis interierat, cum Waldemarum
amitae suae maritum Sueciae regno depulisset, idque Magno fratri ejus conciliasset. Suffectus ei filius Ericus
VII. admodum puer. Regnum consiliis Agnetis Brandeburgicae et procerum, egregie administratum.
Interfectores regis hostes judicati, regnoque pulsi, piratica vexarunt populares; sed haud impune. Nam paulatim
omnes poenas exsolverunt sceleris. Ericus jam adultus, pacis bellique artibus claruit. Holsatos, Vandalos,
itemque Marchiones inter se dissidentes reduxit in concordiam. Rostochiensem ditionem, aliasque in obverso
Danis littore provincias, suae iterum potestati subdidit.
In Belgio Joh. Dux Brabantiae emptam ab Henrico Limburgensi provinciam, haud sine armis occupare potuit.
Impugnatus enim ab hostibus validissimis, proper Coloniarn eos insigni praelio porstravit. Capti Coloniensis
praesul et Adolfus Nassovius. Henricus Lucelburgensis, et alii bellatores caesi magno numero. Reinhardus
Geldriae Comes ejuravit Ducatum, atque ita libertate donatus est. Henrici filius, ducta Brabantini filia, dotalem
Comitatum recepit, cujus postea nomen Augustum erit.
Hamelenses ad Visurgin, quum Magi conducta opera, mures fistulae cantu ejicientis, mercedem ei non
persolvissent, ejusdem nefandis artibus CXXX pueros amisere, mirando Dei judicio. Alfonsus Rex Castiliae
sapientia et Mathesi clarus, divina monumenta in Hispanicam traduci linguam curavit. Gulielmus Durandus,
Jacobus Vorago, Becus Byzantinus, Aegidius Romanus, sacrarum professi literarum scientiam, Arnoldus
Villanovanus et Thaddaeus Florentinus, Medicam excoluere.
ADOLFUS NASSOVIUS. ANDRONICUS PALAEOLOGUS.
ADolfus Nassovius autoritate Gerhardi Eppenseinii, consanguinei sui, Electoris tunc Moguntini, ad imperium
promotus, mihil fere tanto nomine dignum gessit. Eduardo Anglorum regi cum Philippo Pulchro bellum erat, e
spoliatis quibusdam Anglorum navibus, ac caede nautarum ortum. Vastabantur Normannia Aquitanique,
provinciae in Gallia Anglorum. Guido Flander cum filia, quam Anglo desponderat, evocatus, vix e custodia erat
dimissus Francorum. Sponsa attinebatur. Adolfus ergo cum Guidone Flandro stipendiariam pollicitus militiam
Eduardo, LXXV ab Anglo millia pondo argenti suscepit. Robertus eum Atrebas antevertit; Flandriamque

310

