consultandum egressi, partim non redeundum, partim Episcopum iniqua praecipientem, vi ejiciendum
multandumque morte disserunt. Commonitus a suis Antistes dat operam, ut latere saltem tecto abscedat. Inde
Romam profectus, ut Hermannum Bambergensem adversus suorum criminationes, seu auro seu gratia tueretur,
infecto negotio, rediit. Mox bellum recruduit Saxonicum, quod Saxones templum Hartesburgi constructum
cremassent, nec principes Imeratori dederent Magnum et Othonem, cum Episcopis aliquot maximopere exosis
Henrico. Ibi rodolfi Suevi consilio obruuntur Saxones, securius agentes, vulgus ad satietatem victorum jugulatur,
pirincipes diffugiunt. Altera expeditione, sed cui rodolfus Suevus, Guelfo Bavarus, Bertholdus Carinthius
auxilium denegaveratn, plebe Saxonica jam taedio affecta belli, in deditionem venerunt Magnates, Wezil
Magdeburgicus Bucco Halberstatensis, Otho dux quondam Bajoariae, Magnus dux Saxoniae, ejusque patruus
Hermanus, Fridericus Palatinus, Didericus Comes Cadlenburgius, Adelbertus Thruingus, et eminentiores opibus
nobiles, qui contra quam speravereant, per omnes imperii provincias deportati, triste exilium pertulerunt. Otho
tamen paulo psot suum recepit locum.
Dum haec fiunt, et Henricus imperiosius sacras distribuit stationes in Ecclesiis, Hildebrandus Papa eum citare
audet Romam, ad crimina, quae objicerentur, in Synodo responsurum: Ni comparcat, de corpore Ecclesiae
anathemate rescindendum. Interim Pontifex ipse a Quintio praefecto urbis, quem diro ipse carcere et tormentis
maceraverat, de altari abripitur et priusquam populus auxilio esse posst, ducitur in carcerem, ipsa nocte Domino
nostro natali. Sed plebs ad arma convolans postridie, coegit Quintium dimittere e custodia Papam: nihilque
minus mutuis in se cladibus utraque factio desaeviit. Caesar indignatus ad illatam sibi a Gregorio contumeliam,
Wormatiae concilium egit omnium regni Antistitum, quo peropportune intervenit Hugo Blancus Cardinalis,
deferens secum historiam Hildebrandi, quam perditis artibus perversoque ordine sedem occupasset, quae ante,
quaeque post Papatum egisset nequiter. Cujus amplexati, qui aderant, autoritatem, scripto et voce denunciant
Hildebrando, ut male invasa, et pejus usurpata potestate semet abdicet, sciatque post eam diem, quicquid agat,
jubeat, decernat, irritum se habituros. Contra ille nihil territus, Imperatorem et tot Episcopos anathemate ferire
audet, destinatisque in Germaniam et Galliam nuntiis, in rebellionem animat, quoscunque potest, proceres Sed
XIII Cardinales praecipui ipsius Papae communionem deseruerunt.
Caesar quod in dedititios Saxones atrocius consuluisset, nec sidem principum eis, priusquam dederentur
obstrictam lbieraret, invisus erat multis. Accedente jam Pontificis flabro, in flammam exarsit odium. Hermannus
Metensis Episcopus nonnullos Saxonum, inscio Caesare, dimisit e custodia, qui recepta libertate mox
instaurantper Saxoniam bellum, arces compescendae seditioni inaedificatas montibus diruunt, Othonem
Hartesburgo excedere cogunt. Caesar Wormatiam indicit Comitia, hinc Moguntiam: Sed alienatis jam Rodolfi
Suevi, Bertholdi Carinthii, Guelfonis Bavari animis, et ad alia diversis consilia, pauci ad edicta comparebant.
Cum igitur et Halberstatensem effugisse intelligeret, quem Conjugi Salomonis, Regis Hungariae exulis, sorori
suae, ad fines Pannoniae deportandum commiserat, reliquos Saxones ultro absolvit deditione, et sacramento
obligatos novo fidelitatis, promptiores
427

se habiturum ad obsequia opinatur. Sed quum Misnensem Marchiam audirent duci attributam Bohemico, omnes
infremuerunt. Egbertus Marchio adolescens adhuc statim eam armis repetere ausus est. Itaque fenestra jam
aperta rebellioni, per ausus Pontificis et clientum ejus suggestiones, Rodolfus, Welfo et Bertholdus, allectis ad se
Episcopis, Papam respectantibus, alium sibi creant regem, Henrico tamen denunciant, si intra vertentem annum
anathemate absolvatur, et statim dimittat a se armatos, Pontificis se sententiae parituros. Caesar laetus aliqua vel
foeda conditione, extremam declinari calamitatem posse, rigidissima hyeme perrepit in Italiam, Hildebrandum
apud Mathildem, Canusina in arce morantem, humilis deprecator adit. Ea Mathildis conjux erat Gozelonis
Lotharingorum ducis, nec maritum sequi in Galliam, nec eo nuper defncto aliud amplecti matrimonium certa, sed
Hildebrando semper individua comes adhaerebat, jactante fama, eum dum prohiberet Clericis uxore uti, die ac
nocte impudenter in Mathildis amplexibus volutari, ipsamque furtivis Papae amoribus praeoccupatam, facile
secundas detrectare nuptias.
Tam indulgens in mariti desertricem Hildebrandus, cum leniter objurgatos Episcopos, qui cum Henrico fecerant,
absolvisset, Caesarem per aliquos Italiae principes deprecantem relaxari dirarum vincula, aegerime admisit in
conspectum. Receptus miser intra secundum murorum arcis ambitum, sine comite, sine cultu regio, nudis
pedibus, jejunus, a mane usque ad vesperam perstabat, sententiam praestolans Pontificis. Hoc secundo, hoc tertio
die fecit. Quarto demum die, exceptus vultu Hildebrandi tetrico, his conditionibus absolvitur, ut evocatis ad
concilium principibus Teutonicis, die locoque, quem Papa designasset, ad ejus arbitrium, vel retineat regnum vel
amittat: intereaque temporis nihil pro rege agat, cultuque omni regio abstineat; fin persitat regno, subditus
Romano Pontifici, semperque dicto obtemperans sit. His conditionibus datis, Papa corpus ominicum sumsit,
imprecatus sibi subitaneam mortem, si Simoniacis artibus Papatum obtinuisset. Quo manducato, invitavit
Henricum, ut si nosset se innocentem, quorum argueretur criminum, intrepidus idem faceret. Sed ille eam sui
purgandi viam prudenter aversatus, in comitiis appariturum duxit, quam rite imperio esset perfunctus.
Extemplo eluxit, quam vanum id Henrici de reconciliando sibi Papa consilium foret. Exclamatum mox est ab
Italis, crimen eum gloriae suae intulisse, nunquam abolendum, quod Papae haeretico, omnibusque probris
268

