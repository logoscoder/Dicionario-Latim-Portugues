ferunt Helvertii, sed placati legationibus, quibus nihil adversum prisca foedera Caesarem moliri docentur,
conquiescunt. Merodius Caesarianas copias e Rhetia Monferatum perducit, contagiis tertiam partem diminutas,
sed quae jugi e Germania affluxu auctuae, multa Mantuanae ditionis loca subegerunt, Mantuamque ipsam
obsidione cingentes, haud modicam pertulerunt stragem. Obsessi enim, ut Venetis suffulti auxiliaribus, facta
eruptione, Caesarianorum ad tria miliia prostravere, qui graviora pertimescentes, pro tempore obsidionem
relaxarunt. At postea reversi, mense Julio hujus anni XXX, postquam Rex Francus jam Sabaudiam subegisset,
Mantuam Caesari expugnarunt, reliquam Italiam pestilentia exhauriente.
Dubitatur et de pace Turcica, praesertim cum Transylvania, hactenus inter Caesarem et Sultanum nutans, mortuo
Bethlemo, Turcam dicatur respicere: qui exstincto nuper Parthorum rege Sia Aba, mille et octingentarum
681

mulierum viro, inveteratas dissolvere cum Parthis lites instituit. Arcironium purpuratum redegit ad obedientiam,
eumque praefecit Bosniae. Jambecum Girain Rhodio solvit exilio, victoque ejus aemulo, Tartaris iterum regem
imposuit. Interim Anglus et Batavi, cum Gallis, Palatini urgent restitutionem, Belgicaeque copiae prius indies
Germaniam carpunt, jam in Westphalia, Susatum, nec pauca alia loca tenentes. Timentur et Palatinis Bavaris,
Hispanisque, qui ob id Hannoviam, praesidium recipere abnuentem, circumsedere, aliisque ad Moenum
Rhenumque oppidis militem alere imperant.
Alius Pomeraniam et Megapolium metus tenet, quod pugnatum in se a Caesarianis Suecus indignatur, justamque
prae se fert causam irrumpendi in Germaniam. Dudum vulgatis diplomatis, commeatus adverctione interdixit
littoralibus Pomeraniae et Megapolis oppidis, quae a Caesariano exercitu insidentur. Coeptum quidem Dantisci
pacis negotium, sed priusquam convenirent legati, interruptum. Interea Rugiam et Pomeraniam, ex defensorum
iniquitate, dira infestavit fames, quae plurimos mortales exstinxit, aliquos in proprios armans affectus, adeo ut
nec ab humana carne abstinuerint. Qua rerum facie torpentem Rugiam occupavit Rex Suecus, profligato felicibus
praeliis Caesariano praesidio. Mox portibus, Divenoviano et Paenemundano, potitus, Stettinum, alteram
Pomeraniae metropolin, classe advehitur. Bogislaus ei dux tradit oppidum, conquestus publice, exitio esse
Pomeranis Caesarianum militem, aliaque omniapotius, quam protectionem cogitare clientum. Itaque nondum
expetita pax res mortalium revisit. Seculum hoc, praesertim ultimum, jugi quassatur dissidiorum exitilaium
catena. Ferdinandus Caesar, suae zelo religionis fervens, eique acceptas ferens, quas XII hisce annis frequentes
habuit victorias, pergit imperare Euangelicis, ut abjecta, quam sacris literis consonam putant, fide, Romanae
Ecclesiae sequantur autoritatem. Diversum docentes, tota Bohemia, Austria, Moravia, Glogovia, multis Silesiae
principatibus, Stiria, Carinthia, Croatia, Juliaco, Clivia, Rhetia, expulit. Maximilianus Bavarus, reddita Caesari,
quae supra Oenum est, Austria, utroque potitus Palatinatu ad Rhenum, exemplum Caesaris imitatur. nec mitior
Hispanus, qui Franckenthalum, elusa regis Britanni spe, dudum sibi servat, ejectis purioris doctrinae
praeconibus, Manheimum diruit, Juliacenses, Rheticas, Westphalicas, quas tenet civitates, ad Romanensium
adigit ritum. Egra, Colmaria. Lindavia, Campodunum, Tremonia, Minda, Halberstadium, Stada, aliaque passim
oppida Germanorum, spoliantur a Caesare religionis, ab Luthero instauratae, exercitio. Repetuntur jura
Episcopalia, quae principes aliquot Augustanae addicti confessioni, integro pene seculo usurparunt, per
ordinarios Ecclesiarum Superintendentes. Neque obscure id agitur, ut Ferdinandus III. Caesaris e Maria Bavara
primogenitus, quem ante biennium Haungari Bohemique Regem coronarunt, Romano deinceps initietur regno,
quamque orsus est telam parens Augustus, eam pertexat. At Christianus Guilielmus Praesulatu pulsus
Magdeburgico, successoremque nactus Caesaris filium, Leopoldum Guilielmum, nuper ab exilio redux, totam
fere dioecesin improviso adventu recepit. Jan-Georgius Saxonum Septemvir, qui Silesiam, Lusatiam, Egram
subegit Caesari, jamque aliquot millia eorum, qui ob Lutheranismum exulant, sui in ditionibus alit, aegre fert,
operam ab se Imperatori praestitam, in perniciem converti ejus Ecclesiae, quam ipse judicat orthodoxam.
Florentissima quondam et liberrima Germania fugitivam anhelat, cum pace libertatem.
Ea ne solida frueretur et Nordalbingia nostra, Hamburgensium quorundam praeceps fecit temeritas, qua tres
682

serenissimi Danorum regis naves, in Albi excubantes, mox quoque pontonem praegrandem, derepente
invaserunt, captasque traduxerunt Hamburgum. Praetexitur causa, quod vectigal Rex novum Tychopoli a
navigantibus coeperit exigere. hamburgenses enim flumine, ut suo, se usos ab antiquo jactitant, cum Holsati
duces dominium Albis, qua Nordalbingiam alluit, ut principes imperii, ipsorumque Domini Hamburgensium, sibi
vindicent. Neque vectigal rex sibi deposcere ait, sed compensationem damni, quod Hamburgici, Holsaticae rei,
contra jus priscum, intulerint, quum merces et alimenta venalia, novos eis imponendo census, iniquis modis
flagellaverint. Res hisce diebus in Albi tribus praeliis decreta, quibus victor Rex Danus, Hamburgenses flumine,
cujus usus Tychopolitas quatuor fere mensibus prohibuerant, expulit, extraque sui partes territorii rejecit.
Nimirum nunquam hoc mundi salum fidam pollicetur requiem: Sola coelestis pax omni intellectua major piorum
mentes irradiat. In ea non pauci melioris Theologiae praecones proximis annis ad superos evolarunt: inter quos
Wittebergae Leonardus Hutterus, Balthasar Meisnerus, Fridericus Balduinus, Wolfgangus Frantzius, et ante eos,
Joannes Arndus, Lunenburgiae inspector Ecclesiarum, singularis magister pietatis: Marpurgum Balthasarem
Mentzerum, Joannem Winckelmanum: Rostochium Eilh. Lubinum, Joannem Affelmannum, Joannem
427

