populusque Hebraeorum numquam laetius beatiusque vixerit. Tenebat universam Syriam ab Aegypto usque ad
Euphratem. In ea rerum tranquillitate cum tertio Salomonis anno complentur ab liberatione Aegyptiaca anni
quadringenti octoginta. Quam temporis periodum quia divinis in monumentis singulariter annotatam legimus,
placuit hic, ut seculo quarto, sic libro finem ponere, ut a structura templi magnificentissimi novi nobis libelli
structura incipiat.
LIBER V. Complectens annos CCCLXXII. a templo Salomonis usque ad ejus destructionem.
SPlendidissimus regum Salomon templum Dei immensi operis excitare aggressus, paratis per triennium
impendiis, undecimo illud regni anno absolvit, dedicavitque innumeris victimis, cum a mundo condito praecise
fluxissent annorum tria millia, Sesostre, ut vult Josephus, Aegyptiorum rege, Alba Sylvio Latinorum, ut placet
Eusebio. Sesostris quidem ab Herodoto et Diodoro prioribus narratur seculis, sed accuratior vetustatis Josephus,
erratum ab illis, ac Sesostrin eum regem putat, quem libri Sacri Sesacum nominant. Is Aegypti
25

regum maximus cum Salomone affinitatem junxit, filia ei aut sorore in matrimonium collata. Interea Salomon
adornata sibi regia, cui parem sol non aspexerat, sapientiae fama excivit reginam felicis Arabiae Nicaulam, ut
visere gloriam, audireque voces tanti regis concupisceret. Ab ea cultus donis elogiisque societatem cum Hiromo
init classicam, instructisque ambo navibus, ex remotissimis insulis aurum, aliaque pretiosa convehunt tanta
copia, ut argenti vix ratio haberetur amplius. Sed qui ordo rerum esse solet, ab nimiis opibus in luxum et vitia
delapsus Salomon, cum adversum interdictum Dei ex alienigenis conjugia sumsisset, et jam septingentas uxores
et trecentas haberet concubinas, Idola eis ritu gentium suarum, quibus litarent, constituit. Quam ingratitudinem
aversatus Deus, graviter objurgato regi poenam denunciavit, fore nimirum ut regnum ex parte majore ademptum
filio, servo illius traderetur. Sed qui opum abundantia corruperat animum, postea ad se rediens vanitatis
damnavit publice, quicquid solis radius illustrat, ut vere dixeris, felicitatem externam a nemine despectius
habitam, quam qui eam maximam fuit expertus. Nam vitae extremo competit, inter voluptates nimias
difficillimum esse sapere etiam sapientissimis, castigatusque a Deo Rezonis Syri, Hadadi Edomaei et Jeroboami
Ephraitae defectionibus, decessit anno regni quadragesimo, ingens humanae fragilitatis exemplum. Post
Salomonis obitum Damasceni iterum Palaestinae et Cavae - Syriae imperium affectare ausi sunt, qui per ipsum
patremque ejus erant edomiti. Vere dixeris, floruisse hoc seculum sapientiae studiis, cum non tantum Salomon,
Hiromus, Regina Arabica, Sesostris, aliique reges ea impensissime colerent, verum etiam apud Hebraeos
Prophetarum, apud Graecos Poetarum scholae imprimis efflorescerent. Nam apud illos hoc tempore excelluerunt
divinae sapientiae doctores, Sancto Spiritu pleni, Gadus, Nathan, Asaphus, Hemam, Jeduthun, Etham, Achias.
Apud hos Homeri eluxit ingenium, qui fulgore carminum solus appellari Poeta meruit, in eo culpatus a
sapientioribus, quod narrationes rerum gestarum foedissimis saepe fabulis conspurcavit, primus diis nomina
flagitiaque attribuere ausus.
ROBOAMUS.
ROboamus ab Hebraeis rogatus, ut laxaret onera, a Salomone patre, aedificationibus intento, imposita, preces
supplicum superbo stultoque juvenum consilio repudiavit; minatus atrociora, quam a patre pertulissent antea.
Hinc orta indignatio, regnumque in partes scissum, Judaeis et Benjamitis Roboamum, reliquis Israelitis
Jeroboamum regem sequentibus, quae discordia ingentium malorum originem praebuit. Nam ex hoc tempore
sacrae profanaeque res Hebraeorum corrumpi, intestinisque bellis agitari tribules coepere. Domus Davidica jure
et religione, diversis stirpibus orti Israelitarum reges multitudine subditorum superstitioneque nitebantur.
Roboamus mox a defectione centum octoginta bellatorum millia coegit, armis recuperaturus totius gentis
imperium; sed territus a Propheta abstinuit praelio, quod Deus diminutione potestatis punire constituisset
familiae Davidicae insolentiam. Jeroboamus contra veritus, ne ab se plebem religio averteret, statuit animos ejus
superstitione occupare. Itaque boves aureos ad utrosque regni terminos consecravit, quibus litaret de more
populus; sacerdotes spretis legibus e vulgo delegit, pessimum exemplum factus successoribus. Omnes enim post
eum reges, contempto Salomonis templo, quod Deus majestate sua repleverat, eoque omnes ferre hostias
imperaverat, suopte arbitrio de religione statuerunt, adscitis etiam subinde commentitiis gentium numinibus,
sacrisque sceleratis, quibus se suosque tandem pessundederunt. Hierosolymitani
26

autem reges partim Davidis et Salomonis, partim etiam aemulorum suorum de sacris sententiam secuti, talem
semper Deum experti sunt, qualem ipsi seu fide, seu persidia, merebantur. Ac Roboamus quidem documento fuit
posteris. Dum Deum rite coluit, felicia ei omnia quietaque evenere, mox ut defecit cum populo, Sisaco seu
Sesostri praeda factus est. Ille Aegypti rex celeberrimus, ad Indos, Aethiopes et Scythas penetrasse scribitur,
occiduas etiam partes ad Thraces usque pervagatus, totius orbis imperium animo agitasse. Pompis solennioribus
currum egit, devictorum ei regum cervicibus junctis. Sacra Historia eum innumeras peditum copias ductasse
refert, ex Aegypto, Libya, Aethiopibus, Scenitis lectas, equitumque sexaginta millia. Expilatis Jerosolyma
temploque, et reliquis Judaeae urbibus, experimentum dedit Hebraeis externi imperii, quod jam ultra centum
annos non degustaverant. Plinius Sesostrin ab Esubope Colchorum rege victum, aureasque inde cameras, trabes
columnasque argenteas Colchorum fuisse regibus memorat. Certum est, placatum supplicatione Hebraeorum
18

