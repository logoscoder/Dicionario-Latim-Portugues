impositi, omne Regiorum nomen extinguere, ducem Ormontium, aliosque proceres, cum Dublinensi castello sui
juris facere satagebant. Sed re mature detecta, omnes conjuratores in vincula conjiciuntur, et eorum aliqui hoc
tempore supremo supplicio afficiuntur: At in Scotia Warnestonius, de cujus captivitate dictum, pari quo
Monsrosanus modo, in crucem actus est. Barbari piratae, ad mancipia ex pactis liberanda, pecuniam ab
Hollandis, non satis prompte missam obtentui sumentes, jam magis quam ante, maria infestabant, multasque
Christianorum naves interceperunt. Galli contra duas eorum Myoparones expugnant, et Melitenses triremes,
Classem quam Caravanam vocant, Rhodo et Alexandria tributum Constantinopolim ad Imperatorem ferentem,
adortae, inter alias navem, ingenti argenti summa onustam, cepere. In Lucernensibusvallibus, a Sabaudiae Ducis
militibus, Protestantes, variis modis affligebantur; hi demum arreptis armis, infestis illis sese opponunt, et quater
cum iis justa acie confligunt, et toties eos in fugam vertunt. Helvetii Cantones legationem ad Sabaudiae ducem,
ut si quae essent controversiae, componerentur decernunt. Ipse quoque Galliarum Rex, de re cognoscendi
cupidus legato suo, in Delphinatu, rem penitissime vestigare jussit. Compertumque est. Sabaudiae ducem
extructo in Milrandola castro, Protestantes a Galliis separate voluisse, illosque tali incommodo obsistentes
rebellium nomine notatos, mirum in modum, immisso a duce milite vexari. Sed plura dehis postea. Turcarum
interea exercitus, centies et septuagies mille militibus numerosus apud Offam trajecto Istrc, appropinquabat,
octoginta et sex tormenta trahens. Sed delapsa coelitus grando, usque adeo omnem segetem afflixit, ut Turcas
alimenta deficere inciperent. Danubius quoque mirum in modum tumescens, Barbaris transitum negabat. Interea
Corfitius Comes Ulefeldius, qui Bornholmiae hactenus carceri mancipatus fuerat, per supplices preces, et
abjectissima lamenta, libertatem, in Funia aut alibi extra Zelandiam, degendi impetravit. Sed ille cum tantis
beneficiis infinitas gratias deberet, paulo post in Brabantia, patriae suae noxia consilia, et Daniae Regno exitiosa
machinamenta fovit. Quibus demum detectis, per judices Regios absens condemnatur. Scilicet; Omni dignitate et
nobilitate exuitur, ejusque insignia, per carnificem frangentur. Ipsi si alicubi capi possit, dextra manus ut perjuro,
et deinde caput amputabitur, perticaeque, ubi Regi visum fuerit imponetur. Corpus in quatuor partes dissecetur,
et partes in quatuor praecipuis Regiae urbis propugnaculis, ad terrorem suspendentur. Bona ejus fisco
addicuntur. Liberi quoque ejus toto regno proscribuntur. Una ex ejus villis aut
865

domibus, funditus evertetur, et loco ejus Columna erigetur, cui ejus eversionis causa inscribetur. Si ipse
Sceleratus nusquam capi possit, in effigie ejus dicta fiet executio. Sicut et postea factum est, sed uxor ejus nunc
per Angliam, nunc per alias partes vagabunda, tandem, cum in Daniam, clam reverti auderet, capta, et Hafniae
carceri inclusa est. In Polonia malecontentorum insolentia etiamnum gliscebat. Hi tamen paulo post, per
intermissiones, et alia istiusmodi officia placantur. Tres milliones et dimidium floenorum ipsis statutis terminis
persolventur. Faederis inter Rebelles icti acta publice comburentur. Atque adeo summo omnium gaudio, haec
pestis et pernicies extincta est. Turcicus exercitus antequam Danubium tramitteret, sedecim militum millia
praemisit, quae omne vicinum teritorium depopulabantur, cum qui resisteret, nemo in promptu esset. Vicesimo
denique Augusti die, Danubio apud Granum Ponte juncto, Hungariam totus exercitus ingressus est. Forgatius
praefectus, sex militum millibus, Turcis obsistere ausus, terga vertere necesse habuit, multis suorum amissis.
Captivi omnes, praesente Goesio, Imperatoris legato, Visieri jussu, (ut Turcae eos ministros vocant) securi
percussi sunt: dicente, se panem hisce canibus suppeditare nolle. Forgatius propter temeritatem suam, in
carcerem conjicitur. Mirum, quantam trepidationem haec jactura toti imperio incusserit. Viennae unicuique
civium integri anni annona imperatur. Famulorum et ancillarum numerus imminuitur, maxima pars puerorum et
mulierum ablegantur, et in maximis ejus partis civitatibus, ad arma contra Turcas, noto campanae pulsu,
conclamatur. Sed hi victoria sua usuri, protinus Neohuselio, ad Neutram sito, parvulo, sed munitissimo oppidulo
castra admovent. Sexaginta Turcarum millia se in quatuor partes dividunt, eo feliciores, quod siccioris aestatis
causa, exhausta et pene exsiccata flumina, transitum minime negabant, nullumque aut exiguum impedimentum
adferebant. Quibus accedebat, quod nonnulli Sueci, aliique abjurati Christiani aquas deducendi artes, aliaque
nocendi machinamenta Barbaros, plus satis docerent, atque adeo adversus Christianos, infidelibus egregiam
operam navarent. Ab alia parte Serinovarum occupare studebant, nebulone quodam Turcis indicante Serini
Comitem in longinque expediditionem suscepisse. Ipsi vero, cum ad quartum ab urbe lapidem pervenisset,
Turcas in propinquo esse nunciatum. Flexo itaque itinere, hostibus nihil tale cogitantibus obviam fit, et
inopinantes imparatosque adortus, in fugam vertit. haud pauciores sexcentis. occisi, ipse re bene gesta in urbem
revertitur, atque adeo meditatas insidias praevertit. Mense Augusto, orortae tempestates varias partes variis
damnis affecere. Maria magnam navium, mercium atque hominum vim absorbesere, Hispani maxima detrimenta
passi sunt; verum enimvero Classis argentifera ex occidentalibus Indiis redux, magnasque opes ferens,
languentes animos, nova laetitia affecit. Interea Rex Marochanus, Neapoli aetatemdegebat, ex se parce, sed
liberalitate Cardinalium Arragonii, et Rospiliosi (qui dum haec scribimus ad Pontificatum evehitur) splendide,
quippe superstitionem suam abjuraverat, et Christianam fidem amplexus erat. Inter Sabaudos et Pedemontanos
protestantes orta contentio, jam pridem in bellum, (ut dictum) eruperat. Sabaudi eos, specie de pace tractandi,
opprimere conantes, ipsi oppressi sunt, trecenti admodum equites cecidere, sed hi, vindictae cupidi, pauperum
vineta agrosque evertebant. Protestantes videntes rem serio agi, castro se muniunt, et exercitum volantem, sub
539

