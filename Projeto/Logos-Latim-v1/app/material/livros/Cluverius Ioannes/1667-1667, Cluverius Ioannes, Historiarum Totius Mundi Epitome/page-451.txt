recepit. Dux Lunaeburgicus et Hassi redacta in potestatem Minda, Nyenburgum obsidebant. Ita flagrante adhuc
ubique bello, quod Suedici novo apud Wormatiam conventu reparare omni ope nitebantur, tandem pax inter
Caesarem atque Electorem Saxoniae emersit. Ea Leitomeritii primum, dein Pirnae studiosis tractatibus quaesita,
demum Pragae in has conditiones conclusa est.
Bona Ecclesiastica meditata ante Pacem Passaviensem a Protestantibus occupata, vi transactionis illius, iisdem
salva et intemerata nunc et deinceps semper permaneant. Immediato vero ante et post Transactionem
Passaviensem a Protestantibus occupata, quotquot eorum anno 1627, 12 Novembris possederunt, eadem ad
annos quadraginta quiete ac secure possideant, et si quid a nominato tempore iis per Catholicos ablatum sit,
integre restituatur, exceptis bonis illis pro quibus ante praefinitum terminum lis mota, et in judicium Camerae
Imperialis introducta fuerit. Pari modo Catholici quae ad 12 Novembris 1627. habuerunt, quiete retineant, et
ablata fideliter iis restituantur. Status autem Politicus in iisdem bonis, item Electiones, Postulationes, Menses
Papales ita uti dicto rempore in usu fuerunt utrimque serventur. Usus vero sessionis ac ferendi suffragium, vi
eorundem
720

bonorum in conventibus quidem Provincialibus continuetur, in Comitiis autem Imperii interim intermittatur.
Exercitium Religionis ita uti 12 Novembris 1627. fuit, inter Catholicos et Augustanos imperturbatum relinquatur,
et occurrentes hoc in casu controversiae, per Judicium Imperiale Aulicum, vel Cameram Spirensem
componantur. Durante hoc spacio quadraginta annorum, intraprimum decennium instituatur tractatus de pace
universali ac perpetua, quae si intra id spacium confici atque obtineri non possit, tota nihilominus controversia in
eo statu remaneat, in quo fuit 12 Novembris anno 1627. salva semper Caesaris suprema authoritate, ac jure
controversiam illam moderandi. Archiepiscopatum Magdeburgensem Augustus Electoris Saxoniae filius
possideat, et Christiano Wilhelmo Marchioni Brandeburgico dum vivit, quotannis inde duodecim Imperialium
millia persolvat. Quatuor praefecturas ejusdem Archiepiscopatus Querfurtum, Gutterbok, Dama et Bork, Elector
Saxoniae jure feudi ab Archiepiscopo Magdeburgenso obtineat. Episcopatum Halberstadiensem Leopoldus
Wilhelmus Caesaris filius possideat; Et in Archiepiscopatu Bremensi Religionis Catholicae et Augustanae
exercitium uti 12 Novembris anno 1627. fuit, permaneat. Libera Imperii nobilitas juxta transactionem
Passaviensem Augustanae Confessionis exercitio libere fruatur. Civitates Imperiales quae interim cum Caesare
aut Ducibus ipsius pactae sunt, in iisdem pactis permaneant. Caeterae pace Religionis gaudeant. Donaverdam
Elector Bavariae Imperio restituat, quamprimum ipsi de sumptibus in bellum expositis satisfactum fuerit. In
Regno Bohemiae, et caeteris Austriacis Provinciis, ersi Elector Saxoniae summopere urgeret, Caesar liberum
confessionis Augustanae exercitium nequaquam permittere voluit. De Silesia et Lusatia separatis tractationibus
conventum. Reformatio Camerae Spirensis ad generalia Imperii comitia, dilata, item Judicii Imperialis Aulici.
Legati, et Oratores Principum Protestantium in Aula Caesaris degentes, ratione Religionis nulla molestia
afficiantur. Electoratus Palatini maneat Maximiliano Duci Bavariae, et Lineae ipsius Wilhelmianae. Viduae
tamen Friderici IV, Electoris dos relinquatur, et proscripti Friderici Filiis, si ad obsequium Caesaris redierint,
dignum conditione eorum alimentum praestetur. Duces Brunsvicenses quater centena millia Imperialium
Tillianis haeredibus assignata iisdem persolvant intra spacium octo annorum, ita ut primo anno in nundinis
Lipsiensibus persolvant quinquaginta millia, cum pensione annua reliquorum, et ita consequenter. Ducibus
Megapolitanis, si hanc pacem probaverint, ignoscet Imperator, eosque in statum pristinum restituet: Omnia loca
ab adventu Regis Sueciae Gustavi Adolphi in Imperium anno 1630. Caesari, ejusque sociis ablata, quae adhuc in
potestate Protestantium sunt: iis ad quos spectant, fideliter restituantur. Pro recuperatione caeterorum locorum,
quae adhuc sunt in manu exterorum Principum Galliae, aut Sueciae, aliorumque qui Status Imperii non sunt, aut
etiamsi sint tamen in hanc pacem non consentiunt; Elector Saxoniae et caeteri hujus pacis participes Caesarem
omni ope juvabunt. Vicissim Caesar ac socii ipsius omnia a se occupata ab anno 1630. antiquis possessoribus
atque in hanc pacem consentientibus restituent. Praeterea Caesar omnia bello Danico ab anno 1625. occupata et
nominatim Wolfenbutelium et Nieuburgum antiquis Dominis reddat. Electori Brandeburgico si in hanc pacem
consenserit investitura in Ducatum Pomeraniae dabitur. Omnes in hanc pacem consentientes vires et consilia
jungent ut exterarum nationum hostiles exercitus, maxime Suedicus, ex Imperio amoveantur, via si fieri possit
amica, alias bello ac societate armorum, et loca ab iis occupata prioribus Dominis restituentur. Philippiburgum in
potestate
721

Imperatoris pro commodo Imperii permaneat. Captivi intra unius mensis spacium utrinque liberi dimittantur.
Quibuscumque intra decem a publicatione et notitia dies hanc pacem recipientibus generalis offensarum oblivio
sive amnestia conceditur, excepta causa Palatina et Bohemica, item aliquibus personis quas Caesar separatis
literis expressit; quibus tamen per hoc ad Caesareae clementiae thronum via non praecluditur. Si qui Status jam
ante, extra hanc pacem, cum Caesare separatim transegerint, id ratum inviolatumque permanebit, neque ex his
conditionibus immutabitur, in dictam Amnestiam etiam recipiuntur nationes exterae, dummodo omnia hoc bello
ab anno 1630. occupata prioribus Dominis restituant. Caesar retinebit exercitum et cum eo Elector Saxoniae
caeterique in hanc pacem promittentes Principes ac Civitates copias suas conjungent, praestitoque Caesari atque
451

