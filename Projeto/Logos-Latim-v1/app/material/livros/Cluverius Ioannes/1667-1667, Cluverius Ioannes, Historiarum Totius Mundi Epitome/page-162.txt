COmmodo Antonini filio (alii gladiatore natum ferunt, quam famam Faustinae impudicitia firmavit, et mores
Commodi) multi disciplinarum magistri nihil profuerunt, quo minus turpis, improbus, crudelis, libidinosus fieret.
Tantum valet aut ingenii vis, aut eorum, qui in aula institutores habentur. Auspicium crudelitatis dedit anno
aetatis duodecimo cum tepidius forte lotus, balneatorem in fornacem conjici jussit. Adhibitos custodes vitae suae
honestiores ferre non potuit, detinuit pessimos quosque, et submotos usque ad aegritudinem desideravit. Quibus
per patris mollitiem restitutis, popinas et ganeas in palatinis semper aedibus fecit, neque unquam pepercit vel
pudori, vel sumptui, ut probris natum magis quam ei loco eum crederes, ad quem fortuna provexit. Profectus
cum patre ad Germanicum bellum, eo consumto, legibus hostium addictus, id remisit, Romamque triumphans
rediit. Ad provincias regendas homines misit vel criminum socios, vel a criminosis commendatos. In senatus
odium ita venit, ut et crudeliter in tanti ordinis perniciem saeviret, fieretque ei contemptui vicissim.
Crudelis vita Commodi Quadratum et Lucillam ejus sororem compulit, ad ejus interfectionem adspirare, non sine
praefecti praetorio Tarruteni Paterni consilio. Datum est negorium peragendae necis Claudio Pompeiano,
Lucillae et genero et adultero, qui ingressus districto gladio, cum faciendi potestatem habuisset, in haec verba
prorupit: Hunc tibi pugionem senatus mittit, detexitque facinus fatuus, nec implevit, multis cum eo
participantibus causam. itaque interfectus ipse primo, deinde reliqui conjurati, Lucilla soror Commodi in exilium
exacta, post etiam necata, uti et Crispina Augusta: Domus praeterea Quintiliorum omnis exstincta, quod Sextus,
Quintilii Maximi filius, specie mortis ad defectionem diceretur evasisse: et in multos alios varie est saevitum.
Posthaec Commodus nunquam facile in publicum processit, neque quicquam sibi nunciari passus, nisi quod
Perennis praetorio praefectus antea secum tractasset. Perennis autem Commodi persciens invenit,
quemadmodum ipse potens esset, persuasoque Commodo ut deliciis vacaret, ipse curis incubuit Reipublicae,
imperiumque Commodi ad tempus tutum praestitit. Hac lege vivens Commodus, per Ulpium Marcellum
Britannos, murum, quo disterminabantur, transgressos, maximis affecit incommodis: Ipse interim cum trecentis
concubinis, quas ex matronarum meretricumque delectu, cumque trecentis exoletis, quos forma disceptatrice
conciliaverat, in palatio per convivia et balneas bacchabatur. Perennis cuncta sibimet vindicans, res etiam in
Sarmatia bene gestas per alios duces, in filium suum referebat. Sed qui tantum potuit, delatus ad exercitus
Britannicos, quod seditionis eos insimularet, immissis mille quingentis militibus, deditus est a Commodo
laceratusque, cum se potuisset per praetorianos tueri, quibus praeerat, nisi audacia, ut solet, pravo et cooperto
sceleribus defuisset. Et in potentia successit Cleander; in praefectura vero Niger, qui sex tantum horis ea
dignitate functus scribitur. Mutabantur enim praefecti praetorii
257

per horas ac dies, viginti quinque Consules in unum annum legebantur. Omnia Cleander pecunia venditabat,
revocatos de exilio ornabat dignitatibus, res judicatas rescindebat. Byrrhum sororis Commodi virum,
reprehendentem nuntiantemque quae fiebant, in suspicionem affectati regni traxit; aususque occidere est, multis
aliis, qui eum offendebant, pariter interemptis. Sed et illi dignus tandem vitae finis impositus. Nam cum insidiis
illius Arrius Antoninus, fictis criminibus in Attali gratiam, quem in proconsulatu Asiae damnaverat, periisset,
nec eam tum invidiam, populo saeviente, Commodus ferre potuisset, plebi propter annonam etiam tumultuanti,
ad poenam donatus est, cumque eo Apolaustus et alii aulici liberti. Cleander inter catera etiam concubinas
Commodi constupravit, de quibus et filios suscepit, quipost ejus interitum cum matribus sunt interempti. In hujus
locum Julianus et Regillus subrogati sunt, quos et ipsos postea poenis affecit tyrannus.
Per id tempus tanta fuit pestilentia, quantam se nunquam cognovisse ait Dio, qui tum vixit. Interiisse saepe uno
die ad duo millia hominum, multosque sub omni fere imperio Romano necatos a maleficis hominibus, acus
venenis oblitas mercede in alios jaculantibus, quod malum etiam Domitiani temporibus extitit. Interea
Commodus Felix, Pius, Hercules, Amazonius, Exsuperans, sexcentisque aliis titulis appellabatur, Romamque
immortalem, fortunatam, Coloniam suam, orbem terrarum nominabat, seculum suum aureum. Usque adeo
insaniebar scelus. Immiti prorfus feroque ingenio, adeo quidem, ut debiles pedibus aegrosque in urbe omnes,
etiam senatores, unum in locum contraherer, formatosque in gigantium modum, ita ut a genibus de pannis et
linteis quasi Dracones dirigerentur, sagittis conficeret. Gladiatores specie depugnandi crebro trucidavit, cum ipse
ferrum obtectum veronibus plumbeis vibraret. Sed metu incusso, ne inter congressum, uti solet, extorto pugione
conficeretur, in feras belluasque convertit ferociam, quarum multa millia manu sua occidit, validus quidem ad
haec, alias debilis et in firmus. Impudentiaetantaet fuit, ut stercora cibis misceret, ac muliebriter indutus in
amphitheatro saepissime biberet. Cum illi saepe pugnanti, ut Deo, favisset populus, a militibus classiariis
universum interimi praeceperat, irrisum se ratus haud immerito. Incendisset et urbem, nisi eum Aemylius Laetus
praetorio praefectus deterruisset. Queis rebus cum insatiabilem sanguinis cuncti horrescerent, conjuravere in eum
ipsi custodes, ut nihil tyrannidi fidum appareat. Primo eum Marcia concubina veneno petivit, anno regni tertio
fere atque decimo: cujus vi frustrata per cibum, quo se casu repleverat, autore medico, participe factionis, jam
minax in Palaestinam perrexit. Ibi ab Laeto et Electo immissus validissimus palaestrita Narcissus, compressis
eum faucibus exstinxit, anno vitae tricesimo secundo. Quo cognito, senatus populusque hostem Deorum atque
hominum vocantes, radendum ejus nomen sanxere: confestimque praefecto urbi Aulo Helvio Pertinaci imperium
defertur. Commodus omnibus incommodus, saevior Domitiano, nec purior Nerone, sicut fecit, sic passus est.
162

