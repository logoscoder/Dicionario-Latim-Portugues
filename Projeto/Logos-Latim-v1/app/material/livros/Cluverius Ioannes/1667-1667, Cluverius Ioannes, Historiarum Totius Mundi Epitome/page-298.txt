de caetero sibi haud pro Cardinali fore, reposuit, nec tu mihipro Papa. Etenim sacratum a Papa exercitum jam
orco mactaverat Imperator, Venetosque paludibus conclusos vehementer afflixerat. Ferraria tamen Pontifici
recuperata, et Azoni data Estensi.
Fridericus, cum non satis constaret, qui partes suas, quive Pontificis sequerentur, antiqua Guelforum
Gibellinorumque nomina innovavit. Inde Florentini nobiles suos Gibellinarum, id est, Caesarianarum partium
ejiciunt, Aretini et Senenses Guelfos. Exemplum reliquas pervasit civitates; ubique plus quam civilia bella,
pleraeque urbes a Pontifice descivere. Defecissent et Romani, ni Pontifex, delatis per urbem supplicando
Apostolorum capitibus, populum ad commiserationem flexisset.
Imperator Beneventum vi captum diripuit, Cassinensi monasterio ejecit Benedicti sectatores, Saracenis Nuceriam
concessit, ravennam repentino incursu petitam, in potestatem suam redegit. Hanc ob rem Gregorius concilium
apud Lateranum indixit, in quo de abrogando Friderico ageretur. Verum Fridericus, testatus diplomatibus, locum,
tempus, patres, indictionem, omnia pro Gregorio, omnia contra se esse ordinata, terra marique praeclusit vias,
quosdam Cardinales atque antistites mari captos, adjuvantibus Pisanis, in carcerem conjecit. Qua ex re tantum
cepit doloris Gregorius, ut animam cum pravis molitionibus dimitteret, anno pontificatus plusquam XIV, vitae
fere centesimo. Faventia diuturna obsidione subacta, se dedidit Friderico, et misericordem experta victorem est.
Fusi etiam ab ejus filiis Conrado Henricoque, et fugati Tartari, jam ad Danubium progressi; Polonia, Hungaria,
Silesiaque vastatis. nam Hungariae rex Bela subditorum odiis laborabat: ob exceptos regni visceribus Cumanos,
majorique quam Reip. expediebat, liberalitate cultos. Itaque invadentibus eum Tartaris, nihil feliciter gesserat,
Barbari incendio, libidinibus, rapinis omnia foedarant. Cum autem Fridericus Austriacus, Conrado regi junctus,
expulisset Tartaros, Hungari Cumanos eis exilii comites addidere. Verum mox revertentes Cumani magna
Hungaros affecerunt strage: regnumque totum,
475

fugiente Bela, depraedatione habitum Barbaris; qui exsaturati vix tandem, onustique spoliis, Mysia, Bulgariaque
peragrata, avitas ad Ostia Istri sedes repetierunt. Belacum crucigerorum, (quorum larga tum ubique seges) et
Caesaris auxiliis, regnum recepisset, Austriacum adortus est bello, ob ademptos sibi profugo thesauros, eoque
caeso, raptis ipsius opibus, expilatam Hungariam coepit solari.
A pud Polonos, post Lesci Albi obitum, dubiis casibus diu nutavit Resp. Boleslaus puer (cui ex votiva abstinentia
Pudici cognomen inditum) ambitiosa tutorum inquietudine pene amiserat regnum. Conradus, ejus patrnus,
tutelam sibi adversus Henricum Vratislaviensem vendicabat: unde crebri conflictus, et utrinque damna, donec
tandem Conradus potiores tulit partes, invita matre Boleslai. Pupillus ipse genitricis secutus affectus, Henrico
impensius favebat, ac proinde captus a Conrado, et in monasterio quodam delitescere coactus est. Deceptis
autem vino custodibus, cum ad henricum evasisset, ejus ope operaque principatum recuperavit, aegreque per
proceres impetratum, ut tutores ambo potestate se abdicarent. Ita attritam intestinis malis Poloniam Tartari
irruperunt, sub annum salutis MCCXL. innumerosque mortales aut vita privarunt, aut libertate. Pudicus cum
conjuge in Hungariam profugerat ad socerum: sed cum eadem tempestas, et illum regno exegisset, Tartarique
jam Silesiam vastarent Moraviamque, castello se quodam abdidit. Submotis inde Germanorum virtute Barbaris,
Henrici Vratislaviensis, qui in acie occubuerat, filius Polo nia potitur, mox vicissim amotus a Conrado, Boleslai
patruo. Verum nec illi diuturnum imperium stetit. Ubi enim sumptus bellorum severius exigeret, in odium
adductus Polonorum extremum, Boleslao reditum aperuit in patriam: qui anno demum XLVII, mortuo Conrado,
principatum in pace possedit.
Ea tempestate Balduinus, Latinorum apud Graecos imperator, urgente re nummaria, sertum spineum, ac crucem
Domini (ita habebantur, quanquam Saladinus crucem perhibetur veram abstulisse) Venetis grandi pecunia
oppigneraverat. Illud nomen luit Rex Francus, Sanctissimaque deposita occurrens reverendissime excepit. Sed ea
impietas visa Balduini, sacras opes nundinantis, odium invidiamque ei apud Graecos auxit, et novam ad
occidentales oras profectionem imposuit. Successerat Gregorio IX, Caelestinus IV, quum Fridericus, deprecante
Richardo Anglo, e Palaestina reduce, Cardinales ad tempus liberasset. Caelestinus duodeviginti dies, nec sine
schismate sedit. Exin unum et viginti menses sine Papa egit Ecclesia, quo tempore Bononiensis Academia
Patavium migravit, autore Caesare. Balduinus vero, omisla spe bene gerendae rei in Asia, cum Raimundo
Tolosano in Italiam veniens, tantum precibus valuit et autoritate apud Fridericum, qui tum Parmae erat, ut
Cardinales, aliosque praesules missos faceret, juberetque designationi Pontificis intendere. Dissidentes
cunctantesque ipse armis, Ludovicus IX minis ursit, malis ambo suis, quantamque rei Christianae perniciem
procurarent, ignari.
Creatus Anagniae anno MCCXLIII Sinibaldus Fliscus Ligur, cui Innocentii IV nomen impositum. Statim ex
amico Cardinali Pontifex Caesari inimicissimus factus, suspicionem firmavit, sedem Romanam dare potius vitia
sessoribus, quam accipere ab illis. Deluso enim spe pacis Imperatore, in quem statim more majorum
fulminaverat, insidias sibi strui suspicatus, mentitusve, Genuam Roma profugit, exinde in Franciam profectus
navi, Lugdunum pervenit. Viterbienses Romanis juncti, cladem quandam ingesserant Friderico, subitanea
conspiratione praesidibus suis oppressis, ultionem meditanti. Ibi habito conflictu, quidam Imperatori persimilis
occubuit,
298

