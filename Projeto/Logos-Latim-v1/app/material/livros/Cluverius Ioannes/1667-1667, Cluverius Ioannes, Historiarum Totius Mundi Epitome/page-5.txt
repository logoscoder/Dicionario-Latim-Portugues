Noes mundi morum pertaesus, implicari matrimonio noluit, vitae longitudinem ad pietatis et justitiae
incrementum, non ad diuturniorem voluptatum usum divinitus dari, professus. At cum surdis ille divina judicia
ingereret, pervicaciam eorum detestatus Omnipotens, universos delere minatur, nisi intra 120 annos a viis, quas
elegerant, pessimis in poenitentiam mutarentur. At vero conspicatus Noes incassum minas cadere, ac stare
sententiam Dei de exitio mundi immotam, gratiam sibi humiliter precatus impetravit, ductaque uxore,
conservando hominum generi, tres ex ea filios sustulit, Semum, Japhetum et Chamum, anno mundi 1556. Nec
interim segnius incubuit officio, si quos approperantis poenae metu ex incendio posset eripere. Ferunt, eum
duabus columnis, uni lateritiae, alteri lapideae, coelestium rerum scientiam inscripsisse, e quibus lapideam suo
tempore superfuisse narrat Josephus in Syria. Inde siliis de matrimonio prospiciens, ut essent reparandi generis
seminarium, omnia tanquam ad finem mundo imminentem comparavit, mandato Dei Arcam, ad instar navis
struens, in qua ipse cum uxore, tribusque filiis ac nuribus servaretur. Longitudo erat trecentum cubitorum, 50
latitudo, altitudo 30. Eam in tria tabulata distinxit, omnia undique cellulis et promptuariis intersecans, ut
animantes recte secludi, et suus singulis cibus commode ministrari posset. Habuit et fenestram Arca superne, per
quam lucis aliquid ad habitationem penetraret, Tectum quoque ad altitudinem cubiti extans super Arcam, sub
quo aer commearet, et per tubos ad singulas mansiones se diffunderet. Interim Lamechus pater Noae,
quinquennio antequam minae Dei in nervum erumperent; Mathusales vero avus ipsomet exitii anno mortem
obiere. Tandem Noes a Deo monitus, Arcam cum suis intrat, procurante Dei manu, ut ex omnibus animalibus, ad
vermiculum usque minimum aliqua, ex immundis bina, ex mundis septena, in Arcam convenirent, instaurando
deinceps mundo vivum semen praebitura. Tum vero occluso Arcae ostio, derepente omnes abyssi fontes,
aetherisque cataractae patuerunt, pluitque Deus diebus continuis 40, a 17 die mensis secundi, qui romanis Aprilis
est, usque ad Maii vicesimum tertium. Sic adeo invaluerunt
4

aquae, ut altissimos montes XV cubitus supergrederentur, prout obdervatum Noae est die CL, cum arca montibus
altissimis Armeniae fato quodam impacta, undae jam decrescere inciperent. Kalendis tandem Decembribus
montium cacumina apparuere, reliquas terras aquis adhuc obsidentibus. Noes igitur exploratum emissis avibus,
per columbam olivae folium referentem, arborum nudari cacumina intellexit. Itaque remoto tecto arcae, ineunte
anno 1557, jussus a Deo exire, ex arca in siccum descendit, terramque ex integro coepit incolere. Ita expiatus
lustratusque aquis est orbis terrarum; Ita flagrantem ubique libidinem atque numinis contemptum divinae
indignationis imbre, totiusque orbis eluvio, justissima poena exstinxit.
LIBER II. Ab Instauratione Mundi usque ad vocationem Abrabae: Epocha annorum 368.
EGressus ex arca Noes cum novi mundi seminario, primum aram Domino statuit, hostiasque ex volucribus
immolavit. Mox a Domino cum filiis benedicitur, praeceptumque accipit, ne sanguine vesceretur, aut sanguinem
hominis effunderet, quia prioris mundi primordia Cainus caede maculaverat; secus qui faceret, non impune
ferret, sed sanguinem alterius fusum proprio statim elueret. Tum vis et vita hominum imminuta, et ad subsidium
imbecillitatis carnes concessae sunt: signum quoque conservandis a diluvio terris, IRIS in nubibus fixa. Vites
deinde a Noa plantatae vim suam in ipso mox satore ostenderunt. Ebrium vino ac nudatum parentem Chamus
ludibrio habuit, et fratribus demonstrare coepit. At Semus et Japhetus aversi, injecto eum pallio contegunt. Re
cognita Noes Chamum diris devovit, fratribus ejus omnia fausta precatus est. A tribus hisce Noae filiis gentes
toto terrarum orbe deinceps propagatae. Semus inprimis Orientem, Japhetus Aquilonem et Occidentem, Chamus
Meridionales partes obtinuit. Japhetus produxit Galatas, aut Celtas, Scythas, Medos, Graecos, Iberos,
Cappadoces, Thraces, Cilices, Paphlagonas, Cyprios, rhodios. A Chamo orti sunt Aethiopes, Aegyptii, Libyes,
Getuli, Palaestini, Phoenices. A Semo, Elymaei, Assyrii, Chaldaei, Lydi, Syri, Arabes, Armeni, Cares, Indi.
Itaque Noes cum universa domo sua principio Armeniam, Assyriamque incoluit, ut frustra olim Aegyptii cum
Scythis de vetustatis praerogativa contenderint. Moses enim, cujus libri divinam habent auctoritatem, Orientem
primo habitatum docet. Nec dubium montana primum culta, deinde in planum descensum, ad extremum tandem
mari vicina insulasque ausos occupare mortales. Igitur in Assyria Armeniaque primis centum annis Noes paterno
posteros omnes imperio rexit, et ad veram unius Dei reverentiam verbo eis exemploque praeivit. Agebatque jam
annum aetatis suae 700, quum depronepotibus suis unus dominatum sibi in reliquos sumerefratres ausus,
universo orbi ingentis mali causam praebuit.
NIMRODUS.
IS erat Nimrodus, execrabilis istius Chami ex Chuso nepos, qui reliquos mortales venatoris instar agere, rapere,
persequi, suamque in potestatem trahere, primusque urbes condere, reparare et munire ad securitatem suam
coepit. Cumque ex montanis in planitiem descendissent, jubente Deo, ut propagandi generis, cavendaeque
dissensionis gratia
5

colonias deducerent, totamque excolerent terram, homines stulti non paruerunt. Ibi Nimrodus autor factus est
caeteris, ut coctis lateribus, collectoque bitumine, urbem, summaeque altitudinis turrim excitarent, fortitudinis et
prudentiae suae monimentum, et, si qua denuo esset futura, inundationis perfugium. Procedente opere,
contemptor Numinis animus ad coelum perducere fastigium speravit, unde Graecis deinceps fabulandi occasio,
5

