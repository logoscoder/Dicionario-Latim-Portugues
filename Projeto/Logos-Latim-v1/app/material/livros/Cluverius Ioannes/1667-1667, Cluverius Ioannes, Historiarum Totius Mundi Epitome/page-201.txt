caput expetentem. Ob id denuo relegatus, exul decessit. ejusque expulsio, quod videretur iniqua, ingentes in
Ecclesiis perturbationes et scandala, multasque caedes peperit. Transiit et in partes Romanus Antistes
Innocentius, atque ob damnatum Chrysostomum, Orientales Ecclesias ipsumque Imperatorem communione
ausus est interdicere.
Nec melioribus cohaerebat Resp. quam Ecclesia vinculis, cum prarter Alanorum effusas populationes, Stillico
Vandalus Romanam barbaramque juventutem sibi obsequentem, Arcadii ducibus infensam redderet, conatus
utrumque inter se collidere imperium. Alarico ad Illyricos occupandos misso, ut velut e turbidis Reipub. aquis
suam firmaret latius potentiam. Animos ei addebat parta de Rhadagaiso, Scytharum rege victoria, qui plus quam
ducenta hominum millia (sunt qui quadringenta tradunt) in Italiam ducens multasque jam urbes populatus, cum
favorem Deorum suorum obsequiis sacrificiorum invitaret, Fesulanis in angustiis circumdato exercitu clausus a
Stillicone, fame ac peste interiit. Tantaque multitudo captivorum fuisse Gothorum fertur, ut vilissimarum
pecudum modo, singulis aureis passim greges venderentur hominum, emptique illico morerentur. Sed dum ista
molitur Stillico, decedit Imperator Arcadius, Olympiadis CCXCVII anno secundo, cum vixisset annos XXXI,
regnasset cum patre XIII, post ejus obitum XIV. Eum Eudoxia Augusta miserabili morte praevertit, foetus sui,
quem utero gestabat, sepulcrum facta.
Ea tempestate Monachorum valde gliscebat soboles, hominum, uti quidem Zosimus censet, parum
commodantium Reip. sed dum omnia se cum pauperibus communicare dicunt, plerosque ad paupertatem
redigentium. Hi in Aegypto, ubi Diocletiano imperante prognati sunt initio, tantas hoc tempore quaesiverant
vires, ut Theophilo, Alexandrino, quod Deum nollet confiteri humana specie praeditum, vitae crearent
periculum, invitumque ad approbationem erroris traherent.
319

HONORIUS Et THEODOSIUS JUNIOR.
ARcadius octennem reliquit filium, cui Isdigerdem Persarum regem tutorem fecit, officio allectans vicinum
potentem, ne pupilli imperio damnum crearet. Et feliciter cecidit consilium, favore potius Dei quam Arcadii
prudentia. Pulcheria soror pueri, devotae virgo castitatis, et instituit eum praeclare, et tutelam imperii multa cum
laude gessit, Anthemii Praefecti utens opera. Mansuetissimum ac lenissimum principem ferunt fuisse
Theodosium, minimeque omnium cruentum, lectioni sacrarum literarum et pietati impense addictum. Sub initia
imperii ejus, Judaeus quidam paralyticus, dum baptisini unda abluitur, sanitatem recepit Constantinopoli. Ac
Maruthas Mesopotamiae Episcopus, Isdigerdem regem capitis dolore continuo, filiumque ejus a daemoniaca
vexatione liberavit precibus, parumque abfuit, ut frementibus licet Magis, regem ipsum ad Christiana traduceret
sacra.
Dum illa per Orientem fiunt, Stillico, ut Eutherium filium indueret purpura, Vandalos, unde ipse erat, Alanos,
Suevos, Gothos, Hunnos, ripas Rheni quatere et pulsare Gallias voluit, sperans miser, sub hac necessitatis
circumstantia, quod et extorquere imperium genero posset in filium, et gentes barbarae tam facile comprimi,
quam commoveri valerent. Vandali, duce Crosco, Gallias pervagati, multas urbes et Ecclesias subverterunt.
Alaricus Visigothorum Rex, pulsos inde Vandalos, cum Alanis et Suevis egit in Hispaniam: Sed Stillico delatus
ad Honorium, quasi aditum sibi filioque ad imperium strueret, commoto per Olympium exercitu, occisus est
Ravennae, quique cum eo sentire videbantur, Ticini; eodem anno, quo Theodosius imperium consecutus est.
Filia Stilliconis Thermantia, post Mariam, nupta Honorio, matri Serenae reddita est, Eucherius Romae necatus,
tanta militum ira, ut uxores liberosque Gothorum, in Italiae urbibus degentes, confertim trucidarent. Unde
sumpta vicissim ira, barbari semet Alarico aggregant, ultra XXX hominum millia: qui cum nihil aequi ab
Honorio impetraret, incitatus ab occulto quodam, ut ipse dicebat, monitore alacriter Romam contendit, omissis
urbium, quae remorari iter poterant, obsidionibus. Eam occupato portu ad omnium rerum penuriam adduxit,
audiensque pugnaturos cives, irrisit eorum mollitiem; spissius, dicens, foenum secare facilius, quam rarius. Tunc
ab Innocentio Episcopo permissum, scribit Zosimus, ut vetera Numina sacrificiis placarentur liberandae civitati;
nec negat tamen, detracta simulacris ornamenta, ut Alarico auri V millia pondo, argenti XXX penderentur.
Quibus ille acceptis, annonam quidem laxavit Romanis, et ab obsidione discessit: Sed cum Honorius obsides ei
dare, pacemque a civitate initam firmare nollet, missos ab eo ad praesidium urbis milites Alaricus intercepit,
neque ex eo faciliorem Honorium reperit, qui jam accitis Hunnis, relictisque Constantino tyranno, quem
adsciverat, Transalpinis terris, bellum serio repellere cogitabat. Tum vero Celtae, Britanni et Armorici spreta
Constantini socordia, sese in libertatem vindicarunt, Romanosque expulerunt magistratus. Alaricus obsessos
iterum pertinacius Romanos adegit Attalum, praefectum Urbis, Caesarem creare, secumque in Honorium arma
jungere. Sed caesis ab Heracliano copiis Attali, quos ad subjugandam Africam miserat, respiravit Honorius, jam
fugam circumspiciens; praeclusoque commeatu, tanta Romanis fames incubuit, ut in Circo pretium statui
humanae carni poscerent, et Alaricus Attalo abrogaret imperium, detractaque insignia ad Honorium mitteret,
firmam ab eo pacem sperans. Qua iterum impedita. Sari Joviique Ducum
320

praecipitanti obstinatione, Roma tandem Alarico per proditionem aperta, foedeque direpta est, spernente cladem
Honorio, acceptoque de capta urbe principe nuncio (ut erat vecordi ingenio) de gallina, quam praegrandem
201

