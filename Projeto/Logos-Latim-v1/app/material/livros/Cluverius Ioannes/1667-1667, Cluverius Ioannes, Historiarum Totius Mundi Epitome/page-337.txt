sua corpora tradiderunt. E dispersione Pragensis Academiae Lipsiensis nata, Friderico Misnensi autore, sub
annum MCCCCIX.
Petrus de Alliaco Cameracensis Episcopus, Joannes Gerson, Poggius Florentinus, ea tempestate claruerunt.
Inter Gerhardum ducem Slesvicensem, ejusdem fratres, Dithmarsos ortum est bellum, quod ericus Saxo
Dithmarsos diripuisset, idque Damni Holsatis ferretur acceptum. Initio Dithmarsi, quod innocentibus Holsatis
crimen impegislent perfidiae, male multati. E Delburgensi
537

castro et Hanrovia, incursiones in ipsos factae. Sed postea Comes Albertus, dum praeda gravis festinat in
Holfatiam, excussu equi moritur. Gerhardus dux fervidius instans Dithmarfis, et subigere cupiens populum, ex
insidiis trucidatur, cumque eo nobiles trecenti. Inhumata mansere cadavera, nisi quae multo auro redimerentur.
Rusticae id inclementiae datum. Foedus tandem ictum, ut caveret uterque populus, ne alterutri per conniventiam
damnum inferretur. Henrico, Adolfo, Gerhardo, filiis Henrici puerulis, tutores constituti, defenforque Ericus Rex
Danorum. Sed cum Gottorpiensis arx tradenda esset Margaretae reginae, suspicio oboritur, eam insidiari ducatui
obtentu tutelae, impleturque armatis castellum. Discedente regina, Ericus demolitur quaedam Slesvicensium:
unde natum bellum, ingenti cum Danorum Holsatorumque clade per multos annos gestum.
Pluris stetit Cruciferis in Borussia, quod Lituaniam invaserant. Jagello seu Vladislaus IV rex Poloniae, ad
Grunevaldum XL eorum millia, deinde post semestre X millia occidit. Ita Cruciferorum Resp. quae ab anno
Christi M CXC variis surrexerat incrementis, ad interitum proclinata.
SIGISMUNDUS, Imp. Romanorum. MUSA et MAHUMETES, filii Amurathis I. AMURATHES II. Turcarum
Sultani.
EXstincto, ut dictum est, Ruperto Caesare, continuo Joannes Pontifex autor per literas fuit proceribus Germanis,
ut Signismundum regem Hungariae, Turcico bello sanctiorem quam feliciorem, crearent Caesarem, ejus gratiam
tnato judicii consiliique benesicio initurus. Sigismundus majestate regia, quam in procero ostentabat corpore,
liberalitate simul et virtute animi, quam multarum peritia linguarum quoque exornabat, omnes facile anteibat
suae aetatis reges. Aequaturus erat Carolos et Othones, si ad pacis artes parem bellandi felicitatem,
pudicitiamque corporis addidisset. Designatus est ab Electo ribus eodem anno, quo Martinus e Barcinonensi
familia postremus obiit Rex Tarraconensium, destinatusque est successor Ferdinandus rex Castiliae. Cruciferi in
Borussia maximas a Polonis clades accepere. Italia tunc bellis partim Vicecomitum, partim Ladislai Neapolitani
quassabatur. Joannis Mariae, Mediolanensis ducis, exosa erat subditis crudelitas: unde pronum fuit urbium
praefectis distrahere Vicecomitum provincias. Fratri ejus Philippo, ob tenellam aetatem, minus erant audientes
dicto Ticinenses. Qua occasione intromissus a gibellinis Canis Facinus, urbem diripuit, tutelamque prae se ferens
Philippi, Brixianos, Bergomates, Cremonenses, vexavit incursionibus, Philippus per stupendam paterni
principatus eversionem, ad eam devenit rerum inopiam, ut praefecti Ticinensis beneficio vitam inibi tutatus,
singula educationi necessaria, a singulis emendicaverit amicis. Mater ejus Mediolani, ob truculentum, cui
insueverat, dominatum reneno exstincta: frater domestica factione caesus. Philippo vix vicenni obiit Facinus
Canis, potentissimus tunc Longobardiae tyrannus, ut qui Vercellas, Alexandriam, Tertonam, Novariam,
plurimaque per eam regionem obtinuerit oppida, ingentesque insuper divitias, direptionibus Lombardiae
quaesitas. Ejus filiam Beatricem, quadraginta annis majorem, duxit Philippus, perque illud connubium, et
principatus paterni partem recuperavit, et cum opibus militum acquisivit favorem et ducum, quorum usus opera,
patrueles suos a Mediolanensibus revocatos expulit, et Brixiam, Cremonam, Placentiam, aliaque oppida redegit
in potestatem. Sigismundus eum postea, datis insignibus,
538

ducem Mediolani appellavit. Beatrix adulterii postmodum insimulata, capite caeso finivit vitam.
Agebantur haec in Insubria, quum Franciscus Gonzaga, Mantuae Domimus, Bononiam adversus Malatestam,
Ladislai mercenariu, acerrime est tutatus, Ladislao interim Romam, Latium, Umbriam et hetruriam late
occupante, non sine spe universae Italiae regno potiundi. Ludovicus sane Andius, rex ab Alexandro V. et Joanne
dictus, clade eum aliqua affecerat; sed Ladislaus nihilo segnius bellum instaurabat, adeo ut Joannem Pontificem
Roma exigeret, murosque dirueret urbis, anno ejus seculis XIII. Florentinos urgens, tam opportune obiit, ut
veneno sublatum non absit suspicio. Florentina virgo venustissima, cujus amore flagrabat, accepta a patre cicuta
eum confecisse perhibetur, non memorando artificio. Successit soror Joanna, nihilo illa superiore Joanna sanctius
feliciusque Neapolitanis nomen. Matrimonium pacta Joannis Aragonis, matato consilio nupsit Jacobo Borbonio.
Sfortia duce, Romanam urbem adversus Brachianos milites strenue defendit. Interea Sigismundus Romam, ut
aiebat, diadematis causa iturus, in Venetos validum miserat exercitum, captoque Forojulio, Tarvisium
oppugnabat. Sed eum Carolus Malatesta cunctando potius, quam pugnando fregit. Caesar Laudae congressus
cum Pontifice, denunciat ei, ut concilium tollendo schismati indiceret. Aut dicto audiendum, aut offendendum
genus humanum fore. Delecta tandem Constantia, Italis, Gallis, Germanis opportuna, miro gaudio Augusti, in
cujus fide urbs erat. haudquaquam dubium, in conventus ejus potestate futuros Joannem Gregoriumque,
utrumque Italum. Joannes, amicis dehortantibus, eo se contulit anno MCCCCXIV. Tam frequens erat concilium,
ut discrimina et velut classes essent faciendae, divisis in quinque partes patribus. Initio Itali, Germani, Galli,
337

