Valedixere sub haec mundo Theologi, Hieronymus Willerus, Paulus Eberus, Henricus Bullingerus. Item
Matthias Flacius, Georgius Major, Victorinus Strigelius, magnae quidem eruditionis viri, sed beatiores futuri, si
plus pacis quam dissidii Ecclesiis peperissent. Decessere et Petrus Lotichius Poeta, Joannes Camerarius, Guil.
Xylander et Georguius Fabricius Philologi; Leonhardus Fuchsius et Hieronymus Cardanus Medici.
Valentinus Gentilis ob blasphemias in Dei filium a Bernensibus est crematus.
RUDOLPHUS II. Imp. Rom. AMURATHES. III, MAHUMETES III, Turcici Sultani.
RUdolfus II, Maximiliano patri suffectus, pari moderationis et justitiae laude Augustum apicem tenuit,
Germaniae aurea pace conservata. Contra Amurathes Turcabellum atrox Persis intentavit, qpud quos Ismael
Techmasis F. peremptis fratribus, dominabatur, sicut et Amurathes Turcis, quinque fratres se inspectante jugulari
passus.
Sed Ismaeliob crudelitatem soror veneum propinavit. Mahumetes Hodabandes, confestim regno potitus paterno,
quod Sangiacum Assyrium adversus Turcas foveret, Amurathen infestum habuit. Accedebant et somnia,
Sultanum Turcarum in Parthos, ut haereticos, incitantia. Itaque bellum ingenti totius Asiae damno accenditur,
dum Tartarorum Catajanus Imper. et Georgianorum, id est, lberum principes Christiani, cum Parthis adversus
Turcas facerent. Iberes, Colchi, Armenii, Medi, vario Marte cum Mustapha congressi, quem Amurathes, saevum
hominem et subdolum, exercitibus praefecerat. Constat primo belli anno ad IXX Turcarum millia gladio, aut
fame, aut fluminibus absumpta; mox et Tartaros Europaeos, a Turca Osmani (qui derbentum aut Temircapin
castellum ad mare Caspium situm occupaverat) subsidio missos, occidione a Parthis occisos. Amoto igitur
Mustapha, Sinan Bassa summus Vesir, i. e. consiliarius creatus, nihilo id bellum felicius administravit. Mustapha
metu supplicii, de semetipso fertur poenas exegisse scelerum: exstincti facultates fisco Sultani accessere.
Princeps quaedam Georgianormm anus, cum duos filios clientelae Turcicae tradidisset, non recepit cos, nisi
minorem Mahumetismo, alterum veneno letifero infectum.
Infelicem per omnia esse Mahumeticam consuetudinem, patuit eodem rempore Sebastiani, Regis Lusitanorum,
in Africam expeditione, qua Mahumetem mauritaniae regem reducere conabuatur. Hic enim cruenta et fatali cum
abdelmelecho, expulsi patruo, pugna, dum aliena curat; suam vitam regnumque amisit.
619

In quo praelio tres reges occubuere. Sebastianus cum suis caesus, abdelmelechus durante adhuc certamine
apoplexia exstinctus, Mahumetes paludibus mersus est. Victoriae fructum regnumque Fessanum Hamethes, lter
Mahumetis patruus, obtinuit, Lusitania obenit Henrico Cardinali, seni, Sebastiani propatro: eoque post annum
exstincto, Philippus Hispaniarum rex, Hentici sorore genitus, regnum illud per Albanum ducem occupavit,
fugato antonio quem Ludovicus, frater Henrici, coelebs procreaverat, et Ulyssiponenses regem dixerant.
Antonius profugus, cum sparsis in itinere numis insequentes remorarerur, Anglicanis Gallicisque auxiliis
recuperare Lusitaniam decrevit, majori consilio quam feliciori. Nam maritimis quoque victus praeliis, Azores
insulas, quas occupaverat, amisit.
Largam bellorum segetem crinita admodum stella portenderat anno LXXVII, quo Turcicum in Asia bellum
exarsit, et Belgium atrocioribus agitari coepit dissidiis. Nam ex quo Joannes Austrius Belgas insidiosa pacis
Gandavensis approbatione fefellerat, non amplius illi ab Hispanis gubernatores exspectare, sed Germanos
Gallosve ipsi accersere, bellum bello, vim vi propulsare, Remp. ut desertam proditamque suismet auspiciis
gerere: Matthiam, Rudolfi II germanum, in Belgium evocare, quem postea Augustum vidimus. Ejus aliquandiu
vices Guilelmus Auriacus gessit, qui Brabantiam subigente Austrio, Amsterodamum, Mechliniam, Campos,
Daventriam, ad deditionem compulit: Mox accito in Belgium cum exercitu Joanne Casimiro Palatino,
Gandavenses Pontificios ejecere. Inde pax utrique religioni, Pontificiae et Reformatae, per totum Belgium
promulgata, Hannonios alienavit et Atrebates, qui solam Romanensem rati retinendam, Malecontentos semet
appellarunt. Cumque Austrius, turbato Belgio, animam exspirasset, Alexander Farnesius, Parmensium dux,
quem Hispanus ei suffecerat, expugnavit Trajectum, Hannoniam Artesiamque facile sibi adjunxit, dissidentesque
jam Belgas intestinis vexare armis studuit. Caesar pacem inter Hispanum et Belgas conciliaturus Coloniae, nihil
effecit. Auriacus cum nisireligione et libertate salva, paci praestare bellum docuisset, dirae proscriptionis
diplomate ictus ab Hispano, fidem ei promissam obedientiamque omnem publice resignavit, persuasisque idem
facere Belgis, Frnacisum Alenconium, Gallorum regis fratrem, ducem certis adstrictum legibus constituit, quae
res parum abfuit, quin capite ei staret.
Nam Cantaber quidam decotor, Hispanicis inescatus praemiss, per adolescentem, sacrificorum excantatum
praestigiis, sclopeto pene occidit Auriacum, utraque ei maxilla glande perforata.
Erat is tunc Antverpiae cum Alenconio, qui post occupatum Cameracum, petitaque Anglorum reginae auxilia,
accurate exceptus a Belgis, conceptam de se spem minime implevit, sibi potius Gallisque suis, quam iis in
quorum salutem juraverat, Belgis consulere studiosus. Id quod maxime in Brabantia Flandriaque apparuit, ubi
Antverpiam fraudulento Gallorum stratagemate subacturus, accepit cladem haud modicam: at Dendermundae,
Dixmudae, neuporti, Dunkerkae, Vinocibergae, Vilvordae, felicius processit dolus; qui agnitus postea, Parmensi
luculentam multa oppida recuperandi occasionem praebuit. Diestum, Dunkerka, Neuportus, Dixmuda, Hyprae,
Zutphania, Hispanis accessere.
388

