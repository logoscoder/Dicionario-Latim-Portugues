magna frequentia, brevissimo maledicto poena mortis erat; grassatorum insuper omnia plena, nec noctu tutum
per urbem iter, nec interdiu extra urbem. Roma gentium refugium, et arx populorum, nobilis jam carnisicina erat,
quae quidem omnia Alexander suorum causa, quibus omuia indulserat, permittebat. Hic vero inter reges
partiebatur orbem novum: Quae ad Orientem spectarent, Joanni Lusitano, occiduas partes Ferdinando attribuens.
Lusitanus, superato suis auspiciis Bonae Spei promontorio, clausit vitam, Emanuele, Ferdinandi ejus patrui filio,
successore. Americus Vesputius Florentinus novam continentem, cui nomen ab ipso Americae inditum,
Ferdinando Hispano aperuit.
Ut felix illis expeditionibus Hispania, sic misera suis Polonia fuit, Joanne Alberto rege. Hic enim dum Albipolin
et Lycoscoviam, instigante Moldavo, bellis appetit, in anguitiis montium a perfidis Valachis spoliatur exercitu,
barbarisque in Poloniam irrumpendi audaciam praebet. Adjuncti enim Valachis Tartari, quum omni saevitia in
Polonos essent grassati, ad centena hominum millia moestam in servitutem rapuere.
Haud multo felieior Austriacorum in Helvetios expeditio fuit. Austriaci enim successu rerum insolentes, cum
Sigismundo, Maximiliani patruo, habenas principatus extorsissent, in Curienses, Engadinos et Grisones injurii,
ademtas Episcopo Curiensi arces non reddebant. Erat enim eis in animo, Rhetos Helvetiosque sub excussum
pridem jugum reducere. Praetexebatur causa, quod Helvetii Suevico foederi nomina dare nollent. Rheti
Helvetios, Austriaci Suevos Francosque in societatem armorum tracere. Sed erant illi disciplinae militaris
observantissimi, virtuti plurimum, fortunae in omnibus minimum tribuebant: Caesarianos duces plerosque et
peritia rei militaris, et militis obedientia deficiebat. Itaque cum octies pugnaretur, semper victoria ab Helvetiis
stetit. Apud Constantiam urbem M D Helvetii decem Caesarianorum millia fugarunt, cumque duo hostium millia
occidissent, vix unum aut alterum desiderarunt e suis. Maximilianus tandem ipse, licet Geldrensi distentus bello,
advolavit. Quo praesente, paulo quidem melius res gestae, vastatum pastim hosticum solum, in praeliis
complures etiam Helvetiorum perempti, sed nihil tamen solidae victoriae partum. Fames utrinque foeda plurimos
mortales absumsit. Bilibaldus Pircheimerus, qui octingentos tunc Norimbergenses pro Caesare ductaret, greges
puerorum puellarumque, ait, se vidisse, pastum actos prata, ad herbas jumentorum instar vorandas. Caesarianis
praeerat Henricus comes Furstenbergius, magnus contemptor hostium, qui disciplinae
576

militaris neglectu, ad Dornecum arcem a Bernensibus et Solodurensibus prostratus, cum quatuor millibus
occubuit. Sfortia Mediolanensis, quem tunc maxime urgeret rex Francus, pacem facere inter Caesarem et
Helvetios summopere annixus, priusquam pax plane coiret, omni fere ditione expellitur. Tandem Basileae, quum
dura bellantium corda auro emolliisset ejus legatus, spoitum est crudele dissidium. XX pugnatorum millia
occiderant, nec alterutris quicquam accessit, nisi quod ante discordiarum initium possedissent. In hoc bello
novissimum virtutis suae specimen edidisse helvetios, Bilibaldus, qui id descripsit, censet: deinceps incrementa
eorum fastum avaritiamque communes felicitatis pedissequas, excepisse.
Tum vero Sfortia omnibus modis stimulare Maximilianum, ut pro salute Italiae Alpes illico transcenderet. Idem
Veneti et Pontifex per Oratores postulare. Caesar vicissim flagitare, ut rem pecuniariam celeriter expedirent
Veneti, festinatoque itinere in Italiam contendere. Verum cum ex condicto neque aurum Veneti, neque copias ad
oppugnandam Florentiam sisterent, nequicquam tentato Liburnensi portu, Caesar indignationis plenus in
Germaniam revertitur. Galli, qui exterriti Caesaris adventu, trans Alpes reduxerant exercitum, eo digresso, mox
in Liguriam et Transpadanam oram irrupere. Caesar interim tentatis Francorum finibus, cum nihil a
confoederatis auxilii veniret, Geldricum metuens bellum, placem cum Ludovico fecit Cameraci, qui Sfortiam
mox tota Insubria ejecit, maximoque cum splendore ingressus Mediolanum, Longobardorum dux appellatus est.
Sfortiad Caesarem profugit. Ei frater Ascanius Cardinalis, versutissimi homo ingenii, brevi amissa recuperavit,
quod Insubres aegre ferrent Gallorum militum insolentiam. Id Ludovicus non ferens, novos scribit milites,
interque eos sex helvetiorum millia. Sfortiae suaserat Caesar, ut solis uteretur Suevis, quod inter Helvetios
Suevosque haud facile conveniret. Id ille consilium aspernatus, malo suo optimum fuisse didicit. Cum enim ad
certamen ventum esset, helvetii Sfortiani noluerunt cum gentilibus suis, qui Franco militabant, manus conserere:
Sed congressi jungebant dexteras, felicia sibi invicem comprecati. Ita desertus Sfortia, capitur a Gallis, inde et
frater ejus Ascanius a Venetis, amboque Gallicano in carcere contabuere. Ita quatuor mensibus Mediolanensis
ditio, omnium Italicarum pulcerrima foecundissimaque, dominum mutavit.
Bajazetes, tyrannus Turicus, Methonem Venetis ereptam, omni pube mascula spoliavit. Ambitione Graecorum
incitatus, a Joachimo Patriarcha tria ducatorum millia exegit annua.
Inter haec Alexander anno MD Jubilaeum celebrat, his qui venire neglexerant, seu minime poterant, per
diplomata licitatus. Angelum supremum, Hadriani moli impositum, dejecit fulmen, ruituri papatus omen: quem
Alexander restituit. Eo, qui sequutus est, anno primo ejus seculi, cruces variae, interque eas cruentae admodum
in vestibus, indusiis, mulierum peplis, ipsaque adeo cute multorum apparuere, maximo cum spectantium horrore.
Indignari diceres Deum, oculisque subjicere crucis signa, quam contemptim adeo haberent mortales, ut vel tantis
e prodigiis commonefacti crucis Christi, desisterent a superstitionibus et vitiis, vel sanguine suo poenas
penderent. Sed latius terrent portenta, quam emendant, uti finiens suam historiam, ait Johannes Nauclerus,
Praepositus Tubingensis, qui tum vixit. Subjungit is, qui tredecim sequentium annorum pertexuit historiam,
361

