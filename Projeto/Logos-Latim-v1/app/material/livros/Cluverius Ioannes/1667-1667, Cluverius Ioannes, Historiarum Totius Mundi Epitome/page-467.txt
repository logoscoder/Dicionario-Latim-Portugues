Eggenbergicus, et Wenceslaus Dux Lobkovitius. Ita peracto finitoque conventu illo Caesar deducente magna
Procerum Imperiicorona Viennam regressus est.
Per idem tempus in Anglia Carolus Rex, cum ad componendam Scotorum rebellionem, procerum regni
conventum indixisset, quod illi Parlamentum vocant, se atque regnum ipsum in multo majores turbas impulit,
Anglorum plerisque utpote Puritanis, in idem Religionis foedus cum Scotis, consentientibus, Parlamentum autem
Anglicanum in duos ordines, seu ut ipsi vocant Domos dividitur, Superior ex magnatibus Regni constat, quales
sunt Principes, Comites, Barones, quos illi Sir et Lort, nuncupant. Inferior Consules et Legatos civitatu
complectitur, atque hi in eo conventu universum populum repraesentant. Prioris summa est authoritas, condit
leges, decernit, judicat, damnat, quae tamen omnia vim non habent, nisi Regis confirmatio accesserit. Atque
ipsius est evocare et dimittere hunc conventum. Caeterum Rex cum initio triennalem hunc conventum esse
voluisset, tandem consensit ut tam diu permaneret, donec turbae omnes consopitae essent. Quae res plane
authoritatem Regis pessundedit. Postquam enim Parlamentum illud, ita stabilitum est, ut etiam Regis voluntate
dissolvi non posset, Parlamentarii, praevalentibus suffragiis eorum qui Scoticarum partium erant, absque ullo
746

respectu Regiae dignitaris foedus Scoticum approbant; Catholicos intra decem ab urbe Leucas prohibent.
Sacerdotes ad poenas ab Elisabetha Regina sancitas revocant. Thomam Wentwort Comitem Straffordiae, ac
Hiberniae Prorebem, ad supplicium capitis condemnant, Wilhelmum Laudium Archiepiscopum Cantuariensem
aliosque nonnullos regiarum partium in carceres conjiciunt; Inde in Reginam, quod a Catholicis pro Rege
subsidium pecuniarium collegisset, quaestionem institui decernunt. Tum ad sui custodiam satellitium armatum,
cujus ante nullum exemplum habuerant, constituunt. Episcopos omni gradu ac potestate dejiciunt. Vectigalia ac
portoria ad se trahunt. Praefectos portuum atque arcium praecipuarum in sua verba adigunt. Denique Regem
ipsum ut latae in Hiberniae Proregem sententiae subscribat, compellunt. Ita Comes Straffordiae indicta plane
causa, negataque per Jurisconsultos sui defensione mense Maio Londini, in extructo ad id theatro securi
percutitur. Post haec ad apertiora paulatim dissidia deventum est, Et Rex omnia ex arbitrio Parlamenti sine ullo
authoritatis suae respectu agi videns Londino in loca securiora excessit. Regina quoque per speciem deducendae
in Hollandiam filiae suae Mariae, quam Guilielmo Orangii Principi desponsaverat, tumultibus excedens
securitati suae consulit. Atque in hunc modum inter Regem et Parlamentum Anglicanum belli se initium habuit.
In Gallia praeter externa bella etiam interni tumultus extitere. Ludovicus Comes Soissonius cum Bullionio et
Guisio aliisque ex Gallica nobilitate adversus Regem arma conjunxerat, quibus auxilio submissus Lambojus,
dum apud Sedanum conjunctis viribus confligitur, Dux Regis Galliarum Castilionius funditur non exigua strage;
Sed mors Soissonii victoriam partium corrupit, Bullionius et Guisius a Rege in gratiam recepti sunt. Lambojus
inde a Cardinale Infante in Belgium revocatur. Ibi uno atque eodem anno Aria bis obsessa semel a Gallis Duce
Castilionio, atque iterum ab Hispanis, Ductore Francisco de Melo, bis quoque expugnata et recepta est. Interim
Ferdinandus Cardinalis Belgarum Gubernator, ac Regis Hispaniae frater, Bruxellis mense Novembri moritur.
Praefuit Belgio per annos septem, atque illud ex praescripto Fratris magna sapientiae et fortitudinis fama inter
duos utrinque hostes Gallos et Hollandos feliciter gubernavit. Secutus illum est haud multo post Magnus Ordinis
Teutonici Magister, Stadian, exercitatae prudentiae Princeps, atque ex intimo Caesaris consilio. Decessere
eodem anno ex hac vita Georgius Brunsvicensis et Luneburgicus, et Arnhemius Saxonicarum copiarum diu
praefectus.
Insequens annus, qui fuit hujus saeculi secundus et quadragesimus, Caesari et Catholicorum Principum partibus,
ubique prope infaustus extitit. Nam initioejus Comes Gebrianus Vinariensium, et Ebersteinius Hassicarum
copiarum duces, qui diu in agro Fuldensi, et Monasteriensi hospitia habuerant, impetrato ab Hollandiae
Ordinibus transitu, apud Vesaliam Rhenum transmittunt, atque inde in agrum Coloniensem ad capienda hiberna
cum omni exercitu infesti irrumpunt, occupata mox Ordinga, deinde Linna, inferioris Archidioecefis oppidis,
Elector Coloniensis haud ignarus eorum quae ab adversariis parabantur, Hatzfeldium ex superiore Germania, e
Belgio Lambojum cum suis copiis evocaverat. Lambojus ad Mosam substitit, donec Vinarienses Rhenum
transire, nunciatum est. Tum in agrum Kempensem castra produxit, atque ibi apud aggeres limitaneos duplici
fossa, et trabali aditu praemunitus, observare consilia hostium constituit; et si tentarent, prohibere irruentes,
donec cum reliquo exercitu Hatzfeldius adventaret, qui partem copiarum apud Andernacum Rhenum traduxerat,
et per diverticula quo Patriae
747

parceretur; lentius appropinquabat. Sed Vinarienses Hassique ut subsidium praeverterent, celerato apud Linnam
militari consilio, cunctatione omni seposita Lambojum aggredi constituunt. Ea re ordinata Comes Gebrianus cum
paucis turmis equitum, et ducentis selectis peditibus praegrefsus, in munitiones illas agrarias impetum facit. Sed
quoniam Lambojani numero superabant facile rejectus est. Interim tota acies campo Anthoniano appropinquabat.
Tum Gebrianus, dato ad invadendum sino, cum omni robore exercitus Lambojanos adortus, etsi acerrime
resisterent, tandem viac multitudine suorum loco depulit, aggeresque cum peditibus supergressus suae potestatis
fecit. Mox adhibiti fossores, qui disturbatis aggeribus, ac completis fossis viam equitatui complanarent. Ibi multo
atrociore impetu praelium restauratum est. Sed Lambojo maxime obstabat, quod legiones suas nimis quam
467

