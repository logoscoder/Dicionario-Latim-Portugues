1667- Cluverius Johannes â€“ Historiarum Totius Mundi Epitome
b003

JOHANNIS CLUVERI HISTORIARUM Totius Mundi EPITOME, A prima rerum Origine usque ad annum
Christi M DC XXX, Esexcentis amplius Authoribus sacris profanisque, ad marginem adscriptis, deducta, et
historia unaquaeque ex sui seculi scriptoribus, ubi haberi potuerunt, fideliter asserta.
Accessit per ipsum Authorem continuatio Historiae ad annum. MDC XXXIII. nunc aucta usque ad conclusionem
pacis inter Anglos et Batvos initae, anno M DC LXVII.
Editio septima multo correctior et emendatior.
CUM UBERRIMO INDICE.
Ill.
AMSTELAEDAMI, Apud JOANNEM RAVESTEINIUM, Civitatis et Illustris Scholae Typographum
Ordinarium.
cIc Icc LXVIII.
Cum Sacrae Caes. Majest. Privilegio.
b004

SACRAE CAESAREAE MAJESTATIS PRIVILEGIUM.
LEopoldus Dei gratia electus Romanorum Imperator semper Augustus, ac Germaniae, Hungariae, Bohemiae,
Dalmatiae, Croatiae, Sclavoniae, etc. Rex, Archidux Auftriae, Dux Burgundiae, Styriae, Carinthiae, Carniolae, et
Wirtembergae, Comes Tyrolis, etc. Agnoscimus et notum facimus, tenore praesentium universis, quod cam
Nobis Johannes Petrus Zubrodt, Civis et Bibliopola Francofurtensis, humillime exposuerit, quem in modum
Johannis Cluveri Epitomen Historiarum totius mundi, usque ad anmum M DC LIII, suis sumptibus typo
committere, atque addita usque ad annum M. DC. LXVII. continuatione, in quarto edere constituerit; vereatur
autem ne quis alius, hanc editionem imitando, se mon dictis tantum sumptibus, sed sperato juxta fructu
frustretur, supplicando, ut suae hac in parte indemnitati consulere, seque adversus omnem fraudem Privilegio
nostro Caesareo munire dignaremur; Nos ejusmodi precibus aequitati consentaneis, benigne attentis, omnibus et
singulis nostris ac Sacri rom. Imperii subditis, praecipue vero Typographis, Bibliopolis, Bibliopegis, aliisque
quibuscumque rem librariam exercentibus, serio atque districte inhibuimus atque vetuimus, prout vigore
praesentium inhibemus atque vetamus, ne quisquam eorum praedictam Joannis Cluveri Epitomen per quinque
annos, a prima editionis die computandos, intra sacri Romani Imperii fines recudere, vel alibi impressa vendere,
vel sub quocumque nomine distrahere, citra volutatem et absque ipsius Joannis Petri Zubrodt consensu
praesumat. Si quis vero secus fecerit, eum non modo omnibus exemplaribus, (quae quidem praedictus Johannes
Petrus Zubrodt ejusque haeredes, ubicunque deprehensa, sive propria authoritate, sive Magistratus loci auxilio
sibi vendicare poterit,) de facto privandum, sed et poena insuper decem Marcarum auri, ex semisse Fisco nostro
Caesareo, et ex reliqua parte injuriam passo, sive ipsius haeredibus, pendenda, omni spe veniae sublata,
decernimus multandum. Dummodo quaterna praedicti libri exemplaria, ad Cancellariam nostram Imperialem
Aulicam transmittantur; ac hujus etiam privilegii tenorem, pro publica aliorum notitia atque cautela fronti
impressum exhibeant. Datum in Civitate nostra Vienna, die 18 Martii, Anno MDCLXVII. Regnorum nostrorum
Romani nono, Hungarici duodecimo, Bohemici vero undecimo.
Vt. WILDERICUS BARO. de WALDERDORFF, V. C.
Ad Mandatum Sac. Cas. Majestatis proprium WILHELMUS SCHRODER.
Praedictus Iohannes Petrus Zubrodt, Jus Privilegii sui concessit Iohanni Pauesteinio, Bibliopolae
Amstelodamensi; ut latius patet ex literis publicis in hunc finem conscriptis et signatis Francofurti, die 11
Aprilis, 1667.
A BARTHOLOMAEO WILLIO, Not. Caes. Publ.
b005

PRAEFATIO Ad LECTOREM.
VNiversi Orbis historiam exigui includere libro aggredior, opus non meas tantum, sed humani generis vires
egrediens. In eo si non omni respondeo expectationi, veniam; imo si alicui, laudem mihi polliceor a bonis. Nam
cum ab ineunte aetate hoc studiorum genus non prorsus frigide tractassem, nec compendia, quae exstabant, seu
mihi, seu aliis facerent satis, commune desiderium ab eruditiore aliquo pridem expletum concupivi. Sed frustra
hactenus. Superioribus sane annis, post alios Horatius Tursellinus famosa ex nomine Jesu Societatis scriptor,
fingularem in contrahenda historia operam posuit, cum mediocri rerum copia et delectu, autorum, unde historia
quaeque petitur nomina pleraque, ac styli insuper elegantiam adstrictamque brevitatem conjungens. At sic tamen
idem, in recentioris praesertim aevi actis, suae factionis opinionibus indulsit, ut tenerae juventuti veritatis
nesciae, haud parum abinde periculi cordatiores extimescant. Etenim eo nunc res humanae devenerunt, ut,
quicquid potentiorum quorundam placitis adversatur, quantavis veterum autoritate in liter as relatum sit, tanquam
haereticum et falsum traducatur, id solum juri aut verit ati habeatur consentaneum, quod corruptae, ut nuncest,
Ecclesiae Christianae, et male satis Rebuspublicis aliquam seu excusationem, seu robur et stabilimentum videtur
1

