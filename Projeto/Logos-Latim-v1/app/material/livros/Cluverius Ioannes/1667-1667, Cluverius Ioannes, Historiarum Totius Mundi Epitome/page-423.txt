Caesarianos, ultro receptarent, nobilium aliquibus, qui arma suaderent opponenda, vel in vitae adductis
periculum. Quare et isti plerique omnes, et honoratiores alii, arreptis navibus, interiorem Daniam aut Norvegiam
petere, relictis laribus, quam fidem regi juratam violare maluerunt, id unice miserantes, quod nec indicto quidem
bello victi, et priusquam arma cepissent, exules viderentur. Baudis conscenso navigio evasit. Calenbergius et
Nellisu a Comite Slickio circumvallati, prope Alburgum Cimbriae in deditionem venerunt. Vexilla equitum XII
Calenbergius, quatuor Nellius tradidit; alia XII, elapsis equitum magistris, occupata; tria equitum millia, peditum
signa duo, postridie Nonas Octobris in Slickii potestatem transiere. Sequebantur adhuc Regis partes, Stada,
Bremensis dioecesis oppidum, et e Stormaricis, Crempa et Tychopolis. In Sleswica ditione, Sildia et Fora
insulae. In Brunswigia quoque, sedes principis Wolfenbuttela, a Philippo Reinhardo Solmensi strenue
defendebatur, et multa Caesarianorum millia oppugnantium morti dabat. Nec segnius Niemburgum ad Visurgim
Limbachus tuebatur. At Nerbrotus insignem plane equitatum regiis auspiciis tenens, in Bremana ditione, parem
cum plerisque aliis fidem praestirit et constantiam; derelictis suis, fugam pro praelio capessens. Deserti equites,
tredecim vexilla Tillio afferunt: pedites ad duo millia in fidem Caesaris adiguntur. Quo facto, dioecesis Bremana,
praeter Stadam, Tillianis cessit. Fridericus, Regis filius, summae moderationis princeps, Stada demigrans, per
Belgium in Daniam revertitur. Fioniam Rex, introductis Rhingravianis, adjacentesque insulas, variarum
nationum milite implevit. Rhingraviani in Selandiam intromitti cupientes, cor regni Danici, irriti consilii fuere.
Placuit publice, littora per indigenam militem defendi. Sic ad Fioniae fretum vis Caesariana haesit, tametsi
angustiori fere trajectu, quam Albis.
Crempae duo praeerant, Georgius Alefeldius Holsatus et Franciscus Tretanus Gallus. Sed cum Gallorum
superaret multitudo, neque in eam imperium Alefeldio esset, absumptum est luxuriante extranei militis petulantia
semestri spatio, quod in biennium suffecisset. Stadam Carolus Morganus Anglus firmo munivit praesidio, ac
post edita summae virtutis specimina, et varias Caesarianorum strages, XXV Aprilis anno vicesimo octavo, fame
demum evictus, Tillio cessit. Wolfenbuttelum, urgentibus praesidiariis, exeunte anno XXVIII. duci Brunsvico
redditur, Solmensi cum voluntariis comitibus Lubecam, inde Hafniam ad Regem prficiscente. Sed
pappenheimius, Caesarianorum ductor, permodico ducis respectu, urbem praesidio Caesariano obligavit,
Niemburgum Limbachus ad mortem usque tutatus est. Centuriones id, permissu regio,
675

incipiente Novembri, duci Lunaeburgico tradidere. Corpus Limbachi postea refossum, ignominiaeque causa,
nescio quo, projectum est.
Caeterum ut fortuna maris haud eadem, quae continentis risit Caesarianis, callidum arripiunt consilium. Autores
urbibus Teutonum fiunt Hanseaticis, conspirandi cum Caesare et Hispano rege, ad Daniae subversionem. Verum
illae non nesciae, quantum Dani mari possint, hoc praesertim tempore, quo nunquam classis validior ex illis
portubus Oceanum perambulavit, ancipitis periculi negotium urbana prudentia declinant; ad commeatus interea
subvectionem, aliaque officia, suis fructuosa, Danis fere Holsatisque noxia, haud pigrae. Nec defuerunt, quae
praesidio se insideri, cervicesque liberas implicari jugo paterentur, promissionum invitamentis aut metu
subactae. Eo loco sunt Wismaria, Rostochium, et Pomeranae civitates universae, exceptis Stralesundo et Stetino;
quae cum Saxonicis potentioribus, Lubeca, Hamburga, Brunswiga, Magdeburgo, Berema, majorum se exemplo,
et inveteratis viribus tuentur. Pomerania, Marchia, Frisia Orientalis, totaque inferior Saxonia, insolentibus
tributis et militaris turbae tyrannidi subjiciuntur.
Nec dispar superioris Germaniae fortuna, ut vetus illud hic usurpare liceat; Dat veniam corvis, vexat censura
columbus. Hamburgenses, munita et dilatata maximopere urbe sua, munificentia etiam sua Caesarianos sibi
duces devinctos reddere, aut placare saltem studuerunt. At Rex, classe Aprili mense expedita Femariam, Balthici
maris insulam praedivitem, caesis aut in deditionem acceptis praesidiariis DCC, recuperat, Wagriam tentat et
Chiloniam. Eklenfurdam diripit. Inde accursantibus ingenti multitudine Caesarianis, imponit Femariensibus
praesidium, classemque in Daniam reducit. Mox Stralesundanis imperatur a Caesarianis pecunia, ejusque parte
oblata, nihilomius praesidii impositio indicitur a Joanne Georgio Arnheimio, legionum aliquot Caesarianarum
ductore. Dum de pace agitur, vicinum Denholmum occupare Arnheimius instituit. At oppidani, exploratis
insidiis irritati, locum recipiunt statim, novasque compositionis insistunt vias. Verum edocti iterum, sub vulpina
pelle latere leoninam, et infestati maximis conatibus, regis Dani auxiliares oppido admittunt. Iis freti,
oppugnationes, caesis hostium multis millibus, strenue propulsant. Cumque esset, qui tradere urbem Arnheimio
occultis literis moliretur, prodita fraude per excubitores, Henricus Holkius, auxiliarium Danorum rector,
obsignatas caute literas tabellioni reddit, ad Arnheimium ferendas, qui ignarus enotuisse consilium, loco horaque
statis urbem adoritur; sed erumpentibus, ut ad praevisam vim Oppidanis, ingenti cum clade rejicitur in castra. Par
aliarum ibi machinationum successus enituit, incensis et per cuniculos strato pulvere munitionibus, ut ingens
multitudo obsidentium foedissime lacerata in aerem mitteretur. Cum abesset nuptiarum causa Holkius, assenserat
fere deditioni jrbis senatus; At illo admaturante reditum, Julio adulto, visa classis Danica, animos absessis
refecit. Hokius Jacobo steinbergio comitatus, Jurisconsulto et Oratore regio, occoeptas tractationes dissipavit,
Caesarianos occuptat munitione depulit. Compertumque est durante obsidione, nocte una quinquies impetum
fecisse in valla totis legionibus Fridlandicos, quinquies ingenti cum clade rejectos. Extemplo advolat Rex ipse
423

