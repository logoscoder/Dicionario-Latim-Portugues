reverentiam nota praebuit virtute, ut umbratilis turmarum antesignanus comprehensus suorum manibus
inopinatum adferret gaudium Valenti.
Sed cum Procopii vires recrearet feliciter expugnata Cizycus, ultra homines elatus est, parumque memor, quod
quivis beatus, versa fortunae rota, ante
309

vesperam potest esse miserrimus, Arbetionis prisci ducis domum, cuihactenus tempestiva moderatione
pepercerat, diripuit. Cujus viri fatiscentem jam excitans virtutem Valens, milites per eum allectat, collatisque
manibus, defertus ex improviso Procopius, et mox e latebris ad Valentem perductus, discerptusque abscissa
cervice discordias secum civiles finivit, multos, ut fieri assolet, trahens perditionis socios, adeo ut crudelem
victoriam execrarentur et ii, qui vicerant, boni. Ac minus quidem id mirum, tentata adeo periculosa a Procopio,
vel atrocem mortem clementiorem aestimante malis, quibus ob quotidianas ante insidias conflictabatur: In
Damaso autem et Ursicino Christianis, iisque presbyteris, portenti similis ambitio, quae tunc enituit. Hi enim
Romae supra humanum modum ad rapiendam Episcopalem sedem ardentes, scissis studiis asperrime
depugnabant, ad usque mortis vulnerumque discrimina adjumentis utriusque progressus: quae nec corrigere
sufficiens Viventius, Quaesitor palatii, nec mollire, vi magna coactus secessit in suburbanum: et in concertatione
superavit Damasus, parte, quae ei favebat, instante. Constatque in basilica Sicinini uno die centum triginta
septem reperta cadavera peremptorum: efferatamque diu plebem aegrepostea delinitam. Neque vero abnuit
Ammianus Marcellinus, superstitionis homo Ethnicae, Episcopatus Romani cupidos omni contentione laterum
jurgari debuisse, cum, inquit, adepti id quod appetunt, futuri sint ita securi, ut ditentur oblationibus matronarum,
procedantque vehiculis insidentes circumspecte vestiti, epulas curantes profusas, adeo ut eorum convivia regales
superent mensas. Qui esse poterunt, ait, beati revera, si magnitudine urbis despecta, quam vit iis opponunt, ad
imitationem Antistiium quorundam provincialium viverent; quos tenuitas edendi, potandique parcissime, vilitas
etiam inaumentorum, et supercilia humum spectantia, perpetuo Numini, verisque ejus cultoribus, ut puros
commendat et verecundos.
Eadem ambitio cum Mediolanensium quoque Ecclesiam afflasset, Ambrosius urbis praefectus ad
comprimendam seditionem a Valentiniano destinatus, subito omnium consensu Episcopus expetitur, initiatusque
baptismo simul et mysteriorum dispensationi, frequentissimi populi curam ingenti fama gessit. Sub haec
Valentinianus compressis Alemannis, morbique elapsus saevitiam, Gratianum filium, necdum plane puberem,
Augustum dixit, primus morem institutum supergressus, ut tres simul Augusti Imperio praesiderent. Inde
severius exercita potestate, militares fastus in majus extulit, ad rerum communium damna, indeflexa saevitia
gregariorum puniens errata, potioribus ad licentiam immanium delictorum interim consurgentibus.
Sed belli strenuus, Britanniam per Theodosium vindicavit a Scotorum Pictorumque invasionibus: Certiorque
Randonem Alemannum irrepsisse Moguntiacum, sub ipsam Christiani ritus solennitatem, et impraepedite
cujusquemodi fortunae omnem sexum abripuisse, barbaros in collem conglobatos circumdedit, magnaque caede
stravit. Rhenum exordio ad usque Oceanum magnis molibus communiyit. Similiter Valens irruentes in
Armeniam Persas, necatoque Arsace Rege, nihil non ibi audentes, fortiter coercuit.
At Romae Maximinus, dum flagitia exscindere parat, flagitiosam ipse immanitatem in quosvis exercuit, civitate
praesertim ita vanitatibus quibusque dedita, ita ad quemvis statum turgescente, ut nihil pene serium vel
memorabile ageret, omnemque extra pomoeria sua natum pro vili duceret, teste oculato Marcellino, moresque
ejus ridiculos partim, partim execrabiles, majore stylo depingente.
Nec multo melior Antiochia Syriae. lbi nobili quidam genere Theodorus,
310

suo semper loco superior sibi visus, detestandis praesagiis secretim discit, quatuor priores nominis sui literas
competere in Valentis successorem.
Fuerant magicae curiositatis magistri aut socii, liberalium artium doctores aliquot, qui delati a quodam Palladio,
convictique pariter cum Theodoro, omnibus passim Philosophis extrema pericula attraxere. Tantus eorum
numerus hinc inde in carceres est et vincula missus, ut spatia tandem et custodes servandis deessent. Etenim
Valens, regaliter rturgidus, pari eodemque jure, nihil inter se distantibus meritis, nocentes innocentesque maligna
insectatione volucriter perurgebat. Itaque praeter Patricium, Hilariumque et Theodorum, flammis exustos, plexi
capite sunt Maximus Ephesius, Diogenes quondam rector Bithyniae, Simonides, Andronicus Car, Alpius ille sub
Juliano Jerosolymac instaurator, aliique magni nominis complures. Jamblichus hausto veneno semet perdidit.
In occidua orbis parte, accedente subditorum odio rapaci militarium fastu, gravis tributis videbatur
Valentinianus: quae res Afros ad omnes dissensionum motus perflabiles, in seditionem egit. Apud eos Mauri,
non ferentes Romani (militum is magister erat) ferociam, Firmum quendam suae gentis nobilem, purpura
onerant, qui cum Theodosio comite crebris atrocibusque certavit praeliis; fractusque ad extremum frequentia
cladium, ad Igmazanem Isaflensium fugit regem. Qui et ipse acerbitate certaminum protritus, salutem suam
Firmi redimere pernicie statuit, custodesque apposuit homini. Firmus custodibus vino distentis, cum insomnis
gradibus longius se discrevisset, inserto funi collo, animam absque mortis cruciatibus exhalavit.
195

