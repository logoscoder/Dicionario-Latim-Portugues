macarius vero Antiochenus cum suis sequacibus simul et decessoribus, Cyro, Sergio, Honorio, Pyrrho, Paulo et
Petro anathemate notatus. Theophanes Abbas Antiochenae praepositus Ecclesiae est. Jerosolyma et Alexandria
Episcopos ad Synodum non misere, a Saracenis occupatae. Agathonis Romani legati primas ibi tenebant,
praesidente tamen Imperatore. Decretum, venerandas esse quinque Oecumenicas Synodos, Nicaenam,
Constantinopolitanam, Ephesinam, Chalcedonensem, Constantinopolitianam alieram sub Justiniano, et hanc
sextam Universalem, qua ut duae in Christo sunt naturae, ita duas esse voluntates et operationes in unum
conspirantes, placuit.
Cum deinde iterum civilibus laborarent dissidiis Mahumetani, et Muctar novus pseudopropheta Persidem
occupasset, Abdimelechus ab Aegyptiis, Palaestinis et Phoenicibus probatus, devicit tyrannos, pacemque a
Muhavia quaesitam instauravit. 365 nomismata, totidemque servos et equos tributo Constantino obtulit, qui
paulo post obdormivit anno Imperii XVII.
Pecuniam hactenus pro ordinatione Pontificis, Roma dependerat Augustae potestati. Eam relevavit hic Imperator,
hac tamen lege, ne quis citra decretum Caesaris Papa consecraretur. Ravennati Episcopo mandatum, ut Romano
se ordinandum sisteret, quod ille Exarchorum fretus autoritate facere antea neglexerat.
Partharis Longobardorum Rex, e dissidiis cum Godeberto fratre variox expertus exilii casus, Grimoaldo ob
laesum post sectionem venae brachium, exstincto, velut a Deo revocatus successit, justitiae et liberalitatis cultor
egregius. Similies ei Bamba Hispaniarum Rex, qui laudabiliter gesto regno, victisque etiam Saracenis littora
carpentibus, monachi habitum sumsit. Hildericus rex Franciae, Bodilonem e nobilibus, cum servili verbere
castigasset, in venatione ab
351

eo cum praeegnante uxore caesus est, sic Theodorico in coenobium ante detruso, reditum ad sceptrum aperuit, et
Ebroino Majori domus (sic proximam regiae potestatem vocitabant Franci) ad regni administrationem. Ex eo
nimia Majorum domus vis facta, regibusque ispis formidolosa. Ebroinus Leodegarium, antea sibi adversatum,
post varia tormenta, capitis affecit supplicio.
JUSTINIANUS II. RHINOTMETUS.
COnstantino Barbato successit filius Justinianus, Anastasia Augusta natus, acris quidem sed praecipitis ingenii,
qui cum suo omnia arbitratu faceret, rempublicam seque in gravissimas conjecit calamitates, et magna fortunae
varietate supremam oribs potestatem habuit. Primum duce Leontio, Iberos, Albanos, Armenios, Medos, aliasque
Orientis nationes in suam redegit ditionem, Saracenis inter se ipsos decertantibus. Nam Abdimelecho grande
cum Persiae et Arabiae tyrannis bellum erat, queis tandem devictis, totam Persidem, Mesopotamiam,
majoremque Armeniam subjugavit; ac per id intestinis Mahumetanorum dissidiis imposuit finem, anno Justiniani
V.
Interea tamen Saraceni rerum suarum prudentes, pacem cum Justiniano, reddita ei Africa, inierant tributariam,
pendentes in dies singulos millena nomismata: servumque simul et equum, addita lege, ut Mardaitae, in sessores
Libani et montium reliquorum, amoverentur a Justiniano, quippe, qui omnes Arabum civitates a Mopsuestia in
Armeniam usque infirmas inhabitatasque efficerent: Contra vero Iberiae, Cyprique tributa ex aequo dividerentur.
Sed ea cautio, Mahumetanis, quam Graecis oportunior erat. Mardaitae enim Christianarum propugnatores
partium, perpetua e Saracenis praeda victitabant, quorum XIIM cum suis Justinianus copiis sociasset, nudavit per
imperitiam fines sui imperii, eosque barbarorum insultibus patefecit. Idem secundo regni anno, foedus a patre
suo ictum cum Bulgaris dissolvit. Inito victor, postea in angustiis oppressus est, corruptoque exercitu, pene solus
Byzantium revolavit. Anno deinde septimo cum e Sclavicis gentibus evocasset XXX armatorum millia, quem
populum <gap desc='Greek word'/> appellitabat, elatus robore copiarum, Saracenicam pacem disrupit,
praetendens, monetam non pendi sua signatam imagine.
Saraceni implorato perjurii ultore Deo, scriptas pacis conditiones hastae alligarunt, sublatisque in acie instar
vexilli, cum Romanis conseruerunt manus. Sed primo congressu inferiores, pecuniis corrumpunt Sclavorum
ducem, quorum cum XX millia transfugissent ad Saracenos, demsere animos reliquis, foedamque in Romanis
fugam excitarunt. Justinianus ipse cum paucis servatus, ut Leucarem pervenit, reliquias Sclavicae illius
acquisitae gentis omnes occidi, cadavera in mare abjici praecepit. Agareni ab eo tempore impune Romanas
incursarunt provincias, et Sabbatius, Armeniae Praetor, cognita Imperatoris clade, Armeniam eis tradidit.
Hinc acta Constantinopoli Synodo, decretum inter alia est, nequis presbyteros cogeret a ductis legitime uxoribus
abstinere, quod scriptum sit, honorabile in omnibus conjugium, et torus immaculatus. Cui refragantem Sergium
Papam, qui Cononi post ingentes eligentium turbas et dissidia successerat, Justinianus mandavit trahi
Constantinopolin: sed renitente exercitu Ravennate, frustra fuit Imperatoris legatio, qui et paulo post imperio
excidit. Cum enim Stephano Persae, Eunucho, et Theodoro Monacho, hominibus avaris et atrocibus, qui nec ab
Imperatoris matre cohiberent manus, se suaque omnia permitteret, civium promeruit odia. Itaque Leontium
ducem suspectum sibi, et biennio in vinculis habitum, dimittit ad Graeciae praefecturam,
352

parum sibi boni ab reconciliato Principe exspectantem. Leontius Pauli Monachi Astrologicis inflatus vaticiniis,
audendum aliquid dicentis pro secundis adeo fatis, Byzantium regreditur, assumtisque fidissimis effringit
221

