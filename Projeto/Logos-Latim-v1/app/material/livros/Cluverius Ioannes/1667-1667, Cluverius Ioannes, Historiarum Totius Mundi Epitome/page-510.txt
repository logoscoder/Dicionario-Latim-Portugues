numero parvum oppidum Poloniae Lissam adorti, urbi cunctisque incolis vastationem et excidium minantur, si
arma intendere audeant, ab oppidanis tamen quamvis pyrio pulvere destitutis, defensio tentatur, Sed Sueci
milites, hac animadversa rerum inopia, nocte proxima dilabuntur. Cives, comperta praesidii suga, et ipsi in
proximos montes se proripiunt, adeo ut Poloni urbem occupantes vacuam, inventos tantum aliquot aegros et
imbecillos inhumaniter trucidaverint, spoliata tecta injecto igni cremaverint. Sunt qui memorant Cadaver
Friederici Hassiae comitis, ab ipsis ex tumulo protractum et combustum esse. Hoc et pejori modo Poloni in
Suecos saevierunt, qui in duodecim Jesuitis, crudeli modo interemptis, nonnihil solatii invenere. Rex Sueciae
jam pecuniae laborans inopia, insolescentem militem justa disciplina coercere non poterat, sed a Polonis, tot
injuriis exasperatis, multi interfecti sunt. Littaviae agrestes, ad quatuor millia trucidarunt: dum Generalis
Steinboc, Brambergam occupat, et captivos Polonos, Stigmate in fronte signat, quia paulo ante Poloni, Vielunum
expugnantes, saeviter admodum in cives debacchati fuerant, praecisis mulieribus mammis, iisque insuper
crudelem in modum in quatuor divisis partes. Theologos aliquot manibus pedibusque mutilarunt, alios semi
exenteratos, et viscera frumento conspersos porcis devorandos projecerunt. Totam Borussiam vehemens ex eo
trepidatio invasit. Guartiani et Cosacci Polonorum secuti fortunam ad ipsos iterum descivere. Elector
Brandeburgensis quidquid poterat corradebat. Rex Galliarum, Sueciae Regi tam pecuniae quam armorum
subsidium offerebat. Quin et Protector Cromvelius Scotorum aliquot millia ipsi auxilio mittere recepit. Atque
adeo nemo manum de tabula, quo Polonorum Successus cohiberetur. Interim Sueci Marienburgum arcem
coarctabant; at Dantiscani, emissis duobus equitum millibus, castellum liberare satagebant, sed quia praefectus
Weyerus Suecorum fallacia deceptus arcem tradiderat, frustra fuere. Sueci Victoriae insistentes Coenobium
Olivanum dictum quoque expugnant, at Dantiscani supervenientes, Suecos iterum expellunt: hi rursus dolo
Putskovianum praefectum aggressi, locum sui juris fecere. Constantinopoli inter Janitzaros, et Spahos orta
dissensio, mature, per Damascanum Bassam, prudentem virum, jam commode in primatu Vizirutu electum,
consopitur, gliscente tamen interim Turcarum in ipsum Imperatorem invidia. Romae Angli aliquot exploratores
in vincula conjecti sunt, quibus crimini dabatur, delineatio Civitatis veteris, et aliarum urbium penes ipsos
inventa, unde Pontifici metus, quasi Protector armata manu ecclesiae territoria invadere statuisset. Quin etiam
Blaeckius cum quinquaginta et sex navium classe ad Gaditanas oras apparuit, quod Anglis magnum Hispanorum
odium conciliavit; qui Hollandorum quoque aliquot naves seu praedabundi intercipiunt, sicuti et Galli, sed hi
injuria istiusmodi, Regis jussu, in posterum abstinuere.
Italia interim varias in partes distrahebatur: Mediolanenses, Imperatoris partibus impliciti, ejus auxiliis, frendente
Galliarum Rege, fruebantur. Dux Modenae Gallico vestitu, amorem suum in Gallos profitebatur. Mantuanus
Germanico habitu se Germanis addictum monstrabat. In Helvetia Romanae Relligioni addicti, satis proterve
segerebant, nec Reformati animum despondebant. Mediolanenses quinque Helvetiorum millia, quo suas
firmarent partes, domum remiserunt. Generales Ordines Dominum ab Ommeren, extra ordinem Legatum, ad
litem componendam missus, pro Protestantibus vix quidquam essicere valuit, qui se inde Parisios conferens,
apud Galliarum Regem de Reformatorum statu conquiritur. Condaeani milites, in Transmosano et
Valkenburgensi agris insolenter se gerebant, nonnullas domos incendentes,
818

et agresies male multantes: at Trajecto ad Mosam praefectus, quo eotum impediret rapinas centum et quadraginta
equites, centumque pedites in eos emisit, quorum metu praedatores statim dispersi et dilapsi sunt. Sub idem
tempus Hollandiae Ordines, Duce Archithalasso Obdamio Classem in Daniam mittunt; quin etiam quingenti
admodum Scoti, a Cromvelio Sueciae Regi auxilio missi, in Visurgis ripa exponuntur, vili tum corporis tum
vestitus habitu, quos deine octingenti, ejusdem sarinae alii secuti sunt. Comes Sultsbacius hoc tempore Veydae
in superiori Palatinatu Magistratum in gratiam Pontificiorum mutavit: ipse Coloniam rediens alium Comitem,
quo cum ipsi Bruxellis contentio intercesserat obvium in saltu habuit, ad mutuum intuitum uterque ex curru
prosiliit, equisque conscensis, sclopetis brevioribus se mutuo incessunt, sed sors peregrino faventior et
Sultsbacio adversa fuit, qui primo ictu prosternitur. Aquisgranum hoc eodem mense, improviso incendio misere
conflagravit, ad sextum usque diem peste grassante tota vetus, et nova urbs maximam partem consumpta est.
Ruterus septem Myoparones et 5 onerarias ducens, multo onustas argento, per Britannicum fretum, feliciter in
Hollandiam appulit, in ipsis freti angustiis, in sex Anglicas naves incidit, a quibus in Dunas invitabatur, ipse
respondens nihil sibi illic esse negotii, in patriam properavit. Joannes Austriacus, Regis Hispaniarum Nothus, ex
Barcinonensi portu in Italiam, cum tribus quadriremibus vela fecit, inde in Belgium terrestri itinere properaturus,
in mari aliquot triremes Turcicas obvias habuit, quae in ipsius naves impetum facientes, oborta malacia, multum
negotii Principi facessivere, praecipue, cum quidam ex remigibus, ruptaglobo catena, elapsus, et nando ad
Barbaras naves evexus, popularibus detegeret, quantus in hisce Princeps veheretur. Hinc reduplicata vis, sed
Princeps, tum sua tum suorum fortitudine, ex hoc periculo evasit, magnum tamen damnum, in suis utensilibus, et
quam trahebat opulentam, supellectili, passus. Hinc in Belgium penetravit, ubi Archiducem Leopoldum obviam
habuit, a quo reverenter salutatus omnes deinde Belgii urbes, felici applausu pererravit. Leopoldus, regimine
exulus, relicta Belgica, in Silesiam ad proprias possessiones se contulit. Borussiam sub hoc tempus ingens
trepidatio corripuit: Sueciae enim Rex Dantiscum obsidione cingens, toti territorio exitium minabatur. Castrum
510

