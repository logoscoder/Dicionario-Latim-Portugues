Carolo IV regnante, Joan. Cantacuzenus, pueri Joannis tutor, cum Graecorum dominatum septem fere annis
tenuisset, tandem adulto pupillo, a Graecis ob luxuriam, in monasterium seponitur. Joannes Francisco Catalusio,
cujus ope tyrannum exegerat, Lesbum insulam cum Mitylene dedit, anno Domini 1354. Paulo post anno
Agarenorum DCCLVIII id est, Christi 1356 Solimannus Orcanis filius occupavit Callipolin, maximamque
Turcarum multitudinem in Chersonesum traxit, amoenitate Europae captam. Agros vicinos sine intermissione
vastabat. Tandem, dum leporem effusius insequitur, labente equo corruit, et confestim exspirat: quem pater
Orcanes duos post menses secutus, anno ejus seculi LVIII. Laonicus Chalcocondylas a Solimanno captus
Adrianopolin tradit, et Philippopolin: Sed Sultanorum annales, Georgius Phranzes, Paulus Jovius, aliique
historici, id Amurathi ejus fratri tribuunt, quem et perhibent patri Orcani solum successisse, exstincto ante
Orcanem Solimanno. Itaque Amurathes, tertius Turcarum Imperator, pace cum Calo Joanne facta, trajecit in
Europam: Cralem
521

et Unglesem, Triballorum duces, Graecis permolestos, castigaturus. Eum Triballi primo congressu fundunt.
Vicissim auctus copiis Amurathes, utrumque fratrem vincit praelio, occidit Unglesem; Crales nescio quo casu
interiit. Hinc Didymotichum, aliaeque Chersonesi et Thraciaeurbes, a Turcis captae. Itum est Adrianopolin,
compulsisque in urbem Christianis, secuta deditio, anno ejus seculi LX. Cumque ingentem captivorum vim in
Asiam transportare vellet Amurathes, de consilio suorum, Sacerdotum praesertim, quintum sibi quemque,
elegantissimum forma delegit. Hi inter Turcas distributi, ut disciplinae laboribusque adsuescant, Turciceque
instituti triennio, ad Portam reducuntur, Genizarorum ordinibus adscribendi. Ex his praetorianus miles, et robur
belli Turcici adversus Christianos constat. Amurathes Adrianopolin sibi regiam statuit, populatur Macedoniam,
praedam liberlaissime indulget suis. Cognito autem, Triballos Mysosqueingentem pa- rare exercitum, voluit sane
accepta pecunia, restituere Graecis urbes, et in Asiam reverti: Sed quum terrae motu multorum moenia
oppidorum concidissent, armatis ea Turcis dedit occupanda. Mox et Triballis, per ebrietatem suam acie devictis,
Pherae urbs eorum, et finitima Rhodopae monti omnia, Barbaris cessere. Susmanus, Mysorum rex, data filia,
placavit Sultanum, alteram Andronico Joannis filio junxit, cui pater Augustus regni curam commendavit,
eumque stipendiarium, et vectigalem Amurathi fecit. Oborta deinde simultas inter Joannem et Andronicum, quod
filius patri, apud Venetos aeris alieni causa detento, minime succurrisset, plurimum Graecis damni dedit. Interim
praefecti Asiatici ab Amurathe desciscunt, quosille, regressus cum Joanne in Asiam, maxima utrinque clade
superavit, paulo post Sauzis filii sui, quem in Europa reliquerat, rebellione exagitatus. Etenim Sauzes, absentibus
et Amurathe et Calo Joanne, cum Andronico Joannis filio conspirationem iniit, ut ambo parentes suos imperio
dejicerent. At Amurathes, quum revertisset in Europam, blanditiis ad se retraxit exercitus, filium Didymotichi
obsedit, captumque (ut inter ipsum et Joannem convenerat) multavit oculis, idemque Andronicus, fedlenius, a
patre suo passus. Platina in Gregorio XI. Genuensem hic intervenisse operam indicat, qui Tenedon insulam,
praemium facinoris, ab Andronico tulerint: Sed vicissim Venetos (ut erant perpetua fere inter Ligures
Venetosque dissidia) reducto per se Joanne, eandem ab eo insulam pactos. Quae deinceps cruenti causa belli
mter utrumque populum fuit.
Dania et reliqua Septentrionis, non unam eo tempore mutationem experta. Valdemarus VI. cum Rostochiensem
terram Alberto Megapolitano in feudum contulisset, filio ejus Henrico Ingeburgin elocavit filiam, Polono
Casimiro foedere se devinxit. Atirae obsequentior rex, Cimbros suos adeo offendit, ut Comitibus Holsatis juncti,
tyrannidem ei et libertatis avitae diminutionem exprobrarent. Multis tractatibus vix compositio tenuit, ut
secundum priscas leges omnia deciderentur. Rex Avenionem abiit; reversus adulterinam cudit monetam, servitia
impetravit insolita. Hinc renovatur bellum, varioque inter Cimbros reliquosque Danos Marte geritur.
Nec Suecia pace fruebatur. Rex Magnus vitae dissolutioris, quam ut ferri a Republica posset, Benedicto cuidam
familiarium Scaniam, ab Joanne Holsato emtam, dederat. Is potiori apud Regem loco quam filius Ericus erat.
Res indigna visa regio juveni; concitat nobilitatem, bello extorquet patri Scaniam, Benedictum novum principem
exturbat.
Valdemarus sub haec Bugislao, Barnimo, Wartislao, Pomeranis ducibus, Rugiam contulit. Haquino Norvego,
522

alteri regis Magni filio, Margaretam despondit, septennem filiam: Ericus, cum paulo post iterum faceret bellum
patri, Blancae Valesiae, matris suae, veneno intercipitur. Scania ad Valdemarum et Danos redit, anno ejus seculi
LX. Occupatur iis sequenti anno et Gotlandia, ubi pridem Visboea, emporium Arctois gentibus opportunum
fuerat, ex quo Vinetam Pomeranicam exciderat primus Valdemarus. Damni ibi civitatibus maritimis illatum haud
parum, direptis a milite Dano mercibus, quarum maxima isthic copia servabatur. Ergo foederantur Suecis,
expugnant Hafniam, Helsinburgum obsident, damna damnis pensant. Sed Dani, VI civitatum navibus in freto
captis, solvunt obsidionem urbis regiae. Joannes Wittenburgius Lubecensium Consul, quod ejus inertia clades
Lubecensibus accidisset, domi cervice luit. Dum ita bellum inter Danos Suecosque trahitur, Haquino Elisabeta
Holsatica adducitur sponsa, quam Dani, ut in fraudem Margaretae nupturam Norvego, e mari abductam detinent.
Haquinus nuptias cum Margareta peregit, cui datam fidem Sueca nobilitas impugnaverat. Elisabeta monasticam
amplexa vitam. Verum enimvero Holsati perfidiae postulant Suecos, perficiuntque, ut Albertus Megapolitanus,
327

