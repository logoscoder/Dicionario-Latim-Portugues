pacis admittebat conditionem, quantumvis honestissimam. Multitudine confisus pugnatorum, quorum ad c millia
adduxerat, nihil moderatum sapiebat. Sed Deo iniquitatem adversante Barbarorum, partim triremibus
Graecorum,
418

partim ventis adversantibus, internecione fere occiderunt: eo tempore cum in Germania etiam Sclavi Saxoniam
vexantes, victas Henrico porrexerunt manus.
Romanae urbis inquilinos solitis sub haec factionibus intumuisse, lego. Benedictus IX Magus Papa jam
duodecennis, ob immania scelera dejicitur sede, Sylvestrumque III, pecunia inducunt aliqui. Mox benedictus,
favore factionis suae restitutus, pellit Sylvestrum, et Joanni Gratiano Britannicis reditibus elocat thronum. Ita tres
simul Papae Romanae insultabant sedi. Indignitatem rei detestatus Imperator, licet Hungari excoecato rege Petro
denuo eum irritarent, tamen in Italiam adornavit iter, actisque Synodis, Sutrii praesertim, Pseudopapas canonica
notatos censura, depulit Ecclesia, et Suidegerum Saxonem, Bambergensem Episcopum, praefecit cathedrae
renitentem, qui nomine Clementis II auctus, consecravit henricum Caesarem, jurantibus Romanis se citra
Imperatoris suffragium neminem Papam facturos. Henricus plurimum tum Ecclesiis per Italiam Germaniamque
prospexit de pastoribus, Normannis duces dedit, relictoque Benevento Graecis revertit in Germaniam. Ea novis
Gotfridi, cui captivitas erat relaxata, et Theodorici Comitis, ob ereptum pagum, seditionibus coeperat laborare.
Imperator suffecto in locum Clementis II, qui post menses IX Benedicti decesserat veneno, Episcopo Brixiensi,
firmataque cum Henrico Galliarum rege amicitia, Theodoricum Comitem in Phladirtinga accipit occisum, per
Episcoporum Leodiensis et Trajectensis copias. Mox paucis Papatus diebus, exstincto Damaso II, substituit
Brunonem Alemannum Tullensem Episcopum, qui Leonis IX nomen sumpsit. Ab hoc diris devotus Gotfridus,
Imperatoris iterum exambiit gratiam: Balduinus Flander ejus socius contempsit anathema Pontificis. Sed vastata
a Caesarianis provincia sua, aliam induit mentem, placatoque Henrico, obsides dedit.
Papa, actis Rhemis, Moguntiae, Romae Synodis, Simoniacos et Berengarianos damnat. Etenim Berengarius
Presbyter Turonensis, perspectis absurditatibus, quae transmutationem panis in corpus Christi, a nonnullis
assertam, sequi videbantur, in mystica Christi coena non corpus ejus, sed figuram esse corporis docebat, unde et
adversus eum, et pro eo multum a variis, tam scriptum est, quam disputatum, donec eum Pontifices abjurare
dogma, contrariumque ei errorem stabilire coegerunt. Graeci vero Pontificum Romanorum ambitionem, toti se
Ecclesiae Christi pro dictatoribus obtrudentium palam detestabantur, clericorum etiam conjugia, ut divina lege
permissa asserebant. At ceremonias quasdam Latinorum imperite cavillando, zelum in quibusdam scientia
vacuum inaniter ostentabant.
Erat tunc in periculo Graecorum imperium ob Turcarum invalescentem potentiam. Cum enim e Babylonia,
Basilio regnante, occupata, Mediam incursarent, repulsique a Byzantinis, iterarent expeditiones, misso tandem
Seriphe (is Sultani sucdessor erat, tali ex lege, quali apud Byzantinos Syncellus Patriarchae) foedus postularant,
sed indignum adeo, ut Imperatorem Sultano tributo vellent obstrictum. Oratore, ut par erat indignanter dimisso,
percursabant Orientem Turcae, et ad oram maritimam Constantinopoli obversam proferebant castra.
Monomachus Imperator, qui nuper Pazinacas Scythas, ductu Regenis transfugae reguli, dvicerat, ad
Christanismum adductos collocaverat in Bulgaria, eorum XV millia in Iberiam deduci jubet, adversus Turcas
militatura. Nam Turci ab Aarone Mediae praeside erant victi quidem, sed Liparitas Iberum rex captus, Sultano
juraverat, non se in Turcas amplius pugnaturum. Verum Pazinacae Chrysopolin transvecti, progredi ulterius
recusarunt, trajectoque ut erant
419

in equis, audacter Hellesponto, suis se junxerunt popularibus, thraciamque et Macedoniam, imo et vicina
Byzantio quoque populati, multis acceptis illatisque cladibus, vix tandem XXX annorum inducias pepigere.
Turcae interim pro libito grassabantur, quibus ipse Monomachus, profusis in aedificationes thesauris, ac deinde
avocatis limitum praesidiariis, ut stipendiis parceret, stultissime aditus patefecit. Nationes enim, quae angustias
provinciarum tuebantur, ab antiquo liberas, eo nomine, illigare tributis stolidus Princeps conabatur, eaque
intempestiva avaritia eas Turcis faciebat obnoxias. Quorum impetum, ne laxatis habenis omnia prosternerent,
divina cohibuit manus, immisso in Sultanum Persiae, ejusque fratrem Abrahamum intestino dissidio, quo mutuis
Barbari cladibus tardarentur. Eum in statum deducta re Graecorum, Latinus Imperator Hungaros, quod male
fidem pacemque colerent, primo per Ratisponensem Antistitem Gebhardum, inde etiam per Albertum
Marchonem Austriae et Bavaros, tandem suopte ductu adortus, novam postulare veniam coegit. Sed male resarta
gratia mox dissiliit, Andrea rege modo hoc, modo illud sibi indulgeri cupiente. Imperator Berzisburgum, id est,
Presburgum, multiplicibus oppugnans machinis, cum frustra niteretur, nec Leonis IX interventu mitesceret
Andreas, anathemate eum papali perculit. Papae pro Bambergicis et Fuldensibus, que reposcebat, legatis,
Samnium, Calabriam, Campaniamque velut cambii jure tradidit, quibus in locis tum Normanni violentius
dominabantur. Leo instructus Teutonum auxiliis, Normannos, quanquam subjectionem promittentes, bello
aggreditur, excedere Italia jubet. Conserto praelio, Germani plerique occumbunt, deserti ab Italis, Papa gravi affi
citur clade, occulto DEI judicio, ait Hermannus ejus temporis scriptor, quia tantum sacerdotem spiritualis potius,
quam pro caducis rebus, carnalis pugna decebat, et nefarios homines ob impunitatem scelerum, vel quaestum
263

