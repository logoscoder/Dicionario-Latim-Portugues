Gallicum oratorem, de restituendis utrimque captis, mentio injiceretur, hic protinus tergiversari, et Caroli si non
jam causam certe potentiam extollere. A tali propositione abstinendum esse, Hollandi saltem divi Andreae
arcem, Bonavistam, aut tale quicquam offerre deberent. Haec res ad Ordines perscripta, admodum eos offendit,
quoniam Galli, qui quod Hollandis ereptum erat, omnibus modis iis resituere, saltem ut restituantur adniti, ex
foedere deberent, jam adversariis quam sibi aequiores videbantur. haec itaque ad Galliarum REgem perscripta
sunt, quaesitumque num forte legati ejus, propria moti consideratione a Regis mandatis praevaricarentur, ejusque
injussu injusta proponerent. Sed haec ex Regis mandatis dicta et proposita fuisse, liquido postea apparuit. Dux
Eboracensis interea, cum centum et octo navium classe, Texeliam versus vela fa cit. Ordinum classium, quae
variis portibus in procinctu stabant, conjunctionem impediturus, et si occasio in promptu esset, exscensionem
alicubi in terram facturus. Texeliana Classis ex nonaginta navibus constabat, sed Classiariorum inopia, vix
quinque et septuaginta armari poterant. Octo et viginti, in Vilingis in anchoris commorabantur, sub Joanne
Everartio Duce: hic demum jussus solvit, et Texeliam versus navigat. Interea Gallica oneraria Classis,
quadraginta navium, cum duobus praesidiariis, in Anglorum classem incidit; harum octo capiuntur, reliquae cum
praesidiariis in Patriam evaserunt. Hoc quantulocunque successu, Angli animis mirum in modum augebantur,
Belgarum potentiam ne hujus quidem faciebant, immo indignam Anglorum virture abjectam illam nationem
clamitabant. Eboracensis interea tempestatibus pressus, non tantum Hollandiae ab oris, verum etiam mari
facessere adctus est, claudas naves, et aegrorum vim Harvicum trahens. Joanne Everhartio interea, Hollandis
junctio, Obdamius Archithalaslus cum centum et tribus Bellicis navibus, undecim incendiariis, septem celocibus,
duodecim Colonibus oras solvit, et novem insuper aliis ex Texelia auctus recta Angliam versus tetendit. Sed
adversis ventis, quo minus dispersam et inconditam Anglorum classem adoriretur, prohibitus fuit. Interea novem
Onerariae, ex Albi, cum omnibus bello necessariis in Angliam tendentes, cum praesidiaria nave Hollandorum in
manus inciderunt. Interea Anglica navis, Corona dicta, Gadium portui appropinquat. Duae Hollandorum naves,
alteri trium Regum, alteri Divi Georgii nomen impositum erat, hac visa, protinus in altum vela faciunt, hostem
arrepturae, Divus Georgius forte in scopulum impulsa est, adeo ut alteri soli cum Anglo res esset: Belga in
Anglum acta, primo impetu quadraginta Anglos stravit, sed Belgicae navis praefectus, una cum Legato et tribus
aliis, eodem tempore interficiuntur. Anglica autem navis, admodum lacerata in portum se recipere adacta est,
sequente utraque Belga, quarum altera jam se vado expedierat. Ibi omnes saa vulnera resarciebant; sed Hispanis
Hollandorum virtuti applaudentibus, Anglus exacerbatus, utramque in posterum diem, ad pugnam provocat. Sed
cum ad manus
888

veniretur, Anglus, relictis hostibus, melior velis, se in altum contulit. Mevius interea praefectus Tangerium,
aliquot navibus obsidet, dum Douwe Herkesonius, Anglicam navem, pyrium pulverem, aliaque bello necessaria,
eam urbem versus portantem, expugnat, sed navis incendio absumpta victori tantum victoriae signum, vexillum,
et cum ducequinquaginta captivos reliquit. Vassenarius interim Hollandorum Archithalassus, cum centum et octo
navium classe Angliam versus; Anglorum classem vestigaturus vela facit; nec minus Anglus parem, plus minus
navium numerum trahens. Non procul ab Angliae ora, altera alterius in conspectum venit. Angli ordine meliores,
Hollandi temeritate inconsulta ferociores se mutuo arripiunt, hi ante prospero usi vento, paulo post eum
adversum habuere, pauci quos inter Vassenarius, Cortenarius, Joannes Everhartius, Trompius, Stellingwervius,
in mediam hostium classem irrumpunt, caeteris ignaviter sequentibus. Cortenarius et Stellingwervius,
internecinis glandibus, interempti sunt. Et paulo post, praetoria Hollandorum navis, proprio ut volunt puvere
incensa et cum ipso Ammirallio Vassenario, caeterisque classiariis, in aera sufflata est. Quinque tantum gregarii
servati sunt. Hoc infortunio gravius omnium animis perculsis, primus Cortenarii Gubernator vela vertit, et
praelio se subduxit, hunc alii ignavi secuti, etiam fortibus fugiendi necessitatem imposuerunt. Alii alio proras
verterunt, et hostibus, ipsorum an virtute, an nostra temeritate, partum mare reliquere. Vix triginta ex Hollandicis
rem bene gessere. Angli sua fortuna usi, sex admodum naves inter se complicatae, immissis, incendiariis,
incenderunt, octo captae sunt. Paucae aut suppressae aut suo igne incensae, adeo ut sedecim omnino
desiderarentur. Angli quatuor amiserunt. Inter captivos mulier Emdana inventa est, quae hactenus se virum
gesserat. ordines in eos qui male rem gesserant animadvertere, e re patriae ducentes, aliquot ex iis extremo
supplicio, aliquot ignominia affecere, et in ignavorum locos aut probatae, aut speratae virtutis alios substituere.
Everhartius sponte praefecturam abdicavit. Nec hoc infortunio dejecti. Bankertius paucis intermissis diebus, cum
novendecim navibus, Dromonibus tribus, totidemque Celocibus, in altum vela facit, cumque hostium nihil per
mare offenderet, rursus sequente mense in Texeliam revertitur. Mirum quanta sociorum turbatio hinc secuta sit.
Galli ad auxilia propensiores quam promptiores, Sueci nulla daturi, nisi foedus Elbinganum aboleatur,
videbantur; sed Daniveteris officii immemores, quasi suppetiis nostris, non liberati, sed pressi fuissent, nescio
quas satisfactiones postulabant. Adeo ut Hollandorum rebus male affectis, amici omnes quasi manum de tabula.
Imo Monasteriensis Episcopus, Dylerianae Arcis expugnationem et Burceloi detentionem ab Ordinibus superiori
anno factam, obtentui sumens, re vera a Britanniae Rege subornatus, post varias occultandi, et intentionem
dissimmulandi artes, palam tandem arma expediit. Ordines contra, veterem militem, duce Joanne Mauritio
Nassoviae Principe, ad fines movere jussere, scriptum ad tempus, oppidis praesidio imposuere, copias
553

