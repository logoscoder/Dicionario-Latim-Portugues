regno contenderet, excitavit. Inter has regni Syriae parricidiales discordias, moritur rex Aegypti Ptolemaeus,
regno Aegypti uxori, et alteri ex filiis, quem illa legisset, relicto. Regnaverat annos 29.
Dum haec in Aegypto Syriaque geruntur, Romanos Hilpanorum maxime arma, deinde servorum in Sicilia, et in
Asia Aristonici, domi etiam Gracchorum seditiones exercuere.
Viriatus, de quo dictum, homo Lusitanus, primum infestando vias, deinde vastando provincias, postremo
exercitus Romanorum vincendo, maximo eis terrori fuit. Siquidem Iberum et Tagum maxima et diversissimorum
locorum flumina, late transgredienti et pervaganti, C. Vetilius Praetor occurrit, qui continuo caeso ad
internecionem pene omni exercitu suo, vix ipse cum paucis elapsus fuga evasit. Eadem Plautii Claudiique
fortuna fuit. Viriatus trabeas, fasces, caeteraque insignia Romana in montibus suis trophaea praefixit. Eodem
tempore trecenti Lusitani cum mille Romanis, in quodam saltu contraxere pugnam, in qua LXX Lusitanos,
Romanos autem CCCXX cecidisse, e Claudio refert Orosius. Appius Claudius Cos. Salassos, victus una acie,
altera vicit. Cum juxta legem, qua constitutum erat, ut quisquis quinque millia hostium peremisset, triumphandi
haberet potestatem, propter cladem antegressam nihil impertrasset infami ambitione usus, privatis sumptibus
triumphavit. L. Caecilio Metello, Q. Fabio Max. Servilioano Coss. inter caetera prodigia Androgynus Romae
visus, et jussu haruspicum in mare mersus est. Alius sub initium Marsici belli, sequentibus temporibus, vivus
crematus.
168

Sed nihil impiae expiationis procuratio profecit. Nam tanta subito pestilentia vastavit Romanos, ut ministri
quoque faciendorum funerum primum non sufficerent, deinde non essent. Itaque magnae domus vacuae vivis,
plenae mortuis remanserunt. Largissimae introrsus haereditates, sed nulli haeredes. Tantummodo secundum
mensuram arcani judicii expleta correptione, lues sedata est.
Q. deinde Fabius cons. contra Lusitanos et Viriatum dimicans, Vaccejam oppidum, quod Viriatus obsidebat,
depulsis hostibus liberavit, et in deditionem cum plurimis aliis castellis recepit. Fecit facinus etiam Scythis
execrabile. Quingentis principibus eorum, quos societate invitatos, deditionis jure susceperat, manus praecidit.
Pompejus sequentis anni consul, fines Numantinorum ingressus, acceptaque maxima clade discessit, non solum
exercitu pene omni profligato, verum etiam plurimis nobilium, qui ejus militiae aderant, interemptis. Ad
turpissima deductum foedera, gratia impunitum habuit. Viriatus, cum per XIV annos Romanos duces atque
exercitus protrivisset, fraude magis quam virtute Servilii Caepionis, comparatis suorum indidiis interemptus est:
in hoc solo Romanis circa eum fortiter agentibus, quod percussores ejus indignos praemio judicarunt, exercitui,
qui sub eo militaverat, agros oppidumque per Junium Brutum Cos. dederunt, cui Valen tiae nomen inditum.
Eodem tempore rigidae exemplum abruptaeque severitatis a T. Manlio Torquato editum. Cum enim Macedonum
legati conquestum venissent de Junio Syllano praetore, quod acceptis pecuniis spoliasset provinciam, et senatus
de querelis eorum vellet cognoscere, Manlius Syllani pater petiit, impetravitque, ut sibi hujusmodi mandaretur
cognitio. Et domi causa cognita, filium condemnavit abjudicavitque ac ne funeri quidem ejus, cum suspendio
vitam finisset, interfuit, sedensque domi, potestatem consultantibus ex instituto fecit. Secutum aliud haud
dissimile. C. Matienus accusatus, quod exercitum in Hispania deseruisset, damnatusque a Trib. plebis, sub furca
diu caesus est, ae sestertio nummo veniit. M. Aemylio Lepido et C. Hostilio Mancino Coss. prodigia apparuere
diversa: et quantum in ipsis fuit, ex more curata sunt. Sed non semper accusatoribus eventuum, et instructoribus
fallaciarum aruspicibus oportuni casus suffragabantur. Nam Mancinus consul, postquam a Popilio apud
Numantiam suscepit exercitum, adeo praelia infeliciter cuncta gessit, ut victus castrisque exutus, cum spes nulla
servandi exercitus superesset, pacem cum eis fecerit ignominiosam, quam ratam esse senatus vetuit. Triginta
millia Romanorum, a Numantinorum millibus quatuor victa erant. Mancinus nudato corpore, manibus post
tergum revinctis, ante portas Numantinorum est expositus: ibique usque in noctem manens, a suis desertus, ab
hostibus autem non susceptus, lachrimabile utrisque spectaculum praebuit. Ubi quaerere ex Romanis licuisset,
quid, si displiceret foedus, militem eo pignore redemptum reciperent, aut cur repetitum non redderent. Sin
placeret servati militis qualiscunque provisio, cur Mancinum solum dederent. Neque enim publicae violatio fidei
unius hominis sanguine luitur, scilicet Varroni, qui rempubl. olim Roman. desperatam effecerat, gratiae in senatu
actae, quod de Republ. non desperasset: Mancinus, qui sorte bellica circumventum exercitum, ne perderet,
laboravit, ab eodem senatu deditione damnatus est. Dixeris, et illud in Varrone displicuisse, sed tempori
concessum: et in Mancino hoc placuisse, sed secundum tempus praesumptum.
Interea Junius Brutus in interiore Hispania LXM Gallaeciorum, qui Lusitanis auxilio venerant, asperrimo bello et
difficili, quamvis incautos, oppressit: quorum in eo praelio L millia occisa, VI millia capta referuntur, paucis
fuga evadentibus.
169

In citeriore Hispania Lepidus Proconsul Vacceios, innoxiam gentem et supplicum etiam senatu prohibente,
pertinaciter expugnare tentavit. Injusto bello VI. Romanorum M. justissime caesa, seliqui exutis castris, armis
etiam perditis effugerunt. Nec minus turpis haec sub Aemylio clades, quam sub Mancino fuit.

107

