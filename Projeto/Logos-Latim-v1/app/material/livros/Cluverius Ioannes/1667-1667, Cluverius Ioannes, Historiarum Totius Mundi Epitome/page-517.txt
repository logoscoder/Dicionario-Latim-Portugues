in Pago quodam Galliae, Egaliera dicto, agrestis quidam in horrendum duravit facinus, cui Carolo Suleto nomen.
Hic cum inter familiares convivaretur, subito de mensa surgens, uxorem primitus quinque inflictis vulneribus
trucidavit. Filium deinde sexdecim annorum jugulavit, Juniorem graviter sauciavit, infantem in cunis
dormientem, sine ulla misericordia, crudeliter interfecit, deinde injectis domum facibus incendit, seque ipsum
intrepide in flammas praecipitem dedit. In Flandria Galli juxta et Angli Dunkerkam obsidione cingere parabant.
Protector. Cromvelius tria optimorum militum millia promittebat; misitque super ea re Legatos ad Galliae
Regem. Turennius itaque castra Dunkerkae admovet, cui Ledae marchio urbi praefectus, Gallorum castra
perrumpens, nova praesidia intulit. Angli triginta navium classe, Ostendam, Neoportum, quin et Dunkerkae
portum observabant. Vinocibergenses, apertis cataractis, et Gallorum castris immissis aquis, quo minus
impraesentiarum impetus in urbem fieret in causa fuere. Germani Imperii septemviri, haud parum solliciti, ne
Sueci, rebus feliciter in Dania gestis elati, eo audacius Germaniam invaderent, literas, communi nomine, ad
Regem Carolum aliasque ad Brandeburgi electorem excusatorias dedere. At in Polonia, quod in Comitiis
transactum erat, propter varias causas, executioni tardius committitur: Sueci nihilominus Bambergam vi
invadunt, currusque omnes, pannis, ad Dantiscanos milites, vestitui, missis onustos, praedae dedere, totumque
insuper oppidulum depopulantur. Brandeburgi contra Elector, Poloniae, Moscoviae, et Sueciae Res, frustra,
componere nisus, Poloniae et Austriacae domui semet adjunxit, exercituque suo lustrato, atquein eo octodecim
tam equitum quam peditum millibus inventis, Berlinum novo praesidio, novisque munimentis instruxit. At
Muscoviae Dux, qui Nervam liberaverat, et Rigam obsidione cingere decreverat, coeptis defuit, postquam
Suecicos in Dania successus intellexerat, quin etiam Sueciae Regis legatum Bielkium, per biennium apud se
carceri mancipatum sponte libertati restituit, proprioque carpento, ad Palatinum in quo Imperatoris legati hospitio
excipiebantur, splendido cum comitatu misit.
Supra Custrinum urbem, duo exercitus, summo ardore pugnantes in aere visi sunt, ajuntque ingentem flammam
829

inter utrumque apparuisse, atque ex ea alium exercitum prorupisse. At Poloni et Brandeburgenses Thornae vim
inferre meditabantur, dum octo Suecicae naves, militem in Dania etiamnum detentum, et incolas misere
vexantem, erexere. Interea Joannes Austriacus, ut Dunkerkam obsidione liberaret, omnem movebat lapidem; at
non parum terroris Hispanis inferebat, quod Marchio Hocincurtius, Gallorum ad Dunkerkam munimenta
explorabundus, sclopeti ictu interficeretur. Nihilominus Gallorum castra Hispani adoriuntur, sed tanta fortitudine
a Gallis Anglisque repelluntur, ut haud multo pauciores quinque militum millibus, tam capti quam occisi sint.
Nec propterea obsessi animum despondebant, donec Ledae Marchio urbi praefectus glande trajectus, et paulo
post ex vulnere mortuus, denique continua incendia sededendi ipsis necessitatem imponerent: At Londini
Henricus Slinsbeus, eques, et Joannes Hevetus Theologiae Doctor, ceu conjurationis erga Protectorem convicti
condemnantur: ut nimirum cratibus impositi, ex arce Londinensi, ad supplicii locum raperentur, deinde
suspenderentur, et nondum mortui solverentur, et corde vivis etiamnum exempto, et igni combusto, in quatuor
partes desecarentur. At precibus et intercessione Dominae Elisabethae, Protectoris filiae, supplicia mitigata sunt,
adeo ut tantum securi percuterentur. At haud parum Protectorem, omnesque Londini cives terruit; Balaena, ad
Grenovicum, in fluvio Thamesi, praeter consuetudinem visa, quod sepctaculum raro alias visum, semper tamen
sinistri ominis loco habitum est: Monstrum conjunctis viribus a Classiariis nautisque occisum est. In Gallia,
propter immensa tributa, plures quam octo agrestium millia arma capessebant, onerum modum flagitantes, quin
et publicanos et exactores, qua occidentes, qua male multantes collectasque pecunias deripientes.
Romae, Lusitanorum Classis, ad Tusca litora visa magnam trepidationem insussit, sed metus ipso malo major
erat; hoc tempore; Leopoldus Ignatius Austriacus Hongariae et Bohemiae Rex, Francofurti Romanorum
Imperator salutatur, non sien ingenti pompa et pompa et publicis laetitiae testimoniis. Galli jam Gravelingam
obsidione premebant, obsessis strenue urbem defendentibus, et eruptionibus hostem non perfunctorie
lacerantibus, sed urgentibus Gallis, inintra septem hebdomadarum spatium ad deditionem oppidani
compelluntur. Hoc quoque tempore Joannes Austriacus, Brugarum introitu prohibetur (Flandris in eum haud
parum exacerbatis) quin etiam ex ejus statellitibus unus sclopeti glande occiditur, et Bucoy Comitis filius, altero
brachio vulneratur. Interea Angliae Protector, Classiariorum magnam vim cogebat, ut quam primum viginti
bellicas naves ad Fretum Danicum mitteret, quae res magnam suspicionem variis Principibus, et praesertim
Hollandis injiciebat. Ex Indiis reduces Naves, de horrendis tempestatibus, quibus habitatae quaedam terrae,
undarum vehementia direptae et a suo quasi corpore avulsae erant; et Formosa insula dicta, quoque maximum
damnum passa fuerat; deque Cometa in morem Iridis, et minori Java viso, referebant. Iisdem quoque nunciis
cognitum, in Indiis orientalibus, vehementes surgere motus, quia magno Mogoli (ut vocant) defuncto quatuor
ejus relicti filii de Imperio digladiabantur. Junior natu Surattam sui Juris fecerat, fortique inibi Castello,
quadraginta plus minus majoribus tormentis, munito potitus. Tertius vero Regis filius, frater ejus, dum alter
Surattae haeret, subito arcem per dolum occupat, et centum et quinquaginta tonnis auri (ut vulgo numerant)
potitus, haut parum fratribus negotii facessebat. Gravelinga ut diximus (frustra liberationem tentante Austriaco)
capta, ingens Flandriam metus pervasit; adeo ut, aggerem Santvordianum prope Ostendam scindere
830

517

