fidei tutelaeque traderentur. Placuit, filii regum, ut quisque in proximam spem regni suscepti essent, Delphini
vocarentur, juraque Delphinatibus rederent.
Meliori haeceis jure, quam Ludovico Tarentino Apulia, Pontifici Avenionenfis urbs cessere.
Robertus Apulus Joannam, neptem suam, Andreae, Caroli Hungari minori filio, ad se in spem regni evocato,
collocaverat. Ludovicus Tarentinus, Caroli Claudi nepos, propiorem se haereditati putabat, Joannae placebat
magis. Neatur ergo Atellae faucibus compressis Andreas, adultera Ludovico nubit. Resicripsit Ludovicus
Hungarus, exstincti frater, Joannae: Et vita antea flagitiose acta, et retentum regnum, et ultio praetermissa, et
subsequens matrimonium, et nullo dum accusante defensio tentata, haec omnia te parricidii arguunt. Mox cum
exercitu in Italiam profectus, quum Joanna Tarentinusque Massyliam refugissent, omni cis fretum regno potitur.
Sed pestilentia exercitum vastante, decessit, procuratione rerum Stephano Vaivodae demandata. Facile Joanna
Clementis gratiam, attributa ei Avenione urbe, emercata, recepit ejus auxiliis regnum, cujus censuris notanda
ignominia fuisset. Annus iste XLVIII terrae motibus et contagiis adeo est nobilitatus, ut Albertus Argentinensis
inde a diluvio, haud regnasse tantam vim morborum et mortium putet. Quaedam provinciae hominibus plane
evacuatae. Clemens VI Camerae inclusus, continuos habenti ignes, neminem ad se admisit, neminem visitavit.
Non uno anno hoc malum grassabatur. Quadragesimo nono plurimos principes absumsit, in his rrginam
Ungariae, Caesaris filiam, ejusdemque sororem, Joannis Franci regis conjugem; sola Argentina eo anno XVI
millia Libitinae dedit. Judaei passim veneficii, corruptorumque fontium accusati, incendiis ad clamorem vulgi
periere.
Eodem anno Guntherus Suartzenburgicus, princeps strenuus et bellicosus, imponi sibi Caesaris nomen passus,
Francofurtenses agros cum exercitu insedit, sextaque hebdomade in urbem receptus, Wetteraviam dicto
audientem reperit. Carolus cum suis collocutus, allectat in partes Rodolfum Palatinum, filiae ejus matrimonium
paciscitur, Guntherus, ab expugnato Fridburgo Francofurtum reversus, in morbum incidit. Freidancius medicus,
qui pharmaca ei parabat, venenum admiscuit potioni, coactusque eam praegustare, periit intra triduum. Gunthero
aegrotanti, interveniente Ludovico Marchione, Caesaris filio, XX millia marcarum argenti data, duoque oppida.
Haclege electionis juri renunciavit, aegritudine magis et perfidia Rodolfi, quam alia causa motus. Sexto post
mense decessit. Ita tandem potitus exambito honore Carolus, Aquisgrani de more coronatur, Francofurtensibus,
quas abstulerat, nundinas restituit, Rhenanis civitatibus telonea indulget nova, quae tamen mox, quod
Argentinenses Rhenum clauderent, abolere est coactus. Comites Megapolitanos Albertum et Joannem, duces
creat. Cum Ludovici Bavari filiis transigit NOribergae. Personatum Marchionem (is molitoris erat filius, armiger
quondam Valdemari, ac proinde secretorum ejus conscius) se defendisse ait, persuasum ab Rodolfo Saxone, et
Alberto Megapolensi. Romano, Ludovici filio, Brandeburgicum principatum, Ludovico natu majori superiorem
attribuit Bavariam, Guilelmo Hollandiam Hannoniamque; Margaretae Augustae, Guilelmi matri, pensiones
annuas. In hasce conditiones tradidit Carolo Ludovicus infignia, inter quae lancea, qua vulneratum putant Christi
latus, clavi, spongia, pars crucis Domini, gladius Caroli Magni, dens Baptistae, et alia, quae praeter datam fidem,
Pragam translata, et solennibus a Pontifice feriis celebrata sunt. Sed Margareta, vidua Ludovici Caesaris, cum
adspiraret
517

ad imparis cujusdam matrimonium, repoposcit a filio Hollandiam, maximasque ei excitavit turbas. Minata filio,
si eum caperet, supplicium, moderatissimo ejus responso haud lenita est. Rescripsit, se matrem, si in suas
deveniret manus, non pro hoste, sed pro matre habiturum. Bello inter se atroci mater et filius concurrerunt, anno
MCCCLI. Tandem Imperatrici Hannonia ad vitam concessa, Guilelmus matre defuncta, plures annos impos
mentis egit.
Expiandis vero contagiis, novi Flagellantium greges prodiere, quos Henricus Rebdorfius, ejus temporis scriptor,
Baalitis, semet cultris quondam et lanceolis configentibus, confert. Clemens Pontifex abrogavit eam
superstitionem, ipse novam adinvenit, sed lucrosam aerario. Ut enim olim Bonifacius VIII centesimum, ita
Clemens quinquagesimum sacravit annum, quo Romam euntes peccatorum omnium relaxationem impetrarent,
Romani messem argentariam meterent. Sed pestis triennio adeo pervagabatur Italiam, utvix decimus quisque e
millesimo homine superesset. Id malum ex Asia in Europam transierat, creditusque est nullus orbis angulus eo
vacasse. Rebdorfius, qui Romae tunc spectarat sudarium Domini, multos se praesente suffocatos narrat; cumque
dies XV peregrinis destinatos, in octiduum commutasset Legatus Pontificis, Romanos indignantes dies decurtari
messis suae, sagittis eum petiisse, quas cum mitra ferrea elisisset, toxco infectum consumptumque.
Eodem anno Philippus Valesius clausit vitam, frustra tentato Calesio. Joannes regni haeres, decem purpuratos
una promotione curavit pronunciari a Clemente. Eduardus, cum nec de uno audiretur, ira incensius, beneficiarios
Pontificis omnes Anglia expulit, poenamque intendit submersionis ei, qui papales bullas in ditiones suas
importaret.
Anno LI Carmelita quidam Papam et Cardinales in OS reprehendit acerrime, eamque ob causam honore excidit.
Alius, Minor professione, quod multa Papatui et Imperio praediceret infausta, in carcerem est missus. Paulo post
affigitur palatio Clementis epistola, qua princeps tenebrarum falutabat Vicarium suum et Cardinales, collaudans
eorum vitia, quibus jam feliciter devinceret Christum, nitentem exaltare pauperes, adversus hujus mundi
324

