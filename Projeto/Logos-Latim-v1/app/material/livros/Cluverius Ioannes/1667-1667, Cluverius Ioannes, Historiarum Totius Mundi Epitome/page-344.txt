regno suo possit. Ea usi occasione Dithmarsi, Eidorostadios populationibus vexant, et pro arbitrio pecuniis
multant, causati suorum aliquos suspendio ibi periisse innoxios. Holsati Fresenburgum et Tunderam,
Femeriamque insulam occupant. Ericus, coactis a Dania, Suecia, Norvegiaque, centum millibus armatorum
Slesvicum expugnat, Gottorpium arcem obsidet. Sed audito, Hamburgenses Dithmarsosque Holsatis suppetias
festinare, solvit obsidionem intempestive: hostibus spatium semet colligendi praebet, qui a Brunsvicensibus et
Lunaeburgicis adjuti (hi duces avunculi erant Comitum Holsatorum) Slesvicum recepere, arces Danorum
aequarunt solo. Ericus contra Femariam invadit, ubi magna incolarum strages edita. Foedus cum Hanseaticis
civitatibus jungit anno ejus seculi XXIII. quo et Albertus Saxo, ex Anhaldina familia elector ultimus, decessit,
jus suffragii ad Fridericum Misnensem cum Saxoniae parte delatum. Sequenti anno Signismundus arbiter lectus,
Slesvicenses ditiones Erico addixit. Holsati Pontisicem appellarunt. Rex, sumpto peregrinatoris habitu, invisit
Hierosolymam, haud sine periculo. Depictus enim antea, agnitusque ex imagine, clam in Palaestinam praemisso,
multo se auro redemit a Barbaris. Nihil ex ea peregrinatione melior, monetam domi corrupit, Slesvigam denuo
obsedit frustra. Civitatum, quae jam alio spectare coeperant, apparatus eum exterruere. Henricus Comitum natu
maximus, dum Flensburgum incautius oppugnat, hasta confoditur: Adolfus ei frater succedit, ex inimico
deinceps amicissimus Danis factus. At Civitatibus haud impune violatio foederis sterit, XXX naves navali
praelio amisere. Rex missis ad populos literis, quibus perfidiae senatores urbium accusabat, perfecit, ut
Rostochii, Vismariae, Lubecae, et alibi, multi primores necarentur. Hinc variis tractatibus lis versata, quod
Caesarem, ut regis consobrinum, non paterentur judicem Holsati et Civitates. Tentata ab Holsata classse Hafnia,
a Danica Stralesunda, irrito utrinque conatu. Philippa regina, Henrico IV genita Anglorum rege, moerore rei, ad
Stralesundam suo auspicio infeliciter gestae, Vadsteinum ingressa coenobium, sine prole decessit. Rostochium et
Stralesunda, adspectu damni, e sublatis trium regnorum commerciis pullulantis, Erico reconciliatae. Reliquae
urbes biennio post inducias amplexae. Interea expugnato ab Holsatis Flensburgo, Comites Adolfus et Gerhardus
intestino vexantur dissidio. Adolfus Gerhardum fratrem coegit abdicare conjugem Annam Badensem, quod
septimo post nuptias mense gemellos peperisset, quantumvis et Medici et obstetrices, id negarent infamiae
cuiquam esse. Gerhardus prosecutus uxorem, in itinere exstinguitur. Adolfus ex eo solus Holsatiae potitus,
sobolem, e conjuge Mansfeldia nullam tulit. Verum surgente in Suecia adversus Ericum tumultu, quod sub
regiae exactionis umbra, sua quidam marsupia implerent, neque rex Engelberto auscultaret, afflictorum causam
agenti, necessitas ei imponitur, cum Holsatis et Vandalicis urbibus transigendi. Permittitur Adolfo Australis
Jutiae ducatus, Civitatibus prisca libertas negotiationum redditur. Sic externum tricennale bellum finitum.
Graviora confestim domestica exorta, quod Suecicae turbae Daniam quoque invitare in perniciem videbantur.
Itaque Ericus cedendi secreto sumsit consilium. Ubi enotuit, regem Gedanum enavigasse, parati mox ad eum
revocandum nuncii. Reversus, Bugislaum Pomeranum, patruelem suum, postulat aut regem, aut, dum id nollent
Dani, adjutorem regnorum institui. Traditae illi arces aliquot. Sueci interim se proditionis invicem arguunt: Alii
per tumultum, alii quasi per sententiam capite puniuntur. Caesus mactator Engelberti Olaus Bentzius; Christianus
Nicolai praetor regni, et Magister equitum Carolus Canuti omnem ad se Suecam
549

vim traxere. Ericus rex Gothlandiam cum aliquanta suorum manu insedit, Rugiam Vratislao dedit Pomerano.
Quibus rebus moti Dani, quodque reverti in regnum rogatus nollet, Christophorum III Bavarum, sorore ejus
genitum, designant sibi regem. Ericus frustra scriptis excusationibus, trajecit in Pomeraniam, et in arce
Rugenvaldensi consenuit, consumptus demum anno MCDLIX, inconstantis forunae exemplu. Floruerunt hac
tempestate sacra eruditione celebres, Joannes Gerson, Thomas de Kempis, Joannes Capistranus, Alfonsus
Tostatus Abulensis, Nicolaus Panormitanus, Antoninus Florentinus, Joannes de Turre cremata, Joannes Nider:
Graeca Latinaque, Laurentius Valla, Leonardus Aretinus, Georgius Trapezuntius, Ambrosius Camaldulensis.
Blondus Flavius Foroliviensis Historiam Romanam condidit: Eugenio Pontifici a secretis fuit.
ALBERTUS II. AMUR ATHES II.
ALbertus gener Sigismundi, paucis pene mensibus ex duce Austriae dux Lucemburgensis, Marchio Moraviae,
rex Hungarorum, Bohemorum et Romanorum creatus, duobus tantum annis in summo rerum fastigio sedit,
argumentum rerum humanarum instabilitatis, quae quo cujus in altum surgunt, eo facilius graviusque ad ima
decidunt. Casparus, Scliccius ad Bohemos missus Orator duplici nomine regnum ei deberi contenderat; tum quod
matrimonio teneret Elisabetam, regio prognatam sanguine bohemorum, tum quod priscum foedus exstaret inter
reges Bohemos et duces Austriacos, ut deficientibus in altera domo masculis haeredibus, altera acciperet regnum.
Hungari, qui priores eum regem dixerant, aegre assensum praebuere, ut rem Romanam susciperet gubernandam,
causati, quod dum Sigismundus Italiam Germaniamque, et alias regiones peragrasset, Turearum direptioni
patuisset Pannonia. Fridericus Junior nepos Alberti, precibus evicit, ut eam domui Austriacae accessionem fieri
paterentur. Plus apud bohemos negotii fuit, quorum aliqui proceres Casimirum, Poloni Ladislai fratrem ad
regnum invitabant. Eorum partes roborabat Ptarsco Hussitarum caput, gnarus Albertum in Romanenses pronum,
suis parum faventem et propitium fore. Itaque civitates, quas Hussitae tenerent, impigre munivit, Georgii etiam
Poggiebracii, regis postea Bohemorum, opera fideli usus. Thaboritis juncti Poloni, cum in praelium provocare
Austriacos auderent, Alberti maxime Brandeburgici opera, cui XXX militum millia parebant, inferiores tulere.
344

