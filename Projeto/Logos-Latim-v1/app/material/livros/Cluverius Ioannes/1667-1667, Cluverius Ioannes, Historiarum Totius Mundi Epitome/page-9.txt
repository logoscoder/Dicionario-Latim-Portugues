Hinc odium et invidia, et ex odio coeca fatis obluctandi cupiditas, quibus tamen viam nemo praecluserit.
Venditus enim mercatoribus puer in Aegyptum deportatur, regioque ministro emptus Potiphari, familiae ejus
praeficitur. Ibi herae lascivis amoribus praeclaro pudicitiae amore refutatis ex amante infestam sibi procacem
dominam reddidit. Suum mulier crimen innocentis Josephi capiti impingit, tentataeque pudicitiae accusat apud
maritum, qui eam defenderat. Sic Josephus carceri includitur. Hanc calamitatem pio in Deum affectu non tantum
evasit, sed summos etiam insuper honores perspicuo aeterni. Numinis favore adeptus est. Etenim comperto, eum
in somniis conjiciendis mira esse solertia, a rege evocatus, somnium de fertilitate et sterilitate Aegyptii soli
interpretatur. Cui cum ultra hominem videretur sapere, totius Aegypti administrationem, dignitatemque regiae
proximam obtinuit. Hinc fabulis jactatum, Hermen, hoc est, interpretem disciplinas apud Aegyptios artesque
reperisse. Josepho enim Aegyptiorum sapientia debetur, qui regis autoritate illos divinas humanasque artes
edocuit. Paulo post famis flagello compulsis ad emendam ibidem annonam fratribus, explorata prius fide
ipsorum et integritate in Benjaminem, sese patefecit, injuriaeque sibi illatae negligens, patri totique familiae de
victu et habitatione prospexit. Ita migrarunt in Aegyptum Hebraei, 70 numero, et quod mireris, post annos 215
fexcenta virorum millia ab ipsis procreata exiverunt. Quamvis enim defuncto Josepho immemor beneficiorum
ejus Aegyptus, indigna servitute Israelitas presiit, tamen illisub ipsis crescere oneribus, atque ad invidiam
indigenarum in immensum multiplicari non desiere. Eadem tempestate Jobus Ausanitidis princeps, filiorum
bonorumque omnium jacturam fortiter ferens, nec in atrocissima corporis afflictione deficiens, immortale
patientiae exemplum dedit posteris et ex calamitate vegetior feliciorque emersit. istis ex Deo sapientibus
suppares fuere magistri gentium, quos fabulosa Graecorum carmina extollunt. Argus Argorum conditor, ob
incredibilem perspicaciam centoculus appellatus. Item Prometheus vanitatis imperitiaeque humanae explusor,
qui ob id homines fecisse fingitur. Ejusque frater Atlas, sideralis scientiae cultor strenuus, qui idcirco coelum
humeris sustinuisse creditus. Hiprocul dubio a Josepho, communi Aegyptiorum magistro, hausta sapientia, quod
cum rudibus eam populis communicarent, tanquam ignem Deorum furati memorantur. Jacobus interim 17 annis
in Aegypto, 147 in terris hospes, inter manus filiorum mortalitatem explevit, singulis antea sortes in terra suas
fatidico spiritu ominatus, ex majoribus suis nulli pietate secundus, cujus digna praemia Dei benignitate
consecutus est. Josephus permittente rege (cui Eusebius ex vetustis Chronographis Amasis nomen ponit)
deportatum patris corpus in Palaestinam, avito quod Hebrone erat monumento, magnisice intulit, cui supervixit
annos 54. Numquam non fratres, pro conscientia admissi in eum sceleris paventes, summa benevolentia
complexus moriens pietatis in Deum, certaeque gentilibus suis fiduciae monumentum relicturus, testamento
sanxit, ut Aegypto egredientes ossa sua promisso patribus solo conderent.
EPHRAIMES.
EPhraimes Josephi filius, Manassen aetate superiorem, filiorum copia et felicitate superavit. Sed prosperitatem
ejus universam una clades repente corrupit. Cum enim ejus posteri, praematura expeditione Palaestinam
intercepturi, Gathaeorum armenta abigerent, ad internecionem caesi, ingentem progenitori et diuturnam
moestiriam pepererunt. Et actum de hujus Patriarchae prole fuisset, nisi vegeta senis virtus divino munere novam
sobolem procreasset, quae
11

(dictu mirandum) ad octavam generationem excreverat iterum, cum fatale illud tempus illuxit, quo Israelitico
populo sedes firmae ac stabiles in Palaestina obtigere. Nec Ephraimi tantum haec fuit felicitas, sed omne genus
Israeliticum, prae reliquis mortalibus, per Aegyptum auctum confirmatumque, Deo per id Numen suum gentibus
manifestante, jam timori esse regi omnibusque indigenis coepit. Igitur Aegyptii, voluptatibus solum, et captandis
undecunque lucris dediti, Hebraeorum industriam et felicitatem iniquissimo animo tulere. Cumque Josephi
beneficiorum memoriam tempus obliterasset, atque Aegypti regnum in aliam demigrasset familiam, inliumano
tractabant Israelitas odio, variisque laboribus atterebant.
AMRAMUS.
AMramus Jacobi pronepos, Levin Josephi fratrem avum habuit. Sub illo Hierophanta quidam Aegyptius, si
Josepho fides, nasciturum Israelitis quendam praedixit, qui adultam aetatem adeptus, res Aegyptiorum
gravissime affligeret. Hinc rex praesagio territus palam edixit, omne Hebraeorum masculum in flumen projectum
necare. Tunc Amramus Jochebeda uxore susceptam prolem trimestri spatio clam educavit, invocatoque tandem
ad defensionem ejus Deo paterno, imminens sibi filioque exitium aversurus, capsulae eum e papyro contextae,
probeque oblinitae inclusum, ad ripam fluminis exposuit. Sic extortus parentibus Moses, Jacobi abnepos,
singulari fato a regis Chenephris filia thermuti seu Meride receptus est, et in aula literis artibusque Aegyptiis
imbutus, mira indole effloruit. Cum adolevisset, originis suae gnarus, gentilium calamitates acerbissime tulit,
occasionemque nactus ex Aegyptii cujusdam evidenti injuria, eum occidit, libertatis spem non obscuram
Israelitis praelucens. Cognito autem emanasse ad regem facinus, declinando periculo ad Arabes profugit, ibique
reguli cujusdam gener, ducta ejus filia, factus, pecuariae locavit operam. In agro gregibus pascendis, pro instituto
majorum et seculi istius, vacantem Deus ex ardenti rubo compellat, inque Aegyptum proficisci jubet, et populum
inde Hebraeorum educere. Adopus humanis majus viribus, miraculorum eum splendore, fratrisque Aaronis
consortio animat. Accedit regem Moses, Deique Hebraeorum mandatum exponit, sed frustra. Ille enim suis
9

