matthiae repentina laetitia non exanimaverit, cum tot cladibus afflicta, prius regem appellatum audiverit filium,
quam vinculis exemtum.
Inde Fridericus Imperator Austriam cum Alberto fratre et Sigismundo patruele dividere coactus. Factus sub idem
tempus e notario quodam Basiliensis Concilii Pontifex Aeneas Sylvius, Ferdinandum Alphonsi nothum,
diademate donat Siciliae, ea tamen exceptione, ne id fraudi cuiquam foret. Mantuam deinde profectus, quo
convenire Europaeos jusserat, bellum communi omnium decreto Turcis inferendum disseruit, oratione, ut
poterat, comtissima. Verbis modo sacrum bellum decretum, controversiae privatae effecerunt, ut intestinis potius
armis semet ipsos lacerarent. Surgunt Germani partim in se ipsos, partim in Pannonios. Excitatur Britannia
duplici factione, quorum altera veterem in insula regem Henricum, altera novum, Richardum Eboracensem,
fugato veteri, retinere conatur. Margareta Andegavensis, Henrici conjux, acie fusum Richardum occidit. Sed
recepto jam ex hoste viro, post multam suorum stragem ab Eduardo pellitur regno, Henricus iterum in carcerem
conjicitur. Surgunt Hispani Barchinonensibus auxilio futuri, quos Aragoniae rex, Gallorum armis adjutus, bello
premebat. Et ne quid ad disturbanda
558

omnia deesset, Joannes Renati regis filius, Ferdinandum Apuliae regno pellere conabatur, unde duplex in Italia
factio, cum ii Frerdinando, illi Renato faverent. Ferdinandus felicioribus praeliis et Pii favore subnixus, hostes
regno expulit. Pius fortunae indulgentia mutato animo, ex hoste tyrannidis pontificiae, maximus ejus defensor,
Annatas exegit rigide. Sigismundum, Friderici Imp. fratrem, quod rejecta Pontificis sententia, concilium
appellasset, execratus est. Diterico Isenbergio, Electori Moguntino, imperare ausus, ne se inscio collegium
principum convocaret; cum exactionibus suis et ambitioni resisteret, dignitatem abrogavit, Adolfum e
Nassovium substituit. Inde bellum. Elector Palatinus Ditericum, Metensis Episcopus, Marchio Badensis, Comes
Wittembergicus Adolfum tuebantur. Sed Palatinus cepit adversarios; captis quod molendina corrupissent,
obsonia sine pane apposuit, multam grandem imperavit. Adolfus postmodum, adjutu Bavari Nigri, nocturna
irruptione superatam Moguntiam diripuit, destruxit, incendit, vacuavit incolis, praedoniquam pastori propior.
Ditericus tandem restitutus, Academia exornavit urbem, ut vel hinc appareret, quantum a lupo bonus pastor
distaret. Idem Pius Georgium Bohemum regem, a Friderico confirmatum, damnavit haereseos. mathhiam
Hungarum Bohemiae regem dixit, unde nova bellorum incendia. At Georgius a Friderico, quem cives Viennae
obsidebant, imploratus, summa arte eum liberavit, ut neque periret neque vinceret. Papa cum eundem Matthiam,
Philippumque Burgundum ac Venetos, expeditionis in Turcas socios adscivisset, Anconam lectica delatus, in
itinere magnam hominum multitudinem quod belli impensam secum non detulissent, domum remisit.
Sed dum classem Anconae moratur, febri lenta et aegritudine animi moritur, anno Pontificatus sexto, seculi ejus
LXIV. Ludovicum XI, Franci regis filium, a patre suo multis annis alienum, adeo ut apud Burgundum degeret,
ob paternorum amicorum impotentiam, accusatum contumaciae absolvit. Carolum subincusavit. Decessit
Carolus curis et inedia, anno LXI. Ludovicus ingenio asper et varius, jure pragmaticae sanctionis cessit Pontifici.
Inter multa Pii egregie dicta laudantur et illa: Sacerdotibus magna ratione sublatas nuptias, majori restituendas
videri. Lubricum esse primum apud reges locum. Ut in mare flumina omnia, sic vitia in magnas aulas fluere.
Cuip plura nosse datum est, eum majora sequi dubia. Neque avarum pecunia, neque doctum cognitione rerum
unquam repleri. Sed non erat in fatis, ut ambitiosus Pontifex quicquam adversus Turcas proficeret. Demetrius et
Thomas, Palaeologifratres, malo genio agitati, neque pacem inter se, neque cum Albanis colebant fidem. Ea
intemperie opportunam Turcarum injuriis Peloponnesum praebuit. Turcarum injuriis Peloponnesum praebuit.
Turca expugnavit Corinthum, Athenas, Spartam, multasque post caedes universam occupavit Graeciam, praeter
non multa oppida, quae Venetis parebant. Demetrio O Enum attribuit cum stipendio. Thomas, relicto Epidauri
praesidio, ad Pontificem profugit. Capta et Amastris, Genuensium in Ponto urbs, et Sinopensi Principi, quod cum
Usumcassane conspiraret, Sinope, Castamona, ditioque univresa adempta, reddita in Europa Philippopolis. Hinc
in Trapezuntium regem itum, cujus majores Pontum et Colchidem ad ducentos quinquaginta annos tenuerant,
Comnena domo prognati. David Comnenus tunc iis gentibus imperabat, neptemque e Joanne fratre uxorem
Usumcassani junxerat, ac per eum laxari petebat tributum, quod ab Joanne Mahumetes esset stipulatus, dum
Trapezuntem subigeret.
Eo postulato accensus Turca, utrumque armis aggredi statuit: Sed placatus
559

a matre Usumcassanis, quae nefas esse dicebat, ejusdem consortes religionis affligere, abstinuit a Partho manum,
in Davidem solum iram effudit. Ille impar tyranno, deditionem fecit, pactus aliam provinciam: Turca imperium
Trapezuntinum pro arbitrio disposuit.
Davidem paulo post e literis, ab Usumcassanis uxore ad eum scriptis interceptisque, proditionis insimulatum
cum filiis omnique familia Byzantii interemit. Hinc in turpissimos puerorum et concubinarum solutus amores, a
Dracula quodam concubino pene necatus, fratri ejus assignavit Delum, quam ille optimis quibusque interfectis
crudelissime exhausit. Viginti hominum millia absumsisse fertur suppliciis.
Postea rebellionem molitus, Turcas etiam non modicis affecit cladibus. Mahumetes haud impune perpopulatus
regionem, Draculae eam exoleto suo dedit, qui allectis ad se popularibus, Blandum fratrem ejecti. Eodem anno
350

