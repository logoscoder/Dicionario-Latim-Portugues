Byzantii morte Mahumetis tumultuatum, partesque in contrarias itum fuerat, aliis Bajazetem stirpis maximum
patre nondum Imperatore, aliis Zemem vel Zizimum eodem jura dante natum, ad imperium vocantibus. Cum
abessent ambo, Bajazetis filius in regia sede locatur, dum pater advolaret. Bajazetes ergo Byzantium, Zemes
Prusiam occupavit Bithyniae. Bajazetes, revocato ex
569

Apulia exercitu, Neapolitanis recuperandi Hydruntem ansam praebuit. Matthias Hungarus Turcas ultra
Danubium removere annixus, importuna Caesarianorum irruptione revocatur. Quare Viennam expugnavit,
totamque subegit Austriam, ab Alberto demum Saxone fractus, ut pacem amplecteretur. Bajazetes interim
cruento fratrem praelio devicit in Bithynia, qui pulsus procul in Syriam, atque inde per Arabiae deserta in
Aegyptum se contulit, fidem Sultani implorans. Ab eo perhumaniter exceptus, cum a fratre nihil aequi
impetraret, spem concepit, vicinos Turcis Satrapas ad sese defecturos. Apud Cilices invenit auxilium, sed
maximis impar viribus, descendit in maritima Ciliciae, fideque publica ad Rhodios trajecit. Rhodii
honorificentissime exceptum in Franciam transvexere: a Ludovico rege Innocentio petenti transmissus est.
Provincia tum ad Francos devenit, stemmate Andegavensium exstincto. Maximilianus Romanorum rex dictus
Francofurti, Francos in Morinis acie profligavit. Maria ejus conjux delapsa equo, per venationis studium,
occubuit, relictis Philippo et Margareta parvulis. Ex ejus morte Maximilianus in Belgio parum autoritate valebat.
Margareta trimula Delfino despondetur, doti adscriptis Atrebatibus, et comitatu Burgundiae. Delfinus, exstincto
paulo post patre, tertium decimum annum agens, praeesse regno haud poterat. Latine eum scire pater vetuerat,
praeter illud unum: Qui nescit simulare, nescit regnare, Sorori regis et duodecim paribus Respub. commissa.
Decesserat et Eduardus IV Anglus, Henricus VII gener ejus e Britonia, ubi exulabat, furtim elapsus, Richardum
tertium, Eduardiregis, soceri sui, fratrem, qui matri propriae adulterinum impegisset concubitum ex eoque
Eduardum susceptum jactasset, necassetque ejus filios, sub signis occurrentem praelio vicit, occidit, ac eo regno
potitur.
In Hispania Elisabeta vel Isabella, Joannis II Castilionensis filia et haeres, castiliam secum dotali nomine ad
virum Ferdinandum traxit. Lusitanorum magna pars ad Alfonsum Galliciae regem inclinabat, unde factum, ut
universa terra gravi exarserit bello.
Post varias hinc inde acceptas illatasque clades, in Numantino agro vincitur Alfonsus, speque omni occupandae
Castiliae dejicitur. Ferdinandus jam late Hispaniae imperans, plurium annorum bello Maurorum opes in Betica
(quae nunc Granata dicitur) oppugnavit, ac postremo totius regni viribus, cum Isabella conjuge connixus, anno
ejus seculi nonagesimo, regnum barbarae gentis in ea terra funditus evertit, Mele seu Baudele Maurorum rege
cum urbe regia in potestatem redacto, anno circiter DCCLXX, quam Saraceni Hispaniam invaserant.
Inquisitionis officium exinde in Mauros Judaeosque institutum. Ferdinando Catholici nomen datum. Centum
viginti quatuor millia familiarum migrare Hispaniis jussae. Ex eo tempore gens Hispanica multo per orbem
illustrior facta, altero velut orbe terrarum, Hispanorum regum auspiciis, gentiubs patefacto. Christophorus
Columbus Genuensis naucleri cujusdam naufragio edoctus, incognitas latere occidentali in Ocenao terras, primus
omnium classe rem tentare ausus est, anno MCCCCXCII. Cum Fortunatas insulas (Canarias vocant) tribus
navibus tenuisset, inde centesimo, quam Gadibus solvisset die, Leucajas inter Cubam et Floridam insulas attigit:
Mox Hispaniolam, aliasque regiones lustrare coepit.
Fridericus sub haec Imperator Maximilianum filium, a Brugensibus Flandris captum, praecipua usus Alberti
Saxonis opera, liberat. Albertus, Hector dictus Teutonicus, non Brugenses solum ad deditionem compulit; verum
etiam Eburones, Sicambros, Batavos, novennibello attritos, Maximiliani agnoscere coegit imperium. Frequens iis
praeliis rex ipse interfuit, ducemque suum
570

Frisonum provincia remuneravit. Eoam vero Frisiae partem Ulricus Nordanus, emta ab Hamburgensibus Embda,
tenebat, Comitis titulo ab Imperatore Friderico fatis vicino exornatus. Frdericus enim anno imperii LIII, ex
carcinomate desecto crure, decessit Lintii, pacis et otii, quam Respublica ferret, studiosior. Africa (inquit
Langius) amissa, Asia sub jugum missa, Europa, eo imperante, adeo in angustias coacta, ut fidem, qua totus
pridem personabat orbis, exiguus occidentis, incomtusque hirti septentrionis angulus vix audeat tuto profiteri.
Triennio ante obierat Matthias rex Viennae, cum literis simul armisque Pannoniam exornasset: a cujus excessu
Maximilianus Austriam recepit. Ladislaus, Casimiri Poloni filius, Bohemiae Hungariam adjunxit. Anno XCI
Carolus VIII Francus Rex, Margaritae, quam impubis ipse impuberem sibi desponderat, repudium dedit,
Britoniaeque haeredem, Maximiliano pactam, suo toro applicuit, gemina in Maximilianum injuria, cum et filiam
ejus aspernaretur, et praeriperet sponsam.
Bajazetes variam expertus sortem est, fratre pulso. Moldaviam a Walacho adjutus subegit, a Sultano Aegyptio
multas in Cilicia pertulit clades. Tharsum, Adanem, larandam, multo sanguine Aegyptius expugnavit. Cum
bellum utrinque maximis esset viribus gestum, modestior tandem Bajazetes Oratorem Aegyptii humaniter habuit,
pacemque restitutis sibi Tharso et Adane fecit. Deterior Barbaro Alexander VI, Rodericus ante Borgia, Pontifex
fuit, qui emtis Cardinalium suffragiis, quos auro corruperat, ut dignitate potiretur, potitus ea suffragatores exitio
dedit. Tam impudenter nundinatus sacra, ut versu notaretur:
357

