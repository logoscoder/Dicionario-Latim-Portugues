in Germaniam properavit. Ludovicus Junior, pace frustra implorata, prope Andranacum, indicit suis jejunium,
atque instructus exiguis copiis, vadit in patruum, eumque ingenti perculsum praelio, fuga quaerere salutem
compellit. Victori demum aggregantur fratres, divinam extollentes opem, non suam. calvus vehementi post
acceptam cladem morbo oppressus, recuperata denuo valetudine, accersitur in Italiam, ut Saracenos Pontifici
imminentes repellat. Eo cum pervenisset, regem creat Bosonem, Carolomanno patrueli opponit exercitum: ipse
Romam meticulosus refugit. Carolomannus falsis territus nunciis, relinquit Italiam. MOX Calvus in Franciam
rediturus, corripitur febre apud Mantuam. Eum Sedechias Judaeus pulvere veneno temperato interemit
exemplum daturum posteris, quam tuto ac prudenter Christiani valetudinem suam Christi hostibus committant
curandam.
Eo tempore Pasquitanus et Varfrandus duces Britonum, interempto rege suo Salomone, mox in seipsos iram
vertunt, acerrimoque confligentes praelio, Pasquitanus Nortmannorum licet subnixus copiis succumbit.
Varfrandus prodigiosae homo audaciae, ingentem exercitum modica prosternit manu. Dein reparantem bella
Pasquitanum aeger lecto jacens fugat denuo, patrataque victoria exspirat, novus Epmmondas Britonum. Nec
segnes Basilius habuti duces. Oenejates Graeciae praefectus, Euripum mascule adversus Saracenos Tarsenses
defendit: Osmam Amiram in praelio occidit. Nicetas Oryphus Cenchreensem in portum delatus, naves per
continentem in alterius lateris mare curavit deportari, improvisoque insultu palabundos obruit Saracenos, e Creta
tunc populantes Graeciae maritima. Similiter Nasar, cum securos in Cephalenia et Zacyntho oppressisset
Africanos Arabes, trajecti in Siciliam Calabriamque, ac stipendiarias ibi Mahumetanorum urbes vastando, praeda
implevit Constantinopolin.
383

LUDOVICUS III. BALBUS.
LUdovicus III. e sermonis vitio Balbus cognomento, audita patris in Italia morte, donis sibi conciliavit,
quoscunque potuit procerum, atque indignis largiendo bilem movit cordatis. Coronatus tamen ab Hincmaro
Rhemensi Archiepiscopo, ac novercae Richildis adventu confirmatus in regno Galliae, gravem in morbum
incidit. Ex quo cum aliquantum revaluisset, advenit Joannes VIII, aut IX potius, (nam eum, qui VIII est, ob rei
indignitatem, e Pontificum plerique albo expungunt) ut anathema dictum a se Lamberto et Adelberto Comitibus,
ac Formoso Portuensi sociisque eorum, firmaret per Episcopos Gallicanos. Hi Comites cum manu valida Romam
ingressi, Optimates in Carolomanni verba adegerant, Papa interim altaria cilicio operiente, omniaque
suspendente sacra; Assumptoque post annuam fugam Bosone, Italicum regnum ei vendicare annitente. Episcopi
Galliarum adstipulati Pontifici hoc in negotio, promotionem Ansegisi Senensis Episcopi, quem praesidere
Synodis suo nomine jusserat, neutiquam comprobarunt. Ibi Ludovicus Augustalibus a Papa insignibus exornatus,
pacem cum patruele suo Germaniae rege fecit, ut Lotharii quondam regnum ex aequo sossiderent, Italicum in
ambiguo esset, quoad Carolomannus tunc decumbens, et Carolus, fratres Ludovici, conventui possent interesse.
Ita Balbus nulla re memorabili gesta, altero imperii anno decessit Compendii, non sine veneni suspicione.
Moriturus coronam regiaque Ornamenta ad Ludovicum filium, adolescentem adhuc, destinavit; Bosone instinctu
suae conjugis, quae Ludovici Augusti filia esset, Hugone contra Waldradae filio stirpis Lotharianae fiducia, ad
regnum adspirantibus.
BASILIUS MACEDO, CAROLUS III. CRASSUS.
CArolus III. Crassus, filiorum Ludovici Germaniae regis natu minimus, Caroli Magni pronepos, superstitibus
adhuc fratribus, Carolomanno et Ludovico, regnum Italicum occupavit, defuncto Balbo. Frater ejus Ludovicus
Viridunum usque processit populabundus, partemque Lothariani regni extorsit Francis. Ei ad se accito
Carolomannus paralyticus, et jam lingua captus, scripto commendavit uxorem, et fllium Arnolphum nobili
concubina procreatum, ac paulo post spiritum emisit. Ludovicus posthac Nordmannos, Scaldin tenentes fluvium,
affecit clade, quinque eorum millibus peremptis. At in Saxonia cum iisdem per duces suos pessime pugnavit.
Duodecim Comites ac duo Episcopi ceciderunt praelio, inter quos et Brunno Dux, Brunsvigae urbis conditor. Ea
Francorum clade audentiores Sclavi, Dalmatiam, Bohemiam, Sorabiamque habitantes, invadunt Thuringos, sed a
Poppone Sorabici limitis duce ad internecionem caeduntur.
Sub haec Ludovicus, Balbi filiorum tutelam gerens, alteri eorum Carolomanno Burgundiam et Aquitaniam, alteri
Ludovico Neustriam assignavit, accedente et Caroli Crassi sententia. Hi cum Hugone et Bosone, qui Reges se
ferebant Francorum, varie dimicarunt. tandem Hugo in fidem venit Ludovici, largiterque ab eo muneratus
aliquandiu interquievit. Sed cum postea res novas moliri coepisset, a Carolo Crasso oculis multatus, tandemque
manu Reginonis Abbatis Prumiensi in monasterio tonsus est, Bosonem Carolus conjunctis cum patruelibus suis
copiis, Vienna expulit; inde perrexit in Italiam, citatoque itinere Romam profectus, ab Johanne VIII accepit
diadema. Is Papa tres, sed brevis aevi Augustos, coronis
384

exornavit, Calvum, Balbum et Crassum.
Interea vero Nordmnni ex cladibus suis reviviscentes, Cameracum, Trajectum, Coloniam Agrippinam, Bonnam,
rapinis atque incendiis vastant, ac Ludovico mox Cometam, mortis praenuncium sequuto, omnia Rheni confinia
241

