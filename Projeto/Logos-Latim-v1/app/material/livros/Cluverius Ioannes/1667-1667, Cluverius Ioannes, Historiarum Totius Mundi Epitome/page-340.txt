Aquilam urbem pro Alfonso obsidentem Brachium, Sfortia junior interimit praelio, Senior enim Aterni flu. undis
perierat.
Idemque juvenis Perusiam, Tudertum, Assisium, ad Martini obsequia reduxit. Ibi vero indignatus Alfonsus, non
sibi concedi, quod aemulo, missis ad Senense concilium Oratoribus, postulat causam Benedicti cognosci, qui
superstes adhuc Panoscholae sedebat, haud obscuro Aragonum, Scotorum et Armeniacorum studio. Ea tantae rei
mentio absterruit Pontificem, ut velut renascente schismate, ne qui denegaret Alfonso. Continuo Alfonsus
gratiam retulit. Benedicto enim sub idem tempus mortuo, duo ejus Cardinales delegerant Aegidium
Barchinonensem Canonicum, eum Clementem VIII appellantes. Et viri et loca in ditione Tarraconensis erant.
Missus ergo Alfonsus Borgia, qui postea Callistus v fuit, Panoscholam, pervicit, ut Aegidius nomine pontificio
cederet, Balearium Episcope accepta. is finis L annorum schismatis certus, uno jam certo Pontifice.
Ex eo tempore parum sancta societas regni inter matrem Joannam, vario mutabilique ingenio, et filium
Alfonsum, non genitum, sed assumptum. Accedebant factiones, altera Tarraconensium, altera Andegavensium.
Tandem regina, ut ingrati animi Alfonsum abdicat,
542

Andegavensem adoptat. Tarraconensis classe advolans Masiiliam, repentino adventu captam diripuit.
Ludovicus secundus, qui socer Delphini foret, et patruelis regis, tantum apud Gallos poterat, ut omnia ejus
consilio agerentur, nec ejus Francos poeniteret. Ejus morte mala Franciae, quae interquieverant, recruduere.
Armeniacus, magister equitum, avaritiae et impotentiae flagrabat invidia, e templis pecuniam ab regina
depositam abripuerat. Regina Burgundionem evocat, praedicantem se afferre malis Franciae levamentum. Facile
receptus, quod Anglus, Cadomo expugnato, Rotomagum obsideret, Parisiis etiam proditione potitur, regemque et
aulam omnem sui arbitrii facit, aegre Delphino elapso. Armeniacus per tumultum occisus.
Cum nulius videretur malorum futurus finis, nisi morte Burgundionis, evocatus velut ad colloquium Delphini,
trucidatur. Ita caedes Aurelianensis caede autoris piata. Philippus occisi ducis filius, acerrimus necis paternae
ultor exstitit.
Cum Anglo Rotomagi jam potito foedus icit, urbem regiam, Carnutes, Tricasses, regem, reginam, Catharinam
Virginem, quae omnia in potestate patris fuerant, ei incruenta victoria, nullo negotio tradit, anno ejus seculi
duodevicesimo. Tam atrox telum indignatio praebet. Catharina, patre Carolo, qui nec sui, nec regni, nec mentis
potens foret, nihil detrectante, nubit Henrico, his legibus, ut rex gener, si socero regi superstes foret, liberive ex
Catharina procreati, in regnum Franciae succederent: interea rem Francicam administraret Anglus, rectorque
Franciae diceretur. Eo nomine bellum gerens, adjuvante Burgundo, Senones, Meleduntum, Meldas cepit. Frater
ejus in Andibus impetu multorum in se ruentium cecidit. Henricus ad nuncium occisi germani, relicta domi
Catharina, et ex ea filio bimulo Henrico sexto, in continentem rediit, spe Franciam debellandi, anno ejus aevi
XXI. insequens fuit ejus vitae postremus. Tres et quinquaginta dies illi superstes rex CaroluS VI fuit. Catharina
vidua Ovino Tedertho Vallio nupsit, ex quo Edmundus, Henrici VII, postea Anglorum regis, pater ortus est.
Annum primum et vicesimum agebat Carolus VII, Sexti filius, cum allata morte patris, majore conatu res gerere
constituit, ratus in primordio regit nominis a se suscepti sositum esse, qualis apud suos majestas, apud hostes
terror, an contemptus imperii sui foret. Aderant egregii bellatores, ex his civitatibus, quas integras ab Anglis sua
vel virtus fidesve, vel fortuna servarat. Ad Crepantum duo millia Francorum desiderata, oppidum amissum.
Mansit tamen animus, adversis obluctandum visum. Hostes in Normanniam vim pecorum ingentem abigentes,
praeda exuit Carolus. Fani Michaelis obsidionem solvit. Variante belli fortuna, ad Vernolium novam accepit
cladem: Ligerim usque Anglorum pervenit imperium. Carolum Biturigum regem per ludibrium vocitabant.
Aurelianensium fides eo bello enituit, qui suburbia sua aequarunt solo, obsidionem Saleberiensis Comitis fortiter
sustinuere. Ingravescente fame, Burgundo se credere parabant. Id Saleberiensis aspernatus, minime dixit
convenire, cum ipse plagas feris tetenderit, capturam alteri cedere. Clementius responsum reddi poterat
nobilissimo duci, quod cum tantum belli superesset, segniorem eum non efficeret. Eamque ferociam etiam
eventus damnavit. Comes enim e moenibus tormento ictus, biduo post decessit.
Jam Deus ipse Franciam respiciebat. Joanna puella Lotharinga sub patre pascere oves solita, ad regem ducitur,
praedicans se Anglos Francia exacturam. Mirabundo rege, multiplici percontatione procerum versata, semper
sibi constitit, nullumque ei verbum nisi pudicum sanctumque fertur excidisse.
543

Militari ergo habitu muliercula, accepto ab rege exercitu et ducibus, clausis jam septimum mensem
Aurelianensibus, auxilia commeatusque intulit, crebrisque eruptionibus obsidionem solvit. Anglum deinde
levibus praeliis, sed quae in summam universae rei spem proficerent, fatigavit. Ad tria hostium millia in Belsia
caesa, anno ejus seculi undetricesimo, quo Burgundus Isabellam, Joannis Lusitani filiam, duxit. Nec fortunaese
offerenti defuit Carolus: autore ac duce puella, Rhemos ad suscipienda regni insignia profectus est. Coronatus
sacratusque ad urbem Parisiorum duxit copias Betfortus Anglus dux, diligentia virtuteque nullum locum, omnia
attentanti hosti opportunum, reliquum fecit. Puella vulnerata reduxit copias, obsesso Compendio opem latura.
Irrupit sane in urbem, sed eruptione deinde infausta in potestatem Anglorum venit, a quibus, fassa se spiritu agi
340

