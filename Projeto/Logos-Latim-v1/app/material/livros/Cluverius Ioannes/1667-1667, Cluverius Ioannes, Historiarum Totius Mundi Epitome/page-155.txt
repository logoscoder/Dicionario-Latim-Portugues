Caetera quoque Nerva aequissimum se civillissimumque principem praebuit. Quicquid enim poenae nomine
tributis accesserat, remisit; afflictas civitates relevavit: puellas puerosque natos parentibus egenis, sumtu publico
per Italiae oppida ali jussit. Cumque egeret pecunia, maluit sua, demtis tantum maxime necessariis vendere,
quam subjectis onerosus videri. Calpurnium Crassum, promissis ingentibus animos militum pertentantem, satis
habuit Tatentum relegare.
Cum interfectores Domitiani ad exitium poscerentur, vehementer obstitit, dictitans aequius esse mortem subire,
quam autoritatem imperii foedare, proditis potentiae sumendae autoribus. Sed milites, neglecto principe,
requisitos, Petronium Stephanumque uno ictu, Parthenium vero demtis genitalibus, et in os conjectis jugulavere,
redempto magnis sumptibus Casperio Aeliano, quem, ut antea Domitianus, praetorio praefecerat Nerva. Ille
scelere tam truci insolentior, Nervam compulit referre apud populum gratias militibus, quia nefandos
pessimosque mortalium peremissent. Quare intelligens imperium nisi a superioribus, rebustioribusque corpore
animoque geri non posse, mense sexto ac decimo semet eo abdicavit, egregium ratus metiri quantum queas,
neque ambitionibus agi praecipitem, praesertim in dominatione, cujus adeo cupidi mortales sunt, ut eam vel
ultima senectute sitiant. Igitur in Capitolium adscendit, ibique magna voce; quod felix faustumque sit, inquit,
senatui populoque Romano, mihique ipsi, M. Ulpium Nervam Trajanum adopto. Is tum traeerat Germaniae,
quantusque Nerva consilio esset, virture sua patefecit electus. Ad eum Nerva sua manu scripsit:
<gap desc='Greek section'/>
q. d. Telis nate tuis lacrymas ulciscere nostras.
Itaque Trajanus, quanquam Vervae propinqui non deerant, tunc Caesar, ac postea Imperator factus est. Nec enim
ille conjunctionem sanguinis anteposuit publicae utilitati, neque eum deterruit, quod Trajanus, nec Italus nec
Italicus, sed natione Hispanus esset. Censebat enim
246

virtutem cujusque non patriam aestimandam. Cum eo tribus eixit mensibus.
Nam dum, suggerente ira, in quendam nomine Regulum voce maxima inclamaret, sudore correptus, eoque
refrigescente cum horrore sebri, vitam finiit anno LXV, imperio acto annum unum, menses IV, dies IX. Die quo
interiit, solis defectio facta est.
M. ULPIUS TRAJANUS.
TRajanus apud Agrippinam Coloniam suscepto imperio, diligentiam in re militari, in civilibus lenitatem, in
sublevandis civitatibus largitionem, plerisque approbavit. Domi sanctus, in armis fortis, utrobique prudens, in
amicos liberalis, et tanquam vitae conditione par, qui amari se mallet a civibus, quam honoribus affici. Studiosus
optimi cujusque ac bellicosi, simpliciora ingenia ac eruditissimos, quamvis ipse parcae erat scientiae,
moderateque eloquens, juxta diligebat. Quae omnia eo majora videbantur, quoniam per multos atque atroces
tyrannos, perdito prostraroque statu Romano, in remedium tantorum malorum divinitus credebatur opportune
datus, usque eo innocentiae fidens, uti praefectum praetorio, Saburanum nomine, cum insigne potestatis, uti mos
erat, pugionem daret, crebro monuerit: Tibi istum ad munimentum mei committo, sirecte agam: sin aliter, in me
magis, quod moder atorem omnium vel errare minus fassit. Quin etiam vinolentiam, quo vitio, uti Nerva,
angebatur, prodentia molliverat, curari vetans jussa post longiores epulas. Amicis eum culpantibus, quod nimis
circa omnes comis esset, respondit; Talem se imperatorem esse privatis, quales esse sibi imperatores privatus
optasset. Par fuit Plotinae conjugis ejus modestia, quae cum primum ingrederetur Palatium, conversa ad
multitudinem; Talis huc ingredior, inquit, qualem me exituram spero. Eaque sic se gessit in principatu, ut justa
reprehensione caruerit: Verum honorem non in spelendore titulorum, sed in judiciis reposuit hominum;
magnisque nominibus se fecit parem etiam dum recusavit.
Gloriae appetentior, veterisque superstitionis pertinacior fuit Trajanus. Cum enim a Jove se accepisse imperium
somniaret, ingessit senatui, de priscis religionibus tuendis, vetuitque hetaerias, id est sodalitates esse. Neque
enim civitates tantum, sed vicos etiam atque agros Christianismus late tenebat, Deorum templa desolabantur,
victimarumque jam rarissimus emptor inveniebatur. Igitur multi omnis aetatis, omnis ordinis, utriusque etiam
sexus vocabantur in periculum: inter quos Simon Cleophae, Domini Jesu cognatus, anno aetatis CXX, cruci
suffixus apud Jerosolymam. Ignatius Antiochenus Episcopus Romam perductus, cumque in itinere multas
Ecclesias missis libellis confirmasset, bestiis objectus est. Clemens Romanorum Episcopus pro fide, ut volunt,
decollatus. Qui dira vellet effugere supplicia, coasctus maledicere Christo, et Caesaris imagini, numinumque
simulachris thrue ac vino supplicare. Qui renueret, qualecunque esset, quod fateretur, de sola pervicacia
puniebatur. Fatetur C. Plinius Junior, Bithyniae Proconsul epistola ad Trajanum, nihilde Christianis se
comperisse aliud, quam quod soleant stato die ante lucem convenire, carmenque christo quasi DEO dicere secum
invicem, seque sacramento non in scelus aliquod obtringere: sed ne furta, ne adulteria committant, ne fidem
fallant, ne depositum appellati abnegent. Rescripsit Trajanus; conquirendos non esse: si deferantur et arguantur,
puniendos: sed supplicanti diis romanis, veniam ex poenitentia dandam. Quo edicto etsi ardor persecutionis
quodammodo est restinctus, tamen malecupientibus Christianismo, non minor nocendi relicta occasio.
Ergo qui bellum cum Christo gerebat, bellis, dum vixit, exagitatus est, nullo fructu vel suo, vel Reipubl.
Quinquennium bellavit cum decebalo
155

