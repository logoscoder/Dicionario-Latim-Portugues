Campaniam aliaque maritima, ignavae plebis victor, occupaverat, Apuliae et Claabriae creavit ducem,
acceptisque ab eo copiis, Praenestinos, Tusculanos, Nomentanos subegit, bellatori, quam Episcopo propior.
In Oriente a muliebri manu theodorae, ad militarem Michaelis Stratiotici morositatem defluxit imperium, id
agentibus Eunuchis, ut sub principe civilium rudi artium, rem suam facere possent. Ideo senem decrepitum, a
puero in castris versatum, nec ullius rei, nisi militiae gnarum (unde ei Stratiotici nomen) admoverunt regimini,
juramento adactum prius, nihil sine eorum consilio acturum. Hic in alios potius omnes, quam in milites
optimatesque liberalis, cum neque artes nosset conciliandi sibi animos eorum, quorum viribus tuenda ipsius
dignitas esset, perbrevi ea excidit. Nam congregati in unum viri militares, Isaacio Comneno imponunt imperium:
quem maxime adjuvit Catacalo Ambustus, fusoque in acie altero Stratiotici corna, ac direptis castris, Nicaeam
occupavit. Stratioticus a vi in dolum vertit consilium, et Isaacium per legatos Caesarem appellat, cum
jurejurando interim obligasset Senatores, ne unquam eum imperare paterentur. Georgius Cedrenus, hisce affinis
temporibus, a fide dignis se accepisse narrat, Legatos Stratiotici, Michaelem praesertim Psellum, autores fuiisse
Comneno, ne oblatas acciperet pacis conditiones. Itaque promoto Byzantium versus agmine, facile potitur rerum
Isaacius. Primarii sacerdotes Stratioticum e regia eduxere, quos percunctatus, quid sibi daretur pro regno; illi,
coeleste illud, responderunt. Ita per annum gesttis insignibus exutus, coenobium intravit. Ambustus a Comneno
praemissus palatium occupat, anno Christi MLX quo Cedrenus historiam suam clausit.
Isaacius Comnenus, ut aerario mederetur exhausto, Ecclesiastica bona accidit, donationes a decessoribus factas
rescidit, criminationes ea de causa nunciatas sprevit. In Hungaros et Pazinacas suscepta expeditione, illis pacem
petentibus dedit, hos vicit. Spectro apri territus, aut vento perstrictus prodigioso, deposuit purpuram, eaque cum
humili lacerna commutata, imperium biennio et tribus mensibus gestum tradidit Constantino Ducae. Regni
affectationem objectanti cuidam respondit, ferre se non potuisse conservari imperium, justa sibi praemia
denegantis. Literarum expers Comnenus, imbutos tamen iis in honore habuit.
Caeterum Pannoniae non licuit pace frui, quam a Comneno impetraverat. Andreas rex Hungarorum id pertulit a
propinquo suo Bela, quod Petro fecerat ipse. Cujus pavefactus armis, Salomonem filium, cui sororem Henrici
desponderat, maximis cum opibus ad Henricum mittit, auxiliaque ejusdem implorat. Missi Guilelmus Thuringus
et alii duces, quum plurimos Hungarorum occidissent, intersepto reditu, dederunt poenas genti. Andreas rex equo
excussus, pugnantium pedibus conculatur. Guilelmus Marchio, cum se dederet, ob virtutem restituitur libertati,
qui reconciliatione tentata Henrici et Belae, decessit in thuringia, successore Othone fratre, anno MLXII. Paulo
ante Henricus
422

Palatinus, infestationi obnoxius Daemonis, conjugem suapte manu occidit, vexatusque ad mortem mali insultu
spiritus interiit.
Eodemque tempore Imperatrix Agnes, nimia Henrici Augustani Antistitis familiaritate, cujus consiliis
gubernabat imperium, in suspicionem incestae consuetudinis venit, indignantibus etiam principibus, per unius
superbiam, obliterari publicam autoritatem. Quare Hanno Coloniensis, communicatis cum Ecberto Comite et
Othone Bavaro consiliis, Henricum post epulas forte hilariorem. navim quandam producunt spectatum, eamque
ingressum, repentino remigio in medium Rhenum propellunt. Henricus adolescentulus necem sibi parari
arbitratus in flumen se dat praecipitem, essetque suffocatus, nisi Ecbertus statim, dato post eum saltu,
periclitantem suopte periculo eripuisset morti. Exin blanditiis, quibus poterant, delinitum, Coloniam perducunt,
ac mitigandae invidiae pronunciant, in cujuscunque ditione principis pro tempore versetur Caesar, ut ei potestas
sit potissima delatsa ad ipsum causas dijudicandi. Agnes Augusta necessitatem in voluntatem vertit, rejectoque
non solum honore regni, sed et onere seculi, Romae privato deinde in otio consenescere eligit.
Sed in ipsis Christiani gregis pastoribus, et monastici rectoribus ordinis tanta regnabat ambitio his temporibus, ut
nec conscientiae plerique nec fronti parcerent. Romae Anselmus Lucensis, imposito ei alexandri II titulo,
Pontificalem adscenderat thronum. Cisalpini Episcopi, annuente Henrici, eligunt Cadolum Episcopum
Parmensem, qui accitus Romanm, Alexandro Lucae delitescente, in pratis Neronianis commisit praelium grande,
cum alterius factionis antesignanis, in quo multi utrinque cecidere. Repulsus tandem ab urbe, comparato majori
exercitu rediit, et Leoninam cum D. Petri Ecclesia, armis expugnavit. Sed iterum eruptione Romanorum fugatus
suorum ope perfecit, ut Hanno Coloniensis Episcopus componendae ex arbitro rei veniret Romam. Qui ab
Hildebrando persuasus, Alexandri consecrationem habuit ratuam, hac lege, ut Mantuana in Synodo juramento se
purgaret Simoniae crimine, quod et fecit. Tali ab exemplo in inferiores praesules idem manavit malum.
Hildesiensis Episcopus et Abbas Fuldensis, de proxima Moguntino sessione, goslariensi in templo armis
disceptarunt. Episcopus occupato editiori loco classicum cecinit, admonitisque suis, ut fortiter rem gererent,
potitus victoria est, mox tamen a Fuldensibus interpellata, adeo ut caedibus nox aegre imponeret finem. Caesar
qui aderat, subtraxit se periculo. Postridie Fuldensis, Episcoporum oneratus invidia, largitionibus tantis eorum
emercari coepit gratiam, ut coenobitas antea ditissimos secum ad egestatem redigeret, parumque abesset, quin
suorum monachorum seditione necaretur. Sed hi adspectu majoris scandali, suprema autoritate repressi regi
suppkicia pependere.

265

