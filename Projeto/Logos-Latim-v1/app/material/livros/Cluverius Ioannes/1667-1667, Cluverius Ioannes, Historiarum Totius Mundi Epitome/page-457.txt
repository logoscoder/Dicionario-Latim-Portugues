Maximiliano Electori Bavariae, et 1611. Caeciliam Renatam Vladislao Regi Poloniae nuptam, denique anno
1614. Leopoldum Wilhelmum, qui nunc pro Rege Hispaniarum Belgio praesidet. Caeterum uxorem et duas
priores proles ante Imperium amisit. Deinde sexto viduitatis anno ac jam Caesar, Eleonoram Mantuae ducem
secundis nuptiis duxit. Mortuo Caesari per omne Imperium, et vicina Regna, Constantinopoli quoque permissu
Amurathis, ab Oratoribus Principum Christianorum regio apparatu parentatum est. Porro mors optatissimi
Principis, etsi in eo Imperii statu, flagrantibus adhuc bellis, bonis omnibus funestissima accidit, tamen publicum
dolorem magna parte abstersit, successor parentis filius Ferdinandus III, non patriarum modo ditionum sed
virtutum etiam et gloriae haeres, quarum praesidio etiamnum onus Imperii et curarum paribus humeris sustentat.
Paulo ante mortem Caesaris Bannerius Suedicae militiae supremus Praesectus, etsi media hyeme, oppressis
aliquot Saxonicis Legionibus Torgam subita vi expugnat, Inde ad obsidendam Lipsiam toties hoc bello captam
receptamque ones vires convertit. Sed labor hic opinione ejus major, atque irritus ad extremum fuit. Praeerat urbi
Transdorfius tribunus cum valida Praesidiarior um manu, jusseratque Elector Saxoniae ut quam fortissime
defenderetur, sese in tempore auxilio affuturum. Neque spem fefellit eventus. Urbi septimanis aliquot strenue
defensae adfuit in tempore Elector cum Hatzfeldio et Caesareanis Legionibus. Ita depulsus inde Bannerius re
infecta Torgam retrocedit. Eam urbem probe munierat, et comportato undique frumento in longum providerat,
donec Caesareanorum majore numero, (nam Hertfeldio interea Gallassius et Gelehnius accesserant) inde etiam
cum clade expellitur. Paulum dein apud Landsbergam commoratus in Marchiam Brandeburgensem abit, ibi cum
Joanne Vrangelio qui nov as ex Pomerania copias adduxerat, conjungitur. Fugientem Caesareani cum omnibus
viribus insecuti intercepta Landsberga in ipsam porro Pomeraniam persequuntur. Ibi tentato frustra Anclamio
Tripsecium deditione, Wolgastum vi capiunt. Inde Duce Bredavio, tribuno Caesariano, extractis quas Sueci
demerserant, navibus, in Usedomiam insulam penetrant, atque omne Suedicum praesidium ejiciunt. Haud multo
post Damminum non invalida Pomeraniae urbs, per Goltzium Caesarianum, et Vichethumium Saxonicum
Ducem expugnatur. Lunaeburgum, Hallas, aliasque in interiore Saxonia urbes, alii duces recuperant. Ita hoc
anno Suedica per Germaniam potentia plurimum accisa, atque in extremum maris Balthici angulum rejecta,
tribus adhuc oppidis Anclamio, Stetino, et Stralesunda sese aegre sustinuit.
Per idem tempus Joannes Verdanus e Gallica expeditione redux, Ehrenbreitsteinium apud Rheni et Mosellae
confluentes validam arcem et inviam accessu, circumfusis eminus Legionibus,
730

quae commeatum inferri obsessis prohiberent, fame tandem ad deditionem coegit. Caesae fugataeque apud
Montaburium Hassicae aliquot centuriae, quae commeatum apportare laborantibus nitebantur. Ita ad extrema
malorum redacti Galli arcem Electori Coloniensi honestis conditionibus dedunt. Subinde Bernardus Dux
Vinariensis cum suis et Gallicanis aliquot Legionibus expugnata Lonvillea, aliisque in Burgundia locis Rhenum
supra Argentoratum trajicit, eo audacius quod potissima Imperialium copiarum pars procul inde in Saxoniam
recesserat. Vinariensi, cum iis quas apud Ehrenbreitsteinium habuerat copiis, Verdanus obiam proficiscitur: Inde
Lotharingicis et Savellianis Legionibus confirmatus, iteratis aliquot conflictibus Vinariensem iterum trans
Rhenum in Burgundiam rejicit, et pontem cujus capita ingentibus munimentis firmaverat, dejectis inde Gallis
suae potestatis facit. At felicior Vinariensi repulas, quam victoria Verdano suit, nam ille in opulentam
Delspergensem vallem, faucibus incolarum incuria neglectis penetrans liberalia hiberna habuit: huic Brisgovia,
sterilesque Hernicii saltus et deserta Sueviae, in praemium gloriae simul et stipendium obtigere. Porro apud
Leodienses graves turbas caedes Consulis Sebastiani Ruellii convicit. Is Gallicarum haud dubie partium, a
Conite Warfusaeo, una cum Abbate Mausonio, et aliis quibusdam ad prandium invitatus, sublatis epulis in aliud
conclave deductus, multis vulneribus interficitur. Ea re statim vulgata fit ingens civium concursus, mox aedes
Warfusaei circumdatae, et quoniam milites aliquot introduxerat, vi expugnatae. Caesi militum plerique,
Warfusaeus extractus in publicum, et frustra illatam Consuli necem defendens, foedum in modum, manibus ac
telis furentium discerpitur. Ruellius velut publicae salutis victima celeberrimo funere elatus est. Deinde in
authores et conscios caedis acerrime quaesitum, tanta vulgi acerbitate ac licentia; ut delatum a Bartholomaeo
Rulando defuncti Consulis affine, Theodorum Fleronium Senatorem et Scabinum Leodiensem, plebs non
expectato decreto magistratus, ex carceribus extraxerit, productumque in forum, et glande plumbea trajectum e
furca suspenderit. Additi deinceps Consulibus custodes sex Lanceariorum, et quindecim sclopetariorum, paria.
Sed exacerbatis semel civium animis, atque in diversa distractis consopitae ad tempus turbae atrocius deinde
erupere.
Eodem anno Ordines Belgii confoederati recuperato ut supra diximus munimento Schenkiano, Bredam quam
ante annos duodecim Spinola, longa iis et difficili obsidione eripuerat, multo minori tempore, et paucioribus
impensis recipiunt. Mense Octobri honestis conditionibus deditur: Praesidiarii qui adhuc supererant mille et
octingenti cum impedimentis, armisque et sonantibus tubis Mechlineam dimissi. Religioni quoque Catholicae
abunde consiltum, sed mox ex levi suspicione, quod nocte januis obseratis festivitatem S. Catharinae magno
numero congregati Catholici celebrarent, promissa iis securitas violatur, et solemnitates ejusmodi sacrorum
prohibitae, ac plerique eorum urbe pulsi sunt. Caeterum Ferdinandus Cardinalis, Gubernator Belgarum frustra
tentata Bredae liberatione Venloam primo, dein Ruraemundam intercipit, et duarum urbium accessu unius
457

