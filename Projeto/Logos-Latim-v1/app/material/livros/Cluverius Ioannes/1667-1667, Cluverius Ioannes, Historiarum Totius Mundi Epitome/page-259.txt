Damascenum, Tyrium, Berytium, Dynastas, qui conspiratione inita Antiochiae agros populabantur, tributarios
sibi reddidit. Mediam et Chazariam Romanae recuperavit ditioni, anno xi imperii.
Sed redeo ad Turcos. Cosroen vita functum Mahometus exceperat, a Pisasirio Arabum Babyloniorum exagitatus
principe. Cui impar artraxit turcos, eosque profligatis Babyloniis Indisque, detinuit in Perside, ut eorum opera in
alios etiam hostes uteretur. Obseptus jussu Sultani Araxes amnis custodiis, ne turci ad suos remearent. Sed
pravum consilium et ingratum in caput autoris vertit. Turci enim dolore incensi, quod partia prohiberentur ab eo,
cui ipsi suam reddidissent, desciscunt a tyrannos, et montes occupant, homines ad tria millia; praedae habentur
Saraceni, Mahumetus eos depellere conatus, misso exercitu cum ducibus xx millium. Eos Tangrolipices
Mucaletus, Turcorum princeps, in fugam compellit. Asperatus ignomina Sultanus oculis multat duces, et dira
minatus suis, facit, ut ad Turcos fugiant, eorumque augeant vires. Ita confluente ad Tangrolipicen acerrimo
quoque, praelio certare ausus est cum Sultano, quingenta hominum millia offerente certamini, profligatumque
occidit. Inde patefacto Araxis transitu fluminis, innumera suorum agmina adducit in Babyloniam, et
Saracenicum imperium in se suosque populares transfert. Ab eis Hierosolymam hoc tempore captam, nonnulli
scriptores memorant.
Basilius interim crebris elatus victoriis, cives juxta ac milites coepit contemptui habere, eruditionem ut rem
supervacaneam et inutilem spernere. Fiscum, obstructis liberalitatis foribus, refersit thesauris, ducenta millia
talentorum auri, praeterque gemmas et margaritas, infinitam argenti copiam congessit, quae opes in conclavibus,
inutile terrae pondus, jacebant. Pertinax ipse decretorum, irae dissimulator, sed quam differret, non auferret,
metum incussit subjectis. Cum praemissis copiis, in animo haberet Siciliam repetere, fatis interceptus subsequi
duces suos non valuit. Vixit et regnavit annos LXXII exemplo nullo: solus quinquaginta et amplius: reliquo
tempore collega primum patris, deinde Nicephori Phocae, ac post illum Zimiscae, sed nomine tantum tenus. Ipso
regnante, Bruno Episcopus Borussos cupiens ad Christum traducere, peremptus ab iiis praeivit morte.
412

CONRADUS II. SALIQUUS, Occidentis, CONSTANTINUS VIII, ROMANUS III, ARGYROPOLUS,
MICHAEL IV, PAPHLAGO, Orientis Augusti.
DEfuncto Imperatore Henrico, congregati cum praecipuis Episcopis principes, Benno Saxoniae, Adelberto
Histriae, Hetzilo Bajoariae, Ernestus Alemanniae, Lotharingorum Fridericus, Ribuariorum Gozelo, Cuno
Francorum, Uldaricus Bohemiae duces, in quadam Rheni insula creant Imperatorem Cunonem seu Conradum
majorem, Francorum ducem, patruo Brunonis, quondam Papae, genitum, materna stirpe e priscis Franciae
regibus ortum. Is patruelem suum Cunonem minorem, competitorem imperii, modestia et gravitate superavit.
Uxorem habuit Giselam, Henrici Imper. consanguineam, Hermanno Alemanniae quondam duce ortam, matre
Burgundica. Ea Suevorum ante nupta duci Arnolfo, Ernestum ei et Hermannum pepererat: Conradus ex illa
Henricum filium tulit. Kunigundis Augusta insignia Caesarei apicis publice Conrado tradidit. Archiepiscopus
Mediolanensis, reliquique Italiae Optimates constantiae jurarunt Caesari: Ticinenses repudiati sunt, quod regium
in urbe sua palatium destruxissent. Basilea urbs in confinio Burgundiae, Alemanniae et Franciae sita, ditionis
erat Rodolphi, regis Burgundionum, cujus e sorore neptis Gisela Augusta erat. Is rex, quod liberis careret,
Henrico II delegaverat regnum, proceribus invitis. Conradus ergo Basileam occupavit, tentaturus, utrum pactis
Rodolphus staret: eique civitati Episcopum praefecit, non sine pecunia, quam tamen post eum pro sacro munere
accepisse poenituit, teste Wippone, qui a sacris Conrado fuit, et vitam ejus mandavit literis. Principia igitur
imperii tranquilla et felicia fuere Conrado, ceeriter discussis, quae a Boleslao Polono, et Roberto Franco
ingruebant, bellis. Item quae Cuno minor et Ernestus Imperatoris privignus, et Fridericus Lotharingus
moliebantur. Erat enim constanti pectore ac imperterrito Conradus, virtutis indomitae ac pene infatigabilis,
strennus violatorum pacis vindex.
Tertio imperii anno Henricum sibi filium, puerum adhuc, destinavit successorem, actis Aquisgrani comitiis,
conscriptoque exercitu Italiam adiit. Papienses bello coegit reficere arcem, quam demoliti fuerant. Ravennates
mota seditione expellere eum urbe tentantes, Teutonica vicit virtute, misericordiamque supplices petere
compulit. Ibi militem quendam, cujus pes supra talum eo praelio fuerat abscissus, plenis argento ocreis
remuneratus est.
Inde Romam profectus, a Johanne XXI Papa accepit diadema, mediusque duorum regum Canuti Angliae, Daniae
et Norwegiae et Rodolfi Burgundiae regis, ad cubiculum deductus legitur.
Johannes iste nullis ante sacris initiatus, Benedicto VIII successerat, cujus speciem atro in equo ferunt occurrisse
cuidam Episcopo, rogantem, ut eleemosynae quaedam Benedicti nomine de juste partis erogarentur, nam quae ab
ipso praestitae essent, nihil juvare, quia e rapinis datae fuerint. Talibus spectris satisfactiones vivorum pro
mortuis nitebantur.
Oborto tum Romae de corio bovis litigio inter milites duos, Germanum et Italum, ad verbera, et mox ad praelium
processit tumultus quo innumeri perierunt. Inferiores congressu Romani, nudis pedibus, insertisque collo laqueis
veniam precati obtinuerunt. Subjugata deinde Conrado Apulia, Nortmannis attribuitur, ut eam Imperatori
Teutonico adversus Graecos pro feudo defenderent.
413

259

