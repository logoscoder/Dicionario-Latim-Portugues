filium eo tempore, quo tanti informatoris copia esset: ac proinde Alexandro praeceptor datus. Diogenes item
Cynicus, Menedemus Eretriensis. Et illis coaevi oratores Demosthenes, Aeschines, Demades,
95

Python, Lycurgus: Historiographi, Ephorus Cumanus, Demophilus ejus filius, Callisthenes et Diyllus
Athenienses, Theopompus Chius, Heraclides Ponticus, Manetho Aegyptius, Palaephatus Abydenus.
DARIUS CODOMANNUS.
OCciso Arse, Bagoas de populi sententia Codomannum Armeniae Satrapam, Ochi patruelem, produxit ad
regnum, qui darii nomine, ne quid regiae Majestati deesset, honoratus est. Paulo post suetis Bagoae insidiis
petitus, venenum sibi paratum in viscera convertit insidiatoris, suamque et antecessorum injuriam in regicidae
capite ultus est. Hinc de bello in Macedoniam proferendo consilia agitans, audito interiisse Philippum, contemsit
Alexandri adolescentiam: Quae res ipsi et Persis exitio fuit.
Alexander viginti annorum adolescens, animo supra hominem elatus, vix Philippi filius censebatur. Etenim
matrem ejus, tanquam stupri compertam, repudio dimiserat Philippus, et Cleopatram Attali sororem duxerat.
Alexander major deinde patre et vitiis et virtutibus factus, delususque fortunae blanditiis, probrum vertit in
gloriam, ac Jovem pro Philippo genitorem voluit credi suum. Quam turbidum acceperat imperium Macedoniae,
tam amplum reddidit. Principio erectis colloquio subditorum animis, citato gradu in Graeciam contendit, quae
Attali subnixa authoritate defectionem agitabat, et Thessalos ante omnia sibi devinxit, et senatum
Amphictyonum, a quibus dux renunciatus Graeciae, Athenienses subito adventu adeo perterruit, ut missis legatis
pacem precarentur Eis mox reliqua consensit Graecia. Inde Illyrios, Thraces, Triballos, Dardanos facile
compescuit, orientesque nonnullas seditiones extinxit; Attalum interim, novercae suae fratrem per Hecataeum et
Parmenionem oppressit in Asia. Obstabant Thebani, ex veteri in Persas affectu, obstinatius Alexandro
obluctantes. Iis acri praelio prostratis, in urbem irrupit, Thebas, Tyriorum coloniam antiquissimam, excidit, agros
civitatis victoribus assignat, captivorum XXX M. sub corona vendit, cujus tamen crudelitatis saepe eum
poenituit postea. Athenienses, quod portas aperuissent exulum refugis, sic demum recepit in gratiam, si Duces in
exilium agerent. Demosthenes reliquique Oratores aegre eloquentia servati sunt. Corinthi deinde Graeciae
Imperator declaratus, cum Diogenem Sinopensem, Cynicum ex impudentia dictum, ad se accersivisset, repulsam
tulit, testante Philosopho, nihil se Alexandri indigere, si quid sui indigeret, ad se veniret. Quo Rex conspecto,
cognitaque ejus rerum humanarum derisione, dixisse fertur ad amicos, Ego nisi Alexander jam essem, Diogenes
fierem.
Sed mox ejus flagrantissima imperandi cupido enituit. Posthabito enim, quod amici prius ineundum suadebant,
matrimonio, nullam expeditioni Persicae moram interposuit: omnes novercae cognatos suosque, qui apti regno
videbantur, sustulit e medio, ne quam domi materiam seditionis relinqueret. Patrimonium interim omne divisit
amicis, sibi spem praefatus sufficere solam. Hoc modo parta sibi benevolentia, in Asiam quasi jam suam
descendisse visus est, dum milites, praedae inhiantes a populatione prohibet, non perdenda asserens, quae
possessuri venerint. In exercitu ejus fuere peditum XXXIII, equitum quatuor millia, naves CLXXXII. Hac parva
quidem sed strenua manu terrarum orbem aggredi ausus juvenis. Non enim tam milites, quam militiae magistros
elegerat, cum ordines nemo nisi sexagenarius duceret, et principia castrorum ejus intuens, senatum te diceres
priscae alicujus videre Reipublicae.
Contra Darius fiducia virium, nihil astu agere, cum prohibere ingressu potuisset Asiae, intra regni viscera
excipere
96

hostem: Memnonis etiam Rhodii de invadenda Macedonia confilium fastidire, quo haud difficulter ad patriam
defendendam, revocari Alexander potuisset. Sed ut solet occaecare animos Deus, cum vim suam ingruentem
refringi non vult, vicit deterior Satraparum sententia, praeliumque ad Granicum amnem (qui Troadem a
Propontide disterminat) commissum est. In eo Alexander Spithrobatem Darii generum qui jam scutum ejus
perfregerat, retorta in frontein irruentis cuspide, occidit. Accurrit frater jacentis Rasaces, et vulnus infligit
Alexandro, sed repetiturus ictum, a Clyto truncatur dextra. Mox et alii Persarum duces generose dimicando
occumbunt, inter quos Pharnaces uxoris Darii germanus et Mithrobarzanes Cappadocum Satrapa, quorum nece
exterriti Persae in fugam vertuntur, Macedones tergis insistentes viginti duo millia sternunt, totidem fere vivos
capiunt. Macedonum fere quingenti oppetierant, quibus magnifice curavit exequias Alexander, gnarus et funeris
honore ad virtutem accendi militem solere. Post victoriam Mithrinnes, Sardium praefectus, seque et Provinciam
dedidit. Expugnata quoque Miletus. Cares benevolentia, et indigenae magistratus restitutione allecti, Graeci per
Asiam sola libertatis fama subacti sunt. At Halicarnassum Memnon et Ephialtes Atheniensis mascule tuebantur,
erumpentesque et extrema veteranorum fortitudine repulsi, non deficiebant animis. Tandem vero pertinacia victi
Macedonum, diffugiunt. Mox tota littoralis Asia usque ad Ciliciam in potestatem venit victorum. Et Alexander
nodum Gordium gladio dissecans, violenter insultabat oraculo, quo dissolutori ejus Asiae imperium
promittebatur. Prae aliis Marmarensium atrox memoratur generositas, qui incendi cum patria maluere, quam
pacem amplecti Macedonum. Itaque juniores subdito laribus igni, per noctem evadunt, imbellis turba omnis
cremata. lbi dum Alexandrum in Cilicia morbus attinet, tertio belli anno, Memnon, Chio, Lesbo, aliisque insulis
62

