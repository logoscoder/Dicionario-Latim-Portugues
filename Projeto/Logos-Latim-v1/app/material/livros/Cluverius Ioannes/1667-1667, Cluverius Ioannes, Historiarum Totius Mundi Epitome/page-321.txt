ab Caesare, ut Vicarius imperii in Germania Galliaque instituretur: ut ea potestate Augusta auctus, proceres
imperii cogeret ad nomina danda in Philippum, Valesii Comitem (ita Francum appellabat) jam a Bavaro hostem
judicatum, quod oppida Romanae ditionis, in queis Cameracum, detineret. Nec deerant Eduardo inferioris
Germaniae principes; Cameracum obsidebatur. Philippo tres aderant socii reges, Bohemus Joannes, ejusque
filius Carolus, David Scotus et Navarrus. Duces sex, in quibus Britannus et Lotharingus. Sexaginta millia
pugnatorum sub signis Anglus, centum millia Francus habebat, mque iis quatuor millia equitum, baltheo virtutis
causa donatorum. Cum pugnam detrectaret Francus, Roberti Apuli dehortationibus motus, qui unius praelii alese
publicam salutem neg abat committendam; Germam duces, qui in spem propinquae gloriae praemiorumque
venerant, dimissionem petiere. Eduardus regem se Franciae scripsit, ut Flandros, qui regi Franco sacramentum
dixissent, perjurii noxa liberet. Parisios usque praecedente Ludovico Imperatoris fisio, igne ferroque omnia
devastavit. Segnescente autem bello, exre nummaria laborare coepit Anglus. Interim Philippus ad filiam sororis,
uxorem Caesaris, Oratores mittit, Reginam Alemanniae Augustamque, quod ad eam diem non fecerat, salutat:
petitque ut Augustum maritum Franco nomini, ipsa Francico sanguine orta, conciliet. Ergo Bavarus, cum
Anglus, quod convenerat, aurum non penderet, foedus cum Franco percussit, Anglo vicarii nomen jusque
abrogavit. Promissa Bavaro reconciliatio cum Pontifice, Franci ope conficienda. Verum saepius missi Oratores
reinfecta redierunt, variis occasionibus dilato negotio, adeo ut Francus crederetur, quod noluisset, simulasse se
velle, Benedictus, quod voluisset, simulasse se nolle. Hanc enim Ludovici Francique confoederationem novam
Pontifex, suis utilitatibus intentus, aegre tulit, qui et inter illas moras migravit vita, successore Clemente IV, qui
ex monacho Praesulfactus Rothomagensis, et Carolo IV imperium erat ominatus, et ipsi Papatum Carolus, prout
is in vita suanarrar. Anno praecedenti, qui erat ejus seculi XL, pro Slusa, Anglicarum partium oppido, stans
classis Francica, Eduardum appulsu littorum prohibitura, gravem iniit cum Anglis pugnam, vincenteque Anglo,
XXX circiter milliautrinque periisse feruntur. Inde dum Tornacum premit Anglus per sororem Franci induciae in
triennium, inter duas cognatas regias factae.
Caeterum Clemens, mulierum, honoris ac potentiae cupidissimus, instanre Franco, ut absolveret Caesarem, diem
ei dicit, quo post triduum, Ecclesiae satisfaciat. Acto triduo, impedivit Francus, ne novas detonaret in absentem
diras. Tandem praescripta a Pontifice formula reconciliationis, quam ne captus quidem vilissimus quisque de se
darer Nimirum per Humbertum Delfinum, et aliquot Clericos, confiteretur Ludovicus omnes errores
haeresesque, resignarer imperium, nec nisi de gratia Papae resumeret; se, filios, dignitatem, opes universas, in
manus Clementis deponeret. Indigna et crudelis res visa principibus imperii, judicatumque, perniciem strui
Augustae potestati; missi qui turpitudinem negotii tam bello pastori ob oculos statuerent. Id Pontificem ita
exasperavit, ut mox cum Boemo et filiis, ac Trevirensi eorum patruo, exterminium
512

Imperatoris, ac liberorum ejus meditaretur. Quadragesimus sextus agebatur ejus seculi annus, cum renovatis
execrationibus in Ludovicum, jussi sunt a Clemente Electores novum principem creare. Motus loco Henricus
Moguntinus, quod nova comitia haudindiceret: suffectusque ei Gerlacus Nassovicus, Adolfi Caesaris nepos:
Joannes Bohemus et Carolus id Avenione agebant, qui et Pragensi praesuli Archiepiscopalem impetrarunt
mitram, ne deinceps Moguntino subesset. Joannes rex paulo ante Caesari reconciliatus, Tyrolensi comitatui
renunciaverat nomine filii; Sed Carolus et Joannes frarres eam pacem improbarant. Igitur novus ille
Moguntinensium Antistes, ut Pontificis expleret voluntatem, contrahit in unum principes, ac facile obtinet, qunm
Balduinus patruus, et Jannes pater Caroli latgitionibus pugnatent, ut Rodolfus Saxo, et Valramus Coloniensis,
auro corrupti suffragia commodarent Carolo, Marchioni Moraviae, qui in baptismo quidem Wenceslaus, at a
Carolo Franco, cui amita ejus nupserat, Carolus erat appellatus. Mox properatur Aquisgranum, ut novus Caesar
diadema accipiat. Sed civitates Teutonicae solide Ludovico adhaerebant, inter quas Aquisgranum. Annitebatur et
Margareta Augusta pro marito, quae occiso a Frisonibus fratre suo Guilelmo, haereditatem adierat Hollandiae.
Incidit in hunc annum atrocissimum illud Anglorum Francorumque praelium, ad Sylvam Cressiacam, quo
Joannes Bohemus periit. Antecesserat pugna cum Mauris, quorum tres reges in Hispaniam transgress, et cum
veteribus Saracenis Beticam incolentibus conjuncti, nostros terra marique vicerant. Sed duo Alfonsi, alter
Castilionensis, alter Lusitanus, refecta spe, opeque divina adversus pietatis hostes implorata, vicissim Barbaros
profligarant. Caesa eorum parte maxima, reliquis receptaculum Betica factum. Auxilia Hispanis Francus tulerat.
Hic per inducias Anglicanas, quaestiones exercendo majestatis, quum multos Anglicarum partium proceres
damnaret, et aliqui ad Eduardum transfugerent, resuscitavit bellum. Anglus plus mille navium classe in
Normanniam transmisit, (de qua pridem inter se Carolus Blesensis, et Comes Montfortius, eoque defuncto, uxor
Montfortii, haeres Normanniae, depugnabant) devicit Vasconiam Pictaviamque. Normanniam ferro ignique
populatus, praedam et captivos in Angliam transportavit. Philippus rex, praeter domesticas copias, auxilia
accersierat externa. Joannes Bohemus cum Carolo filio, recenti Caesare, adfuere: Rodolfus item Lotharingus,
Ludovicus Flander, ducesque alii. Hi omnes in pugna illa occubuere. At Carolus cum insignibus Augustalibus e
praelio fugit, ad nomen ingens in Germania capessendum. Pater ejus Joannes, jam oculis captus, et Carolus
Franci regis frater, cum XXX millibus pugnatorum caesi, in quibus et praecipua nobilitas. Eduardus victor.
Itium, quod et Cales oppidum unde in Angliam commodissimus est trajectus, pertinaci obsidione expugnavit,
321

