captus, cum superbius loqueretur, miserabile domitae ferociae spectaculum toti Asiae praebuit. Catenis vinctus
aureis, inque cavea ferrea circumductus, dorsum victori equum adscendenti supposuit. Expugnata Prusa, thesauri
et concubinae Turci in potestatem Tamerlanis venere. Uxorum potissimam, Lazari despotae filiam, ubi
contemptim haberi, seque Samarcandam, Scythiae urbem deportandum inaudivit Bajazetes, impatiens
calamitatum, illisit ad caveam caput, sibique ipsi in Ionia mortem conscivit. Tamir fessus potius, quam satiatus
cruore, vastitateque terrarum, ad comprimendam Indorum rebellionem revolavit in Scythiam, exornataque spoliis
et captivis sua Samarcanda, salacissimus regum, interiit. Mortuo successere filii, neque fortuna, neque indole
pares, ac parum inter se concordes. Proinde variis semet et diuturnis cladibus pessumdedere.
Haec circa annum millesimum quadringentesimum, quo innumera hominum multitudo Romam confluxit, haud
exiguum Papatus Bonifacii sustentaculum. Venceslaus easdem peccatorum expiationes illis venditabat, qui
Pragenses reliquias viserent. Idem Coloniae et alibi factum, Bonifacio indulgente, sed porrigentibus Ecclesiae
romanae manus adjutrices. Electores Venceslaum, ut imperii dehonestamentum, sordibus ignaviaque infamem,
potestate eodem anno exuerunt. Perque id tempus Jagello Lituaniae princeps, Christianis sacris initiatus, Ladislai
nomen, et Hedvigem, Ludovici Poloni filiam, conjugem accepit. Igitur Poloniae rex creatus, Lituaniam,
Samogitiam, Russiam adjunxit Poloniae, eaque accessione auctum regnum ad posteros in centesimum ferme
annum propagavit. Academia Cracoviensis illo autore nata, sicut Heidelbergensis Ruperto, et Coloniensis et
Erfurtensis, Senatu urbano procurantibus.
Apud Danos exstincto rege Valdemaro IV, Olaus undecennis, e filia ejus Margareta nepos, rex erat pronunciatus,
tutrice matre. Decretum tunc Slagelosae fertur, ut quisque presbyter villam pagi sui possideret optimam: Nemo
cogeret extra Daniae fines militatum proficisci; bellum ne moveretur, magnatibus invitis. Haquinus Norvegus,
Olai pater, Orcades insulas Henrico Sanclaro Comiticontulit. Defuncto patre, Olaus Norvegiam Daniae
conjunxit. Scaniam civitatibus Hanseaticis possessam hactenus, Danorum restituit sceptro. Mira eo tempore
esculenotorum vilitas traditur. Medimnum filiginis XI nummis, vaccam solidis tribus, tonnam cerevisiae quatuor
veniisse, mercedem servi diurnam ternos nummulos exstitisse. Sed neque India tunc praebebat Europaeis aurum,
neque Islandia, anno 874 habitari primum ab exulibus Norvegis coepta, nisi regibus, adibatur. Olaus, ubi
Gerhardum, Henrici Comitis Holsati filium, ducem Slesvigae, et regni Danici fiduciarium creasset, immatura
morte praereptus, Sorae inter materni proavi, avique tumbam conditur.
Margareta Herois regnorum gubernationem retinuit, assentientibus provinciis. Cum prole careret, Ericum neptis
suae e sorore filium, haeredem curavit declarari regni Norvegorum: Alberto Megapolitano, quem soror ipsa
Ingeburgis pepererat, infensior, quod Daniam Norvegiamque bello impetiisset. Eam ob causam patruelis Alberti,
Sueciae rex, bellum Danis movit, multisque modis, foemineum contemsit dominatum, missa cote jubens aciculas
suas cultrosque acuere reginam. Nec blandior suis Suecis, praecipuas dignitates indigenis debitas, in Teutones
transtulit, postulans insuper tertiam praediorum, quae nobilitas teneret, partem, ut regiam curaret splendidius.
Hinc simul Suecico Danicoque vexatus bello, ad extremum Gothia in Occidentali cum filio capitur, duce
Danorum Ivaro Luckio. Bahusam perductus, jubente regina, quam contemserat, in carcerem mittitur.
Megapolitani,
533

quo nocere Danis possent, edicunt, ut cujuscunque generis nautae piraticam in Danos, Suecos, Norvegos
promiscue exerceant. Praedae illecta dulcedine plebs confluxit. Iis nihil pensi erat, in quorum bona involarent:
utrumque pervolitabant Oceanum, nemini, nisi unde lucrum deesset, parcentes. Septimo anno dimissus Albertus,
ea lege, ut LX marcarum millia persolveret, aut tradita Stockholma, Suecico regno renunciaret. Civitates
foederatae praeda factae. Cum solvendo non esset Albertus, Stockholmam reginae tradiderunt. Itaque Ericus VIII
Pomeranus, a Danis, Suecis, Norvegiae rex lectus, decretumque in Comitiis Calmariensibus, ut tria haec regna
perpetuo unita foedere, uni semper principi parerent, singulaque ex suis legibus et statutis regerentur.
Ea tempestate Paulus Burgensis Episcopus, Joannes Hussus, et Hieronymus, Doctores Pragensium, Manuel
Calecas Graecus, Joannes Rusbrochius Belga, facra eruditione, Frossardus et M. Paulus Venetus, historica
claruerunt.
Albatorum maxima multitudo, linteis amicta candidis, Sacerdote quodam ductore, in Italiam descendit.
Clamabant, corruptam esse erroribus Ecclesiam, dignamque lachrymis. Cum multo applausu exciperentur,
Bonifacius throno suo metuens, comprehensum sacerdotem igni tradidit.
Emanuel Chrysoloras Byzantinus literas in Italiam Graecas attulit, quae quingentis ibi annis conticuerant. Ex
ejus schola Guarinus, victorinus, Philelphus, Leonardus Aretinus, aliique viri docti, tanquam ex equo Trojano
prodiere. Latina etiam lingua, quae sylvescebat, excoli diligentius coepta.
RUPERTUS Imperator Romanus.
ISA CELEBIS, SOLIMANNUS, MOSES CELEBIS, Bajazetis filii, Turcarum Imperatores.
Cum quatuor Electores, Moguntinus, Coloniensis, Trevir, et Rupertus Palatinus, Venceslao imperium
abrogassent, Coloniensis et Moguntinus, Jodocum Barbatum, Marchionem Brandeburgicum dixerunt Caesarem,
consilio inani. Nam neque par tantae dignitati visus, neque coronam adeptus est unquam, sed sexto post mense
defunctus. Ferunt, Venceslao non invito, delatos Jodoco fasces, quod patruelem mallet, quam se imperii curis
334

