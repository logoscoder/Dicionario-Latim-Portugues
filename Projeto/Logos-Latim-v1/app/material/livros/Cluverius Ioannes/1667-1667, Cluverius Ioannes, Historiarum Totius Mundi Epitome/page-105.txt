humanum affectum luxurioso e pectore deleverat. Tantumque nefas patrasse adeo non piguit, ut bello etiam
persequendam sororem judicaret. Quare et Cleopatra et PHyscon Syriam suis adjungere partibus studiere.
Nec Syria interim multo melioribus obnoxia regibus fuerat. Demertrii filius Demetrius, recuperato paterno regno,
Nicanor appellatus, Jonatham sacerdotem et ducem Judaeorum, ab osidione arcis Sioniae avocavit, donisque
cultus, Samariam, Joppen et Galilaeam sub tributo ei permisit. Mox rerum successu corruptus, vitiis
adolescentiae in segnitiem labitur, exautoratisque veteranis indigenis, ac retentis mercenariis militibus,
Diodotum militiae magistrum offendit. Accessit inertiae comes crudelitas, quam per tormenta in eos, quos
metuebat, exercuit. Itaque cum ab imperio ejus passim civitates deficerent, Diodotus ex Arabia Alexandri filium
producit, quem ex Cleopatra ille regina genuerat, eique regnum, victo per aciem Demetrio, et in Ciliciam fugato,
asserit. Intellecta Jonathae et Simonis fratrum fortitudine, quorum praecipua opera Demtrius defensus Antiochiae
fuerat, occisis per Judaeos centum millibus hostium, muneribus eos honoribusque amplissimis sibi devinxit,
eorumque auxiliis duces Demetrii Gaza, Bethzura, totaque Galilae expulit. Jonathas utendum rempore ratus,
Judaeam munit, foedus cum Romanis et Lacedaemoniis renovat. Ejus potentiam veritus Diodotus, qui et
Thrypon, insidias viro struit, ne superesset, qui Antiochum puerum, sub cujus nomine regnabat, defendendeum,
aut si interfectus esset, vindicandum susciperet. Persuasum ergo Jonatham dimittere copias, et Ptolemaidem
venire, in custodiam tradit, custodiae causam praetexit, non solutum stipendium. Sed cum illud Simon frater
Jonathae persolvisset, obsidesque fidei misisset Jonathae filios, homo foedifragus et Jonatham, et Antiochum
occidit, seque ipsum regem Syriae constituit. Corruptis enim medicis, ut calculi eum dolore consumi ad populum
mentirentur, dum secandum curat, necat. Inde cum praedonem potius quam regem ageret, Simon a senatu
Judaeorum successor datus Jonathae, muneribus delenitum Demetrium sibi adjungit, libertatemque Judaeis
impetrat, anno imperii Graecorum centesimo septuagesimo. Sequenti anno praesidiarios arcis Sioniae same ad
deditonem compellit, Gazam expugnat, Hyrcanum filium imperatorem exercitus constituit, tantasque Judaeis
colligit vires, ut post Demetrium nullum deinceps Macedonum regem tulerint. Collem Sionium assiduo populi
labore in tantum humiliavit, ut solum templum omnibus in urbe locis longe praeemineret. Solenni Judaeorum
decreto Pontifex et Ethnarcha designatus, donec fidelis iste Propheta, omnibus exspectatus adveniret, summa
cum laude rexit poplumu. Demetrius, concessa Tyrphoni
165

ad tempus Syria, ad abolendam segnitiae maculam, bellum Parthis inferre statuit, imploratus a Graecis,
Babyloniae et Mesopotamiae inquilinis, novi populi superbiam indigne erentibus. Mithridates enim Parthus
Bactrianis, Medis, Elimaeisque subactis, imperium a monte Cacaso usque ad fl. Euphratem protulerat. Itaque
cum et Persarum et Elimaeorum, Bactrianorumque auxiliis juvaretur, Demetrius multis praeliis Parthos fudit. Ad
postremum tamen pacis simulatione deceptus, capitur: traductusque per ora civitatum, populis qui desciverant, in
ludibrium favoris ostenditur. Missus deinde in Hyrcaniam, benigne et juxta cultum pristinae fortunae habetur.
Interim Tryphon, jam vere Tryphon, id est, luxurians, deposita modestia, quam inescandis hominibus induerat,
gravis omnibus, alienar a se milites; illi certatim ad Cleopatram, Demetrii conjugem, Seleuciae agentem cum
filiis, transfugiunt. Cleopatra impotentis lasciviae mulier, Antiochum mariti capitvi fratrem, spe impler regni
conjugiique sui, datoque exercitu, ad persequendum Tryphona impellit. Ab eo victus, et superiori pulsus Syria
Tryphon, Castello Dora includitur, cum inde Apameam profugisler, occiditur, triennium Syriae dominatus;
regnum Syriae ad sobolem Demetrii revertitur. Antiochus, immemor societatis initae cum Simone Judaeorum
Ethnarcha, et auxiliorum, quibus adjurus erat in profligando aemulo, Judaeam per Cendebeum ducem subigere
conatus est, sed frustra. Simon enim missis cum Juda et Johanne filiis XX armatorum millibus, acie eum devicit,
et Cedronem Castellum refugere compulit. Cumque armis invictus esset Simon, dolo tamen generi sui Ptolemaei,
quem Hierichunti praefecerat, inter epulas circumventus periit, anno Graecorum Imperii CLXXVII. Additi funeri
uxor et duo filii, Matthias et Judas. Johannes patri successit; et parricidam Judaea expulit.
Defuncto autem Simone, Antiochus, a patria Sedetes, a conservata Syria Soter dictus, denuo Judaeam redigere in
potestatem voluit. Obsedit septem castris Jerosolymam, Olympiade 162, anno imperii Graecorum 178, et
vacantibus per septimi anni religionem agris, ad intolerandam famem Jerosolymitas adegit. Tandem inducias
pactus Ethnarcha Johannes, ob ferias Scenopegiae, cum facilem, et pium in Numen supremum animadverteret
Antiochum, tributum ei obtulit, prolatisque e monumento Davidis tribus talentorum millibus, quingentis pacem
emercatus populo, reliquis externum conduxit militem, et comes regi in expeditionem Parthicam profectus, a
victis Hyrcanis Hyrcani nomen obtinuit. Demetrius Nicanor in Hyrcania, recept et regio cultu, et Arsacis regis
Parthorum filia uxore, privatam, etsi opulentam vitam pertaesus, defuncto socero, in Syriam aufugere erat
conatus: Sed fugientem Phrahates, qui Arsaci successerat, equitum celeritate, per compendiosos tramites
occupatum retraxit, remissumque ad conjugem, arcitoribus custodiis habuit. Denuo fugientem reprehensumque,
talis aureis ad exprobrationem puerilis levitatis donavit, non tam clementia ductus, quam desiderio potiundi
Syria, in qua sibi aliquando usui futurum confidebat. Igitur Antiochus occupandum bellum ratus, exercitum
quem multis expeditionibus induraverat, adversus Parthos ducit, LXXX millibus armatorum tantum adjungens
lixarum, pistorum, coquorumque, ut non minorem luxuriae, quam militiae apparatum diceres. Advenienti multi
orientales occurrere reges, tradentes se regnaque sua cum execratione superbiae Parthicae. Nec mora
105

