non dubitarent, et plura quam quindecim jugerum millia aquis inundarent, atque adeo tam amicos quam hostes,
depellerent.
Madriti ducis Sessae filius, quia invitis parentibus, puellam nobilem duxerat, Regis jussu in vincula conjicitur;
puella ipsa Corduae Coenobio includitur, quae inibi conceptum foetum enixa est, in morem Leopardi, atris
maculis, per totum corpus notatum. Sueciae Rex, Regni Daniae imbecillitate cognita, novendecim militum millia
in Selandiam trajecit, ubi Danicos equites, in Suecorum adventum excubantes, arripuerunt. et profligaverunt, et
ingentem Hafniensibus trepidationem injecerunt. Ipse deinde se castris, jam Hafniam obsidentibus, et aliquoties
ab obsessis, facta eruptione, damno affectis, intulit. Sed desperata metropolis expugnatione, Croneburgum
castrum oppugnare statuit, ut co in potestatem suam redacto, freti Imperium acquireret; elsenorianis denique
accolis, magnam commeatus vim, intra duorum dierum spacium, exercitui suppeditari, imperavit, nisi incendio
exitio dari mallent. Norvegiae interim prorex, coactis ad arma popularibus, illud Regnum praesidio firmavit,
missisque duobus navigiis milite confertis, Drunthemo Suecos expulit. Turcae interea magnum Transilvaniae
exercitum immissit, qui obvia quaeque depopulatus, quadraginta admodum homines in servitium abduxit.
Ragotsius, corrasis viginti militum millibus Turcarum ferociae obnititur, et misso ad Pontificem Franciscani
ordinis Monacho, auxilium adversus infideles imploravit. Brandeburgensis, Imperatoris, et Poloniae Regis
exercitus triginta millibus militum numerosi, Brandeburgensi duce, Holsatiam versus, conjunctis viribus movere,
hujus expeditionis causa, passim editis seriptis divulgata. Sueci autem, iis partibus castra metati, audito illorum
adventu, relictis castris, omnique pabulo, et frumento, quo confoederatos commeatu fraudarent, incenso alio se
proripuerunt. Rex interea Croneburgum acriter premebat, et assiduis tormentorum ictibus graviter dilacerabat.
Praefectus ejus arcis non minus strenue se defendebat, donec suffosso cuniculis vallo, et praesidiariis, ad nimiam
paucitatem redactis, deditionem facere, compelleretur: quo successu Sueci, mirun. in modum elati, toti Daniae
Regno, haud dubio inhiabant, eoque parto, toti orbi se legem imposituros, insolenter satis jactabant. In Anglia
interea, Protector Cromvelius, febri tertiana, in palatio suo extinctus est: inventi post obitum ejus Codicilli,
filium eius seniorem natu Richardum successorem patri declarabant, qui etiam paulo post, Magnae Britanniae
Protector palam salutatus et proclamatus est. At Turennius Iperam in Flandria obsidione premens, brevi urbem
sui juris fecit. Sed Leodii nonnulli scelerati, qui urbem a quatuor partibus incendere conabantur suspendio enecti
sunt: Hafnia interum strenue adversus Suecos se tuebatur, factisque tribus eruptionibus, plures quam octingenti
Sueci, internecione deleti sunt. ignita tela, quae Sueci copiose, et pene sine intermissione, in urbem
ejaculabantur, nullum aut exiguum detrimentum adferebant. Quin etiam navem bellicam viginti tribus tormentis
munitam, trecentis militibus, multaque praeda onustam intercepere Dani. Hollandi quoque, ne suis sociorumque
rebus deesse viderentur, classem 40. navium, excentis incendiariis navigiis, ornabant quatuor militum millia,
duce Picklero, Schenkianae arcis praefecto, ei imponebant, atque adeo maris bellique fortunae committebant.
Sueci hac re comperta, omnem vim, expugnandae urbi, ante Hollandorum adventum experiri certi, Jacobo
Gardio, tormenti ictu interfecto, et Comite de Sultsbach, Holsatia per Polonos exuto, mutato consilio, Amackium
vi invasere.
Hoc comperto Dani, Sumbujum incenderunt,
831

ut Christianoportui nimis vicinum. Rex ipse, cum audiret Sueciae Regem, cum Generali Vrangelio, et Comite de
Sultsbach, in insula Amachio esle, protinus armatus equum conscendit, et cum quadringentis nobilibus Danis, eo
se contulit; alia manu subsidio retenta. Magno adeo ardore hostem adortus, ex Suecis quadringentos et
quindecim prostravit, caeteri cum Comite Sultsbach, elapsi sunt, Rex ipse Sueciae vix evasit. Post haec
tubicinem Hafniam misit, qui contumeliose remissus est. Obdamius Hollandorum Archithalassus paulo post
Suecorum classem arripuit. Wittius subpraefectus duabus glandibus vulneratus in genua prolapsus, gladium
quamdiu potuit vibrabat, navi ejus jam subsidente, et jussus a duobus sclopetariis, ensem deponere, quem tam
diu pro patria sua gesserat, gregario militi tradere recusavit. Tandem a Suecico praefecto in fidem receptus, in
ipsa cymba paulo post mortuus est. Vrangelius junior, ad latus Obdamii cum navi sua aquis haustus est, vitam ab
hoste recipere, jam undis innatans, pernegavit, atque adeo gloriosam mortem indecorae vitae praetulit: aliae
eodem modo naves suppressae sunt. Victoria Hollandi potiuntur, et Sueci, amissis tredecim navibus, et duobus
millibus et bis centum classiariis, quandringentisque et quinquaginta captis, victoribus liberum mare reliquerunt.
Turcicum imperium hoc tempore intestinis motibus agitabatur. Hassam Bassa Aleppiensis, cum Asiaticis
imperatoribellum intulit, ejusque exercitum profligavit, ipsius imperatoris filio, qui clam patrem, a matre Aleppi
educabatur, strenue rem gerente, et patri obnitente imperium aut servitium se velle armis parere, jactaresolito.
Hispani sub hoc tempus, Lusitanos Bagados obsidione prementes, corraso exercitu, duce Ludovico de Haro,
profligarunt, magnaque praeda potiuntur, et Victoriae insistentes Elvas obsidione cingunt. Brandcburgensis
elector interea Gotdorpium oppugnat, et, cum Holsatiae Dux illam urbem dedere, si sua potiri supellectili liceret,
reciperet, in eam conditionem itum est. Curlandiae Dux, cui Brandeburgi soror desponsata fuerat, hoc tempore,
per praefectum Douglas, cum uxore, Rigam versus, in captivitatem ducitur, quanvis pridie suam et civium
securitatem pactus erat. Sed Douglas, nulla pacti habita ratione, praetiosam ducis supellectilem, magnamque
argenti vim, immisso milite, nocte proxima depraedatur, civesque hostili moremodoque violenter tractavit.
518

