Sub eo Capitolium fulmine ictum, et templum etiam pacis a Vespasiano conditum; Bibliotheca et libelli ad
principatum pertinentes, pene omnes conflagrarunt.
Ex tanta peste aliquid boni Deus elicuit. Etenim Commodus in gratiam Marciae concubinae, quam temere
deamabat, Christianis pacem, a patre Antonino datam praestitit. Itaque valde aucta est Ecclesia accessione
multorum, genere etiam et opibus praestantium. Supererant et Euangelistae, quorum unus Pantaenus Indis
Christum praedicavit, et apud eos Matthaei Euangelium, a
258

Bartholomaeo illuc Apostolo delatum, reperit. Eleutherus duodecimus Romae Episcoporum, tunc fertur morte
non violenta obiisse. Successit Victor, severitatis intempestivae, qui non consentientibus in tempus Paschale,
quod diei Dominicae plures adstringebant, anathema dixit, revocante eum ab hac importunitate Irenaeo,
Lugdunensi Episcopo, Polycrate autem pro Asiaticis, decima quarta Luna Pascha agentibus, dimicante. Ea
tempestate Aristides Adrianaeus orationes, Julius Pollux Onomasticon, Dion Calisius Nicaenus, nocturni
monitoris jussu, ut ait, historiam Romanam scirpsit, spacio annorum XXII. Tatianus Encratitarum, Montanus
Cataphyrgum, Apelles, Florinusque et Blastus, Marcionitarum sectam propagarunt.
HSLVIUS PERTINAX, Et DIDIUS JULIANUS.
PUblio Helvio Pertinaci pater libertinus fuit, qui eum dedit erudiendum Sulpitio Apollinari: post quem idem
Pertinax Grammaticam professus. Sed cum in ea minus proficeret quaestus, per Lollianum Avitum, patris
patronum, ducendi ordinis dignitatem petiit. Ita militari industria Consulatum, ex consulatu Syriam, Moesiam,
Daciam provincias, tandem praefecturam urbis meruit. Intersiciendi Commodi conscientiam non fugisse fertur:
patrato facinore, Q. Aemylius Laetus praefectus praetorii et Electus cubicularius, ad eum venerunt,
confirmatumque in castra duxerunt. Illic Pertinax milites alloquutus, donativum eis promisit, ingeri sibi
imperium a Laeto et Electo testatus: eademque nocte, a Senatu Imperator appellatus est. Petenti signum prima
die Tribuno dedit, Militemus: exprobrans utique segnitiem temporum superiorum. Exprobrationem autem istam
milites non tulerunt, statimque de Imperatore mutando cogitarunt. Timebatur enim militia sub sene Imperatore.
Auctionem rerum Commodi habuit, ita ut et pueros venderet, et concubinas; exceptis iis, qui pr vim Palatio
videbantur inserti, cujus nundinationis pecuniam, quae ingens erat, militibus donativo dedit. Imperatorium
sumptum, pulsis non necessariis, ad soliti dimidium retraxit, exemploque Imperatoris, cum ille parcius se ageret,
ex omnium continentia nata est utilitas. Amabat simplicitatem, communem se affatu, convivio, incessu
praebebat. Filium ejus senatus Caesarem appellavit. Sed Pertinax nec uxoris Augustae appellationem recepit, et
de filio dixit, cum meruerit. Blandus tamen magis quam beneficus, moribus antiquis, ut qui Curios Fabriciosque
aemularetur, immodice parcus, et in emendanda Republica, quae temporeegebat, et consilio, properus, fortunae
se pilam, ut vocabatur, probavit. Cum enim non liceret amplius militibus rapere, aut Caesarianis libidinari,
utrisque in odium acerbissimum venit. Cognito autem Falconem Cos. ad capessendum imperium armari, questus
in senatu est, ad decies sestertium duntaxat se in aerario reperisse, ac nihilominus parem pecuniam cum Marco et
Lucio dedisse praetorianis. Id cum falsum esse scirent milites, acrius accensa seditio est, ac Laetus occasionem
nactus, q. pro Falcone eos corrupit. Quare ducenti ex iis subito in Palatium decurrunt, priusquam id Pertinaci
nunciaretur. Ad quos ille cum nihil territus processisset, longa ac gravi oratione pene placatis, Tausius quidam,
unus e Tungris, hastam in pectus Imperatoris objecit: Tunc precatus Jovem ultorem Pertinax, toga caput operuit,
atque a caeteris confossus est. Et Electus quidem transfixis duobus cum eo periit, reliqui Palatini diffugerunt.
Imperavit dies 85. vixit annos sexaginta. Mortuo Divi nomen decretum, acclamatumque, Patri pio, patri senatus,
patri bonorum omnium. Caede Imperatoris
259

conturbata civitate, milites in castra reversi venale imperium turpissimo praeconio proposuerunt. Emit tandem et
licitatione inhonestissima Flavium Suldicianum, socerum Pertinacis, vicit M. Didius Julianus, vir nobilis, juris
peritissimus, factiosus, praeceps, regni avidus, pecuniosus, qui multas antea provincias rexerat, eruditione melior
quam animo.
Senatu, seu blanditis, seu metu, in partes tracto, populum mitigare nulla ratione potuit. Nam post convicia et
lapides in eum jactos, Pescenninum Nigrum, qui jam impreare dicebatur in Syria, ad urbis praesidium vocarunt.
Invecti et vehementissime in milites, qui ob pecuniam Pertinacem occidissent, aureos, quos digitis Julianus
ostendebat, indignanter repudiarunt, succlamantes, Nolumus, non accipimus. Quod ut audivit Julianus, teneri
ultra non potuit, quin proximos quosque interfici juberet. Populus ea re multo irritatior, non desinebat Juliano
maledicere, Deos invocare, milites execrari. Ad extremum arma capiunt omnes, et in Circo diem noctemque
jejuni transigunt. Tandem fame stimulante diffugiunt, externa audxilia praestolantes. Cum ergo nunciatum
Juliano esset, Scverum cum Illyricis exercitibus defecisse, quem suspectum non habuerat, preturbatus ad
senatum venit, imperavitque, ut hostis Severus renunciaretur, militibusque praestitueretur dies, ultra quem, si
cum Severo fuissent, hostium numero haberentur. Interim ipse omnibus assentari Romae, obviis arridere, multa
libero homine, nedum principe indigna facere, conciliandae multitudini, sed frustra. Suspecta enim erant prudenti
cuique immodica officia. Visae tum circa Solem tres stellae, claro die, tres principatus sibi invicem inimicos
portendebant. Severus enim in Illyrico, Albinus in Britannia, Niger in Syria imperium sibi adversus Julianum
163

