subegit: Caesariani Oppeliam et Conselum refugere. Nec tamen fida illis statio Oppeliae, Euangelicis eandem
quoque exeunte Septembri vi expugnantibus.
Dux Fridlandus hoc militaris gloriae fastigium in diminutionem sui accipiens, in Saxonicis ditionibus facere
festinvait, quae Arnheimius in Caesarianis faceret. Igitur Plavenam, Altenburgum, Bornam, traducto exercitu,
Lipsiae propinquat, quum alia parte Holkius, et Gallas Misnam, Oschazium, Lummitsium, Vurtzenam
direptionibus aut incendiis deformarent. Lipsia defensine desperans adversum vires Caesareas, XXII Octobris se
permisit Holkio, tolerabiles passim conditiones consortibus ejus fidei, cui ipse intiiatus est, indulgenti. Postidie
contiguum Lipsiae castrum, quod Bleissenburgum appellitant, Caesarianis dedidit Joannes Voppelius, idque
facinus, ut inhonestum, minimeque decorum dignitati suae, postea capite luit. Lipsiensibus L. Talerorum millia
imperata, cives exarmati. Praecesserant exemplo Weissenfelsa, Naumburgum, Merseburgum, praesidium que
ferre quam exitium maluerant. Hallam quoque Hatzfeldius Caesari receperat. Wed arcis excubitores eum oppido
rursus exegerant. Certa Septemviratuis Saxonico pernicies imminebat, Pappenheimio etiam Comite, exirrita ad
Trajectum expeditione, revertente in Saxoniam, irsaque minaces haud obscuris indiciis promente.
Cum enim Baudis Paderbornam Westphalicam obsidione premeret, accursu Pappenheimianorum exterritus
abscessit urbe, gnarus longe imparem se viribus fore. Ejus quingentos equites, Bracelliae invasit Comes
Gronsfeldius. Sed baudis, equestri manu stipatus, crenta eos pugna liberavit, suumque damnum trium
machinarum hostilium spolio, ipsorumque fuga invasorum solatus est. Atqui mox gravius ipsi periculum concivit
Pappenheimii, Merodii, Gronsfeldii conjunctio, duodecim bellatorum millia in eum raptantium, vix quinque
millibus instructum. Ibi vero a prudentia et consilio salutem mutuatus, Mindam regredi statuit, talique artificio
recedentem aciem moderatus est, ut non tantum illaesas ab hostili violentia servarit opes atque copiae; verum
etiam tergo inhaerentes
704

Pappenheimianos Equites tribus vexillis exspoliarit.
Qui in partem curarum venerat antea Du Lunaeburgicus, ad Wolferbytum tunc haerebat. Eo properatis itineribus,
XX equitum turmas perductat Gronsfeldius, nocturnaque irruptione a praesidiariis intromissus, in obsessores
irruit, universos dissipat, multos eorum capit, Georgio Lunaeburgico aegre suos intra Brunsvicensium
machinarum jactus receptante, vexillis novem desideratis. Haec vexilla Hildesianis monstrata, fidem fecere
cladis sociorum, persuaseruntque, ut ferociter oppugnanti urbem Pappenhemio, intra triduum ad deditionem
consentirent. Stipulati duabus auri tonnis salvas opes, religionem liberam, praesidiumque intra du millia, contra
quam pacti erant, omni auro argentoque facto excutiuntur, avectoque Wolferbytum potiori commeatu, in triste
rediguntur servitium.
His rebus peractis, Pappenheimius Visurgis tutamen Gronsfeldio mandat, altiusque profectus Muhlhausam sui
juris facit, Saltzam, Longam et Creutzbergam diripit, Septemviratui Saxonico exsequias struit.
Tantis foederati Principis periculis excitatus Rex Sueciae, accelerandas suppetias decrevit. Quamobrem
compositis pro tempore Bavaria, (ubi Landesbergam redegerat ad obsequium Christianus Birckenfeldius)
Suevia, Franconia, per sylvam Thuringiacam, ubi suas ei consociavit legiones Bernhardus Vinariensis,
Arnstadium, Suarciburgum, Erphordiam progressus, relictaque ibidem Regina, Naumburgum tertio Kal.
Novembris, per Brandenstenium Tribunum habuit. Priusquam Pappenheimiani jungerentur Fridlandicis, praelio
dirimendam Septemviratus possessionem duxit.
Concurrunt infestae acies ad Lutzenam oppidulum, cui ingeniosus aliquis vocabulum a Graeco, <gap
desc='Greek word'/>, hoc est, singultiendo indidit. Ipsis Nonis Novembris praelusum levioribus certaminibus est.
Postridie cum Sol nebulas dispulisset, Rex cibum aspernatus, implorato Domini Jesu Numine, confidenter in
hostem duxit. Consertae sunt strenue manus. Circa decimam diei horam valescebat praelium, totisque in se
invicem viribus invehebantur. Cum sinistra Equitatus Caesariani ala in fugam proclinaret, ferventiori raptus
ictoriae studio Rex, validam Smolandorum equitum manum in fugibundos agit, confertissimosque in hostes
illatus, dum instantissime eos urget, acceptis aliquot vulneribus, spiritum, quem Creatori suo, pro tuendo ejus
sanctissimo cultu, devoverat, in armis posuit. Vulgatum ejus exitium, Croaticis agminibus fiduciam peperit, ut
alam Regis victricem circumeundo, in impedimenta involarent Suecica. Sed inconcussa Teutonum,
Suecorumque constantia, magna cum clade sunt rejecti. Sinistrum enim cornu equitum tam dextre Bernhardus
Vinariensis rexit, ut oppositam aciem, quantumvis acriter dimicantem, et ipse campo pelleret. Jamque
debellatum plerique existimabant, cum fatis suis actus Pappenheimius Halla derepente advolat, effusos in fugam
Caesarianorum ordines restituit, mixtisque suis agminibus, quae nucleus et medulla Romanensium exercituum
habebantur, asperiorem longe in tenebris pugnam accendit, quam qua fulgente Sole defuncti erant Euangelici,
eoque in conflictu animosam animam cum sanguine exspiravit. Ad octavam noctis horam extracto certamine,
cesserunt tandem Caesariani, relictaque sarcinarum et machinarum parte, Lipsiam refugerunt. Interiere capita
hominum utrinque ad IX millia. E Caesarianis cecidere Duces, praeter Pappenheimium, Abbas Fuldensis,
Bartholdus Wallensteinius, Comargus, Breunerus, Witzlebius: ex acie Suecica, Islerus, Gerstorfius, aliique:
victoriae gaudium pene exstinxit praecox Regis Sueci interitus, quem adeo aversata est purioris Christianismi
Ecclesia, ut mortuum toto semestri vix crediderit.
441

