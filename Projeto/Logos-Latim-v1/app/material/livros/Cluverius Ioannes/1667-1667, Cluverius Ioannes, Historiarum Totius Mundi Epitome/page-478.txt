obsidionem ejus quae tum non erat sufficienti praesidio instructa, moliuntur. Verum Caesareani flexo paulum
itinere hostem prosecuti, apud Ratisponam Danubium transeunt. Mox Augustae praesidium immissum, et ne
Suedici in Bavariam transgrederentur collatis contra castris abunde provisum. Ita Augusta discrimini exempta
est. Sueci inde in Sueviam Helvetiosque recessere. INterim Comes Bucheimius consirmata cum Ragotsio pace,
ex Hungaria reversus, Cremsium atque alia ad Danubiunt loca, quae Dorstensohnius ante annum ceperat, pari
felicitate recuperavit.
Melander deinde Westphaliarum copiarum Dux, cum suis ex Veteravia a Caesareano exercitu in agrum
Coloniensem digressus, Zonsam oppidum obsidione liberat. Id medio fere intervallo inter Coloniam et Novesium
situm Rabenhauptius Novesiensis Praesidii Praefectus, cum idonea Hassorum manu, quos e vicinis praesidiis
eduxerat, circumsidebat. Non magis spe potiundi oppidi, quam ut conjunctas in Veteravia Caesaris vires hoc
molimento distraheret: Zonsa a Golesteinio Praefecto fortiter atque egregie defensa, adventu Melandri liberatur,
Qui inde in superiorem Dioecesin profectus Eus kirchium ejecto Hassico praesidio suis copiis confirmat. Pari
virtute, sed majore felicitate, Balduinus Remontius Widenbrugae Gubernator, recepta a Melandro, et a vicinis
oppidis valida manu Paderbornam summo mane subito aggressus, parvo suorum damno etsi bis terve ab insultu
rejectus occupat, praesidiariis omnibus aut caesis aut captis.
Inter haec Galli magnis viribus bellum adversus Hispaniam continuarunt. Princeps Thomas Dux Sabaudiae mare
Thyrrenum, Comes Harcourtius Cataloniam, Dux Aurelianensis, Anguiensis, et Gassionius Flandriam diversis
exercitibus premebant. Sabaudus captis, apud mare Thyrrenum, Telamone, et S. Stephani portubus qui ad Regem
Hispaniarum spectant, cum insigni classe et viginti millium exercitu Orbitellium in eodem littore obsidere
instituit. Id Carolus Gatta Hispanus validum iis locis propugnaculum strenue defendebat. Et quanquam media
aestate, ac summo aestu, tamen continuos hostium insultus indefesso labore sustinuit. Donec classis Neapolitana
in subsidum
764

venit. Haec enim aliquoties cum Gallis congressa, succedentibus insuper terrestri itinere aliis atque aliis auxiliis,
cum semper fere victoriam reportaret, eo adegit Gallos, quorum exercitum crebrae irruptiones,m et intensissimus
iis locis aestus plutimum imminuerat, ut omissa obsidione satius putarent reliquas copias reficiendi sui causa
reducere, atque in Pedemontium collocare. Ita Orbitellium discrimini exemptum est. Sed hoc Gallorum
incommodum haud multo post cum reparata classe revertens aliqua ex parte restituit Mareschallus Melerarius
occupato Portu Longone, qui est in Ilua Insula Thyrreno littori objectus, e Regione oppidi Plombini. Quod
oppidum et mox eodem impetu in potestatem Gallorum concessit. In Catalonia Prorex Harcourtius Ilerdam
obfidebat munitam imprimis ad Sicorim urbem, ac praepotentem, sed pari eventu cum Orbitellio. Nam post
quinque fere mensium obsidionem summis viribus, et magno Gallorum sumptu, detrimentoque continuatam
marchio Leganez cum viginti quinque millium exercitu castra Gallorum adortus, urbem periculos exemit. Galli
relictis impedimentis, et machinis bellicis supra sexaginta cum reliquiis suis Balaguerium recessere. Multo
sanguine ea victoria constitit Hispanis, quippe hostem munimentis clausum aperto e campo adorientibus. At
liberatio oportunae urbis omni incommodo potior extitit. Porro in Flandria multo dispar fortuna res Hispanicas
afflixit. Uni Provinciae quadraginta millia militum Galli immiferant. Ita Cortracum primo, dein Weinoxberga et
Mardicum quod Hispani nuper per nocturnam aggressionem receperant, capta. Quibus in potestatem redactis
Dunquercha, quae caput expeditionis fuerat, circumsideri cepta. Is munitissimus Flandriae portus est, et solus
fere ex quo iis in locis rem maritimam Hispani gerunt. Inerat quaturo fere millium praesidium sub Marchione
Ledaeo. Sed Dux Anguiensis cum numero militum quorum sanguini nequaquam parcebat, abundaret; Et
Hollandi, ne quid externi auxilii adveniret, portum omnem classe sua obsedissent honestis tandem conditionibus
urbem cepit. Hollandis felicior lati auxilii, quam propriae expeditionis successus fuir. Nam Venlona ab ipsis per
idem tempus gravi obsidione tentata, taedio rerum male procedentium aut certe propinqua jam pace quae interim
Monasterii cudebatur, irrito effectu omissa est. Haud multo post Elector Brandeburgicus Fridericus Wilhelmus
Ludovicam Principis Orangii filiam in matrimonium accepit. Nuptiarum solemnia apud Hagam Comitis mense
Decembri solemni apparatu celebrata sunt.
Inter haec Veneti adversus Turcas bellum terra marique egregie gerebant; sed mari aliquanto felicius quam terra.
Nam Turcae cum magnis opibus praevaleant, utque Venetorum vires distraherent, e Bosnia in vicinam
Dalmatiam quae sub imperio Venetorum est infestas excursiones faciebant, magnumque saepe hominum
numerum in sevitutem, multaque pecora, atque alia uti occasio dabat, in praedam ac spolia abducebant. Demum
ipse Turcicus Bosniae praefectus cum selectis duodecim millibus in Dalmatiam irrumpens, Novigradum celebre
munimentum, ac quinque fere milliaribus a Zara remotum, seu panico terrore, proditione intercepit. Sed re apud
Zaram examinara Martinus Strichius Novigradensi praesidio praepositus festinatae deditionis poenas capite luit.
Neque Turcae excursiones illas impune faciebant. Nam Zarenses Venetorum praesidiarii, etsi numero ac viribus
impares, tamen gnari locorum, adjunctisque sibi agrestibus et colonis, saepe numero e latebris atque abditis
viarum incautos adorti recuperabant praedas, multosque praedatorum aut neci dabant, aut ubi spes lytri esset, in
praedam secum ac servitutem abstrahebant. At
765

478

