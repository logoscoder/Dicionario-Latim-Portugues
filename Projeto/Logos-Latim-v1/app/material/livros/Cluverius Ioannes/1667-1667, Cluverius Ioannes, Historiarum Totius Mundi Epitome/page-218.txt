Seleuciae, ac misso Sparthario ad Chardarigam, collegam apud Chalcedonem Sarbari, ut eum interficeret, quasi
cum Heraclio sentientem, implevit confusionis Persas. Comprehenso enim a Romanis internuncio ac re vulgata,
Heraclius offert pacem Cosrhoi: Hanc cum repudiaret Tyrannus, facile auxit Caesar in majus ejus odium.
Gundabundas Sarbari Chiliarchus transfugit ad Romanos ac plerique duces Syroi se applicarunt primogenito
tyranni, quem ille privare haereditate, ac Merdasen, Syra uxore genitum, diademate ornare constituerat. Convenit
ergo inter Heraclium et Syroen de pace, si captivi et adempta loca restituerentur. Syroes Rex lectus, subito
oppressit patrem fugientique catenas injecit. Congestis
346

deinde auri et gemmarum acervis: Ob haec, inquit captivo, Romanos in Persas concitalsit, tantumque fudisti
sanguinis: Fruere ergo divitiis tuis. Sic fame maceratum ad dies quinque Cosrhoen, cum prius Merdasen, quem
regno destinaverat, aliosque filios in conspectu ejus jugulasset, tandem sagittis configi Syroes jussit. Dignum
vastatore mundi exitium, ut qui in Romanos, a quibus regnum recepterat, tam ingratus extitisset, ab eo vita
pariter ac regno privaretur, qui suam ipsi vitam deberet. Restitutis utrinque captivis, et quae bello occupata
fuerant, lignum quoque crucis et Zacharias Praesul Jerosolymam redierunt; septimoque anno Imperator
triumphabundus de victis Persis, partaque pace, Constantinopolin introivit.
Caeterum ut erat aliis disciplinis liberalibus, ita et Astronomiae addictior Heraclius, comperisse per Astrologs
dicitur, imperium suum a circumcisa gente vastandum: Ratus ergo Judaeos designari, cogit eos abjurare
perfidiam, et Christiana sacra suscipere, relustantes undique ejicit, vetans quoque eis, intra tria milliaria
appropinquare Hierosolymae. Idipsum Sisebutus in Hispania, et Dagobertus Francorum in Gallia rex, in Judaeos
statuerunt, quem zelum vocat Dei Isidorus, sed non secundum scientiam. Judaeorum sane aliqui Mahumedi se
aggregabant, messiam hucn esse suum rati, sed cum camelo eum vesci vidissent, retrocesserunt; Mahumedes in
nonum annum propagata ferro et fraudibus ditijone sua, constitutisque quatuor Amiris ad expugnandos
Christianos, dolo uxorum suarum periit, ann. Heraclii XXII, Christi DC XXXII. Quo tempore et Suintilla
Gothorum in Hispania rex, qui primus pulsis undique Romanis, tota Hispania potitus fuerat, a Sisenando regno
dejectus est.
Obiit tunc etiam Lotharius Francorum rex, qui Brunichildem reginam, Chilperici matrem, quod perpetua
discordiarum semina sparsisset inter reges Franciae, ac decem reges suis machinationibus peremisset, altero pede
et brachio mutilavit, religatamque ad equae indomitae caudam, membratim discerpi fecit. Lothario Dagobertus in
Austrasia, Neustria et Burgundia, Aribertus alter filius in Aquitania successit.
Porro Amirae Mahumetici volentes irruere in Arabicum castellum, a Theodoro Begario repelluntur: tres eorum
cadunt, quartus aufugit, Chalegus nomine. Frenari sic potuisset licentia praedonum, ni successum eis praebuisset
Spadonis cujusdam Romani importunitas, qui militibus, eremos illas tuentibus, jussus stipendium persolvere, per
ludibrium Saracenos canes appellavit portioneque eos sua fraudavit. Hac enim ignominia exacerbati milites,
assuetam latrociniis Saracenorum gentem in rebellionem propellunt, ac duce Abubecher, cognato Mahumetis,
occupant regiones Gazae, ac Sinae montis aditus, frustra obnitente praefecto Caesareae Palaestinae, rarumque in
multos praedones militem armante. Defuncto post biennium Abulbechero, Principatum sumit Homar, statimque
aggressus Arabiam, Bosram urbem capit, Theodorum Heraclii fratrem Edessam usque fugat. Heraclius duos
opponit Saracenis duces, Theodorum Sacellarium, et Bahanem, instructos XL millium exercitu; Sed cum
Sacellarii agmina vicissent Saraceni, Bahanes a suis renuntiatur Augustus. Quamobrem desertus a Sacellario,
vento etiam praeliantium Romanorum ora pulveris implente, in angustias cogitur Bahanes, caediturque a
Saracenis; Homar Damascum et mox Phoeniciam occupat. Hinc in Aegyptum profert arma, eamque tributo
subdit. Anno Heraclii XXVI aciem dirigit adversus Hierosolymam, obsessamque biennio capit, quum Sophronio
Episcopo ac totius Palaestinae Christianis securitatem promisisset. XXVIII Heraclii anno, qui erat istius seculi
XXXXIII, expugnatur
347

Antiochia: Muhavias ab Homaro Praetor seu Amiras ab Aegypto ad Euphratem ordinatur. Inde Hyaidus Dux
Edessam et Daras cum Mesopotamia occupat. Sequenti anno potentissimum Persarum regnum, quod post annum
Syroiis dominatum, tenebat Hormisdas, addorti Saraceni, in fugam conjiciunt Hormisdam, captisque filiabus
Cosrhois, cum omni apparatu regio, mire tot victoriis triumphantes, late imperitant Orienti. Quarum nuncio
cladium in diffidentiam conjectus Imperator, ex Athanasii Syri colloquio haereseos labe etiam aspersus est. Nam
cum inquisivisset apud Patriarchas, Sergium Constantinopolitanum et Cyrum Alexandrinum, essetne una in
Christo voluntas et operatio, an duae; audissetque unam esse, in errorem per inscitiam incidit. Decessit aqua
intercute, anno imperii XXXI, illegitimis quoque nuptiis Martinae, filiae fratris sui, indignatione Dei irritata,
quae et in posteros, ut solet ejusmodi in crimine, desaeviit.
Columbanus ex Hybernia his temporibus in Galliam, comitatusque S. Gallo in Helvetiam devenit, firmaturus
Christianismum. Amandus Gandavi superstitiones confutavit ethnicas, Eduinus rex Northumbrorum in Britannia,
praedicante Paulino, suscepti Christianismum, ab Oswaldo successore deinceps propagatum.

218

