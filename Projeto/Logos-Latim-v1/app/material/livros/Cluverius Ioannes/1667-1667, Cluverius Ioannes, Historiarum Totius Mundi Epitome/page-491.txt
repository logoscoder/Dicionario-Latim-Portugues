Aestimatum hoc opus sexaginta quatuor millibus aureorum. Sponsam praecedebant Magnates Hispanici, ac tota
fere aula quam Rex obviam miserat, omnes auro argentoque fulgidi. Post hos Sponsa Regia inter Principes
Matronas, et pulcherrimum chorum illustrium virgnum, sublimi ac generoso equo vchebatur. Ejus latera
stipabant duo currus exquisitissimis Musicis et Comoediis referti, quos bini Leones, ac totidem Aquilae
trahebant. Hi omni linguarum ac carminum genere Sponsae laudes, et felix Epithalamium canebant. Hoc
comitatu deductam Rex cum filia in aditu Palatii amantissime excepit. Inde dies aliquot nuptialibus epulis
traducti. Longe alia facies per idem tempus in aula Gallica fuit, quam intestini dissidii labes, et mag narum
discordiarum semina in magnum aliquande malum eruptura invaserant. Cum enim Rex adhuc sub matris tutela
degeret, atque illa in gubernatione Regni externorum consiliis plurimum uteretur, indigenarum ur fit, facile
odium in se concitavit. Quod eo usque processit ut tres Principes Regii sanguinis, duo Condaei fratres, et Dux
Longevillanus, cum inimicitias apertius, quam fas est apud Magnates, praeferrent, jussu Regis ac Reginae in
custodiam dati sint. Ea res magnas turbas concivit, propter clientelas et copiam amicorum, quibus illi Principes
per universum Regnum abundant. Accedebat quod Condaeus multis magnisque victoriis Rem Gallicam
stabilivisset: Et Longevillanus ante biennium pacem Germanicam, tam utilibus pro Gallia conditionibus
promoverat, ut propterea non carcere sed praemio digni viderentur. Sed Regina enumeratis quae in eos liberaliter
contulisset, causam custodiae edito in vulgus seripto, publicavit. Cujus summa haec fuit, Regis et Reipublicae
interesse ut in acta Principum diligentius inquireretur. Nunciata Principum captivitate, multi qui partes eorum
tuebantur aulam deseruere. Inter quos Comes Turenius cum parte exercitus ad Archiducem Leopoldum
concessit, postquam Stenaviam atque alia nonnulla loca in side Principum confirm masset. Vulgo captivitatis
hujus author habebatur Julius Mazarinus Cardinalis, qui initio Februarii cum Rege et Regina in Normanniam
profectus, atque ibidem Rhotomagi exquisito apparatu exceptus, provinciam illam in fide et obsequio retinuit.
Inde in Burgundiam contendens aliquot ibi oppida atque arces quae Principum partes pertinacius tuebantur, vi
atque armis ad officium compulit. Burdegala quoque acerrime resistebat. Nam eo uxor Concaei cum filio Duce
Anguiensi clam profugiens
786

miserationem apud Parlamenac Cives commoverat. Itaque illa in defensionem accepta arma capiunt. Erat in urbe
Dux Bullionensis, et praefidium quatuor fere millium. Contra quos Cardinalis et Marescallus Melerajus cum
exercitu progressi, transito Garumna fluvio, suburbium a S. Severino dictum vi capiunt. Sed ex eo iterum majore
oppidanorum vi expulsi, positis prope urbem castris consistunt. Tandem inter continuas velitationes, interventu
Parlamenti Parisiensis, res in has conditiones componitur. Primum data Burdegalensibus venia anteactorum, dein
praefectura ejus Provinciae non Duci Espernonio, sed fratri Regis unico Duci Andegavensi, atque ipsius Legato
Marescallo Schombergio, aut Marchioni Lucano attributa. Principi Condaeae, et Duci Bullionensi permissum, ut
illa cum filio Neracum, hic cum uxore et filiabus ex Parisiensi custodia dimittendis Turenium in securitatem
concederent. Duci Bullionensi pro jure quod in Sedanum praetendit, numerabuntur duodecies centena millia
librarum, quaeque cum ipso vivente Rege Ludovico XIII. Acta et conventa sunt, ad exitium deducentur.
Burdegalenses arcem Regiam nuper destructam non tenebuntur reficere. Provincia Gasconia et civitas Burdegala
toto sexennio ab omni tributo Regio in compensationem damni hoc bello illati liberabitur. Utque haec conventa
firmiter observentur, Parlamentum Parisiense et Dux Bullionensis promittent et cavebunt. His peractis Rex et
Regina mense octobri Burdegalam ingressi Regia pompa ac magnificentia excepti sunt.
Dum haec in Gallia fiunt Norimbergae omnibus quae ad pacificationis Germanicae consummationem
pertinebant, peractis, conventus ille dissolutus est. Porro antequam legati discederent exquisitissimis epulis, et
non alias usitato triumphalium ignium apparatu, felicem pacificationis exitum celebravere. Restituta simul loca,
et pecuniae ex pacto numeratae. Ita tandem aliquando post triginta annorum gravissimum bellum pax postliminio
reducta est, quae ut nationi Germaniae felix et diuturnae sit, faxit is a quo omne bonum procedit Deus optimus
Maximus. Quid in hoc conventu decretum sit, post instrumenta pacis lector reperiet.
Carolus gustavus Comes Palatinus qui conventui Norimbergensi praesens interfuerat, eo dissoluto in Suecium
profectus est, ad Coronationem Regiam quae Stocholmiae in adventum ipsius apparabatur. Venit ille in Sueciam
sub finem Septembris, et mense insequenti Coronatio Reginae ab Archicpiscopo Upsaliensi in generali conventu
Ordinum totius Regni magna solennitate peracta est. Post haec Proceres de re publica deliberarunt. Imprimis
vero actum de matrimonio reginae, in cujus spem jam diu destinabatur Carolus gustavus Palatinus. Sed Regina
coelibatum matrimonio praetulit, atque id palam qpud Ordines solenni contestatione professa est. Ita Palatino
communibus Procerum suffragiis, principatus Sueciae haereditarius, et successio Regni delata, factumque super
hac re decretum. Cui Palatinus adsensit addita voluntatis suae testificatione, quae actis Regni Comitialibus
inserta est, in hanc fere sententiam: Nos Carolus Gustavus, Suecorum, Gothorum, et Wandalorum electus
Princeps haereditarius, Comes Palatinus Rheni, notum facimus; Cum Regina Sueciae Christina, ejusque Regni
Senatores atque Ordines, nobis et liberis nostris masculis Principatum et successionem Regni hujus
haereditariam publico decreto contulerint, necessarium duximus super ea re animi nostri sententiam declarare.
Primum gratias agimus Reginae pro hoc et caeteris beneficiis quae nobis per omnem vitam liberaliter contulit,
illam pro Domina et Regina nostra agnoscimus, cujus
491

