fraudes labascerent. Occasionem Lubecani consules, Georgius Wollenweberus et Marcus Mejerus, per
seditionem creati dedere. Hi praetextu perficiendae reforrnationis, quam Episcopi Dani morarentur, Hafniensium
Consulem Ambrosium Bibliopegum et Malmogiensem Georgium Monetarium, in suas trahunt partes, perque eos
totius se potiri Daniae posse confidunt. Apud principes alia erat specie opus. Inducitur ergo Christophorus
Comes Oldenburgicus, ut velut liberando Christierno scribat militem, inque Daniami irruat. Plebi Lubecanae, ut
aperiat loculos, persuadetur, subigi posse per intestina ordinum dissidia septentrionem, sic Belgis per
Hellespontum Danicum intercipientibus lucrum, obsisti facillime, universumque e Borussia, LIvonia, Sarmatia
quaestum ad Lubecenses derivari. Tentatur et Anglus, ut pecuniam praeministret, ostentata spe tradendae ei
Daniae.
Hac mente statim procurritur in Holsatiam: Eutinum Episcopi sedes, Trittovia, Plona, Arensboca obruuntur.
Exuritur Segeberga oppidum, arx in monte sita obsidetur: sed frustra. Classis Lubecana Oresundam delata, a
consule Malmogiensi, ut convenerat, suscipitur: Hafnia et Malmogia traduntur Comiti, nomine captivi regis:
Sialandia et Scania adiguntur in ipsius verba, mox et insulae minores. Initia feliciter proveniunt, plebe tam
Episcoporum violentiam, quam nobilitatis fastum detestante. Interim Christianus Dux indignatus, se iniquissimo
a Lubecanis bello peti, Travemundam, Slucopiumque oppida eorum diripit, abducit e portu eorum naves,
junctisque Dravi amnis ripis, obsidione ipsam urbem claudit. Ibi dum occupatur, Cimbrorum Fionumque
nobilitas verita periculum, regem Christianum dicit, consilio non minus necessario quam felici. Sed populus
Fionum, a quo rex captivus amabatur, discurrit ad arma, multasque post clades, ab Holsatis, queis praeerat
Joannes Ranzovius, vel acceptas, vel illatas nobilitati, Christophoro tradit insulam. Cimbriam simul vexare
coepit Clemens nauta, piratarum caput, quos Christophorus emiserat ad excitandum
598

adversus nobilitatem vulgus. Eo duce, agrestes turmas aliquot prostravere equitum, inque iis nobilium non
paucos, arcibus illorum passim igni datis. At rursus nobilitas, munita jam cohortibus peditum, quas novus rex
submiserat, apud Horsensum oppidum profligavit turbam rusticorum. Quo tempore et Henrici Megapolitani et
Hamburgensium studio, discussum inter Christianum III et Lubecenses bellum, atque pax HOlsatis solutione
obsidionis redempta, Dania Martis arbitrio relicta est.
Confestim Joannes, Hojensi Comes, e sororio Gustavi, Suecorum regis, dudum hostis ejus, Lubecanas cohortes
transportavit in Daniam. Rex quum equitum duo millia, peditumque firmas copias haberet, tradit partem Joanni
Rantzovio et Erico Bannero; qui occidunt in acie agrestium duo millia, Alburgum recuperant, puberes ibi omnes
necant. Clemens pirata, a quodam Cimbro captus, plumbea ornatum corona caput carnifici amputandum
praebuit. Rex Suecus affinitate (nam soror conjugis ejus Christiano III nupserat) et communi periculo adductus,
auxiliarem manum submiserat in Scania, cui offensa vulgi intemperie nobilitas se conjunxit, questa prius de
Oldenburgici et Lubecensium erga plebem indulgentia. Igitur pleraque Scania brevi quidem, sed multo cum
sanguine, redigitur in Christiani obsequium, cujus exemplum secuta Norvegia Australis, regem eum appellat. Eo
bello insignis Marci Meieri dolus enituit Captus enim a Tychone Krabbio in pugna Helsinburgensi, et Trudoni
Ulfstandio traditus, qui arcem Warbergensem tenebat, omni humanitate effecit, ut data fide, ne quid novaret,
cum civibus confabulandiacciperet potestatem. Ea abusus, persuadet LXXX militibus, ut allatam noctu scalam
demisso a se funi alligent, pertractique in conclave, dum abest Trudo, arcem occupent, opesque ibi depositas
diripiant. Sed cruentae fraudis poenam luit Meierus capite, Ulfstandio tandem mascule arcem expugnante. Sub
haec Lubecenses Alberto etiam Megapolitano vellunt aurem, qui filiam sororis Christierni captivi duxerat. Is
Hafniam profectus cum conjuge, partes ab iis susceptus claritate nominis roboravit. Caesar quoque, cum filias
Christierni, Dorotheam quidem Friderico Palatino, Christinam vero Sfortiae Mediolanensi, eoque exstincto,
Francisco Lotharingo junxisset, spem eis auxiliorum fecerat, queis jus in Septentrione suum vindicarent.
At interim in Fionia Joannes Rantzovius, cum nobilitate Fionum egregio certaminie Lubecanam aciem prostravit.
Caesi Joannes Hosjensis ex Nicolaus Teclenburgius Comites, Praesul Trollius, tot bellorum autor, ex vulnere
interiit Gottorpii, Fionum deinde oppida quaedam direpta, de seditiosis sumtum supplicium. Ulterius tendenti
regi classe opus erat; sine qua nec expugnari regnum Danicum, nec expugnatum defendi potest. Igitur contracta e
Danis, Suecis, Borussis, classe XXXVII navium, praefecto Petro Schramo, decem Lubecensium bellicas capit,
mox et Corsoram, objectum freto castellum; parataque via advectus in Sialandiam, terra marique Hafniam,
Anconam, (quae et Malmogia) Coronam, Callundburgum obsidet. Dum ibi laboratur, civitates Vandalicae (nam
Rostochium et Wismaria in partes concesserant) Anglis offerunt Daniam, refusione sumtuum, quos ipsae
expendissent, emendam. Verum illis consultantibus, Christianus Hafniam, dira et miseranda cum fame
praestolantem Belgica et Palatina auxilia, acerrime oppugnat. Coronam Scaniae urbem Oliger Ulfstandius,
Malmogiam Consul ipse adegit in obsequia regis. Ne Maria Belgica succurreret Hafniae, missus est a rege in
Groningensem agrum exercitus, qui expugnata cum Geldrensibus Dammo oppido, distinuit ibi Belgas. Jamque
taedebat Lubecenses belli,
599

quum opportune ab Caesare jussi Nicolaum Bromsium recipere consulem, abrogant Wollenvebero imperium,
antisenatum LX virorum abolent, purgatamque seditiosorum colluvie civitatem melioribus instituunt consiliis
375

