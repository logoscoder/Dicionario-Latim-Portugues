cum copiis suis ingressus est. Quae res Turcarnm Imperatorem male habuit, sed Venetos, ut actutum majores eo
copias mitterent instigavit. Inter Mantuanos et Modenates, hoc tempore, super finibus ortum dissidium, in
apertum bellum videbatur erupturum, jamque ad arma ventum erat, et tota Longobardia belli incendio aestuabat,
cum Mediollanenses, aliique vicini Principes, rem primitus ad armistitium, perduxerunt, de pace inter partes
sancienda, sedulo laboratum. Rex Angliae interea, quo populi Anglicani negotiationibus consuleret, jam breviori
compendio, per Tartariae septentrionalia litora viam in Indias vestigaturam, in anchoris habebat navem, sed hi
conatus sicut, alii plurimi, in fumum abiere. Sub hoc tempus Hamburgensis nauta in Ligustico mari, in quinque
Barbarorum naves incidit, adversus quas diu pertinacissimam pugnam sustinuit, multosque ex Mauris interemit,
quin et hostes jam superiorem navis partem occupates, omnes inde proturbavit, navemque adjunctam superavit,
sed Classiariorum inopia deseruit. Neque navem insensam jam et flagrantem dedere voluit, sed ad extremum
perduravit, donec praevalente incendio et nave partim disrupta partim submersa, ipse cum Sociis in mare
prosilire adigeretur, et invitus a Turcis servaretur. Princeps Tarquinius, uxoris sororem internecina
881

glande interficere conatus, jam Antverpiae ad mortem condemnatur: Jamque ferali pegmati impositus, morti
praeparabatur, at incautus carnifex, percusso sudarii quo rei oculos obnubilaverat nodo, innoxium pene ictum
dedit, vulnus tantum collo, non nimis profundum certe non mortale infligens. Sed cum reo laqueo gulam
frangere pararet, ipse se carnificis manibus extricavit, in mediam spectatorum turbam conjecit; hinc exoritur
ingens tumultus, quo tandem sedato, reus receptus in Curiam refertur, atque ibi vulnus ejus obligatur; ipse lecto
impositus, usque ad proximum mane, a satellitibus servatur, inde rursus in Carcerem conductus brevi integrae
sanitati restituitur: Postea intercessione Marchionis Castelli Rotherini, veniam impetrasse, creditur. Eodem
mense Junio Oppidulum Bronckhorstum, per imprudentiam, orto Consulis in domo incendio, conflagravit,
totumque absumptum est. Multi homines male affecti sunt, unus tantum puellus flammis devoratus est. Sub idem
tempus, Brandeburgensi Electori, in arce Cliviana, Princeps natus est; Daniae Rex, Moguntiacus Elector,
Neoburgii et Holsatiae Duces et Altenburgi, Zimmeraeque Ducissae Baptismo ejus testes adstitere. Dum sponsa
Imperatrix Mediolani degeret, admirandum facinus ibi a muliere perpetratur. Mulier quaedam Flandrica, cujus
tres fratres inter satellites erant, ab alio satellite procacibus verbis laesa, duobus armata tubis, et acinace armata,
hominem adiit, et in conspectu omnium stipatorum, tale facinus mirantium, acinace prius caesim eum vulnerat,
et deinde internecina glande trajecit. Mulier quidem capta, sed miserante fimul et mirante Imperatrice a morte
liberata, sed exilio multata est. Buatus vir ex Gallia nobilis, quique in expeditione Danica, adversus Sueciae
Regem, laudem et gloriam meruerat, at jam secretis se cum Angliae Rege consiliis implicuerat, imprudenter
prolata, a Rege ad ipsum scripta epistola proditus, et in vincula conjectus, post habitum causae examen, ad
mortem condemnatur, et mense Augusto, Hagae Comitis, publico loco, securi percutitur. Ad Zelandiae litora in
aere miranda prodigia visa referuntur. Primitus ingens cernitur vaporis globus, mox quinque aut sex naves,
deinde plures quam centum inter se concurrentes. Postea novem truncae sine malis et claudae naves, paulo post
quasi subsidentes, postea variae aliae naves, praelii speciem praebentes, postremo, ingentis Leonis figura, ventre
in terram prostrato: sed arrectis unguibus, et rictu terribilis. Mense Septembri, terribili incendio Londinum
antiquissima Angliae Regum sedes conflagravit, quod ex angusta platea (Puddinglane dicta) et pistrina ortum
duxit; et statim proxima aedificia pice maximam partem oblita corripuit, adeo ut ante solis ortum tertia urbis pars
conflagraret, igne in principio contempto, tutius grassante. Proximo die omnia terrore plena erant, et quisque
cum incendium extinguendi vix ulla copia esset, sibi suisque rebus fuga consuleret. Apud Arcem magna pyrii
pulveris vis servabatur, qui ne flammis corriperetur proxima aedificia subjecto istiusmodi pulvere, in aera
sufflare necesse habebant. Quidquid privatorum aut publicorum aedificiorum erat, atque inter ea celeberrimum
Divi Pauli fanum, et Regum imaginibus et structura insigne excambium mercatorum ambulacrum, excepto
Belgarum templo, igne absumptum est. Adeo ut totius veteris urbis vix quarta pars incolumis maneret, flamma
tamen alibi ultra muros portasque grassante. Rex ipse, ejusque frater, et praecipue Monckius Albermarliae Dux,
omnem quo incendium cohiberetur, lapidem moverunt, quod vix quarta die extinctum est, adeo tamen ut postea
saepius resurgeret, sed deficiente materia, minori cum damno. Ominis loco habebatur navis ingens praecedente
anno, cui Londini nomen erat impositum suo ipsius igne absumpta.
882

Belgae, et Galli plurimi in vincula conjiciebantur, quasi illi huic malo causam praebuissent. Res erat certe
miseratione digna, paulo ante opulentos, jam omni facultate exutos, et miseros, sub dio, omni aeris injuriae
expositos videre; et praecipuo quod famelicis, turbatis omnibus, nullus cibus suppeteret. Octavo post die
candelae emunctura Regis stabulum incensum et conbustum est, et quoridie nunc his nunc illis partibus ignis
reviviscens, novum malum minabatur. Sunt qui hanc calamitatem, coelitus haud dubie immissam, vindictae
Divinae, superioribus diebus ab Anglis in pauperes piscatorum casulas commissam saevitiam, ulciscenti
adscribunt. Ut ut sit Anglorum rebus haud exiguum detrimentum hoc infortunium attulit, et sequenti anno
insecutae paci, ut credibile est, causam praebuit. Mense Octobri aliquot ex Indiis, primitus in Norvegiam, et
deinde in Hollandiam appellunt. Una ad Flevii ostium undis hausta est. Hae referebant Anglos, in Indiis omnia
navigia sua ad urbem Bantam in unum contraxisse; et Fredericum Coietum Formosae insulae olim praefectum, et
549

