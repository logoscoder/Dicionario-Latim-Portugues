Tripolitano adjutus Joannes, Pizam ad Euphratem, aliasque urbes Syriae et Mesopotamiae extorquet Barbaris:
Sed Antiochenis adversus praesidiarios tumultuantibus, deducere eos coactus, de amovendis e Syria Latinis
agitavit consilia. Jamque in arcto erant res Antiochensium, Edesseno Joscelino obsides imperatos mittente, cum
respondit patriarcha et cives, rata sibi publice non esse, quae injussu procerum populive egisset Raimundus.
Missis et ad Fulconem legatis, quibus sacra invisere loca poscebat Comnenus, et adversus Barbaros
commilitium, renunciatum est, non esse alendis exercitibus tantis regiones
439

istas. Sin cum decem millibus veniret, regio apparatu excipiendam Graecam majestatem. Ita utrinque exclusus
Joannes, in Ciliciam se Tharsum recepit, ubi in qprum forte venabulum jaculatus, eversa impetu pharetra,
venenatis telis referta, laevae infixit vulnus, eoque incuriosius curato, tumescentem manum abscindi noluit,
negans unimano Caesare terras regi recte posse. Hoc casu magnanimo Imperatori mors attracta, anno
dominationis XXV. Antequam exspiraret, Manueli, inter superstites filios natu minori, regnum legavit, negans
Isaaci impotentem irae animum administrandae Reip. idoneum. Sub idem tempus obiit Joannes a Stampis, quem
a temporibus multi vocitant, ob vitam ad miraculum usque longaevam. Plus enim trecentis sexaginta annis eum
vixisse faciunt; Sub Carolo Magno meruisse stipendia, Ludovico Crassi filio decessisse.
CONRADUS III. MANUEL COMNENUS.
ANtequam vita emigravit Joannes Comnenus, jam aliquot annis Germanorum imperio potiebatur Conradus III,
Henrici Vsorore genitus, quem maxima pars principum, Confluentiae, ad id fastigium evexerant. Sed Henricus
superbus, gener Lotharii, qui insignia ab socero accepisset, Augustae dignitati inhiabat. Ratisponam accitus
Augustalia sane tradidit, sed titulo necessitudinis multa sibi reservando, quae Reip. erant, iram Conrado movit,
unde bellum civile natum. Conradus acto Herbipoli conventu, proscripsit Henricum, ducatum Saxonicum
Alberto Urso consobrino ejus, Noricum Leopoldo Austriaco, fratri suo uterino, dedit. Ita Henricus, principum
Germaniae potentissimus, derepente pauperrimus, notabili Dei judicio, apparuit. Sed idem Saxonum nixus favore
et auxilio, Albertum Saxonia depulit; reddita et Adolfo II Holsatia, qui eam novis e Belgio, Westphalia,
Frisiaque colonis frequentavit, et secus Dravum anmem Lubecam condidit.
Leopoldus Ratispona subjugata, ad Lycum amnem protulit castra, verum affectus aliqua clade recessit in
Austriam. Ei revertenti occursare moliens Henricus, fatis praevenitus, ac Lothariensi in monasterio soceri exuviis
apponitur.
Nihilo segnius Saxones, parvuli ejus filii amore, propagarunt bellum. Guelfo frater Superbi, Leoppoldum in
fugam egit, nec impetrato ab Caesare Norico, vim majorem attulit. Caesar obsedit Winsbergu, a quo eum
depellere omnibus modis conatus Welso, arci pugna vincitur, ira Caesaris omnis in obsessos vertit. Hi pacti
tandem imbelli turbae salutem, et quantum illa exportare humeris posset. Tunc ipsi viri uxorum suarum elati
humeris, misericordiam exciverunt egregio Imperator, eoque multo quam antea placabiliore usi, incolumitatem
impetrarunt. Tantum etiam virtus in hoste agnita valuit. Ea in obsidione invisa Guelforum et Gibelinorum
nomina orta, hostibus Caesaris se a duce suo Guelfos, et Caesarianos a Veiblinga, natali ejus solo, Gibelinos
denominantibus. Conradus et Ladislaum, a Moravo expulsum, Bohemiae restituit.
Non multo post rapto morte Leopoldo, cum frater successislet, vidua ei juncta Superbi, quasi dotale attulit
Noricum, majoris discordiae seminarium. Welfo enim nihil ob id sedatior, provinciam sibi armis asserebat,
illectus et Rogerii Siculorum regis muneribus, qui ut ex arbitrio disponeret Italiam, suo periculo in alieno defungi
cupiebat. Romani enim multos annos cum Tiburrinis, Tusculanis, Albanis, Praenestinis, et reliquis Latii populis
gestobello, Tusculi excidio illud finierant, eaque occasione submoto ab administratione Reipubl. Innocentio II.
Senatum, quique ei praeessent, Patricium et judices aliquot constituerant. Conradum memorando, quas injurias
majoribus ipsius intulissent Romani Praesules, ad firmandam sibi Remp.
440

hanc invitabant: Petrum Apostolum tributum solvisse, nec competere Episcopis dominatum terrenum,
contendebant. Quibus in litigiis anathemate notati, vulgato Pontificum relo, sed obtuso saepius, non approbarunt
lectos a solo Clero suo Pontifices, Caelstinum II. quinque mensium, et Lucium II Bononiensem: eaque causa
Rogerio in Italiam reverso, amissa brevi recuperandi potestatem praebuit. Quae ut teneret, studii duxit Conradum
Transalpino haud extricari bello, ne otium ei esset Italiam more majorum ingrediendi. Jamque ad majores turbas
spectabant res Germanicae, cum subito audita Edessae expugnatio, aliorsum abstulit impetus, neque hostes
Christiani nominis torsit. Ejus expeditionis, quae et maxima fuit, et omnium in se populorum traxit animos,
occasiones nobis paucis memorandae.
Fulco rex Jerosolymorum, dum recreationi indulget, et leporem forte oblatum apud Ptolemaidem, fervidius
insequitur, excussus tam gravi ruina est, ut cerebro per aures naresque effluente, statim exspiraret, relicto filio
tertium decimum agente annum, et Almerico sex annis minore.
Mater meliscendis tutelam gerebat regni, sexus quem neque hostes formidarent, neque subditi admirarentur.
Simul in Syria progenies eorum procerum, qui imperium Turcarum prope everterant, non pietate modo
religioneque animi, sed armis etiam virtuteque et consilio a parentibus degeneraverat. Joscelinus suo more usus,
Edessam raro inviserat, mercenariis eam tradiderat, ipse deliciis vacans stipendium tarde persolvebat. Cum
276

