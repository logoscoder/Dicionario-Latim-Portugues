uxor ejus adulterii esset convicta, migravit e mundo, anno imperii fere duodecimo. Luitprandus et sigebertus
phthiriasi consumptum scribunt.
Orienti tunc imperabar Leo, ob studia artium et Philosophiae sapiens aut Philosophus dictus, filius Basilii. Is
Santabarenum, jam e monacho Episcopum, flagris caedi, Athenas deportari, demptisque oculis ibi exulare jussit.
Ne defenderetur a Photio Patriarcha, seposuit et illum in Armeniorum monasterium, suumque fratrem
Stephanum levavit in thronum. Angaeum (Berengarium voluit forte dicere Cedrenus) Longobardiae ducem
expeditione in festavit infelici. Nam Dux Leonis omnibus pene suis amissis aegre fugam evasit. Male audit Leo
ob pellicem, Augustae Theophanae superinductam, cui nomen Zoe Ejus patrem Zausan nova dignitate
Basileopatorem salutavit, defunctaque conjuge, Zoen legitimae habuit uxori loco. Zausas, mercimoniis
Bulgarorum ex urbe regia translatis Thessalonicam, iniquitate vectigalium, accendit bellum Bulgaricum. Leo
cum vincere non posset Simeonem regem Bulgarorum, Turcos Istri accolas, qui Ungari vocabantur, irritavit in
Bulgaros, a quibus illi cladem acceperunt ingentem. Sed eam brevi post regessit Simeon, et Leonem
redderecaptivos, quos ab Ungaris emerat, adegit. Deinde omnes Leonis copiae Bulgaris succubuere, cruento
utriusque certamine, quo annales eo scripti temporenarrant, XX Bulgarorum millia cecidisse. Leo ipse
domesticas vix effugit insidias, Zoes detectas vigilantia, quae pauxillum eis supervixit. Alias ei postea intendit
Zoes patruelis Basilius, quarum conscius Samonas Agarenus, indicium fecit Leoni, Besilioque exilium
procuravit, sibi honores ingentes. Mox et tertia Leonis conjux Eudocia in partu exstincta cum foetu. Imperator
ipse Sacro Pentecostali, dum oraturus templum ingreditur, valido fuste percutitur caput, letali utique ictu, nisi
ejus vehementiam candelabrum, a percussore minus observatum, nonnihil infregisset. Creditus insidiarum autor
fuisse Alexander, sed nullo latronis indicio adspersus est, quamquam ille amputatis artubus in circo cremaretur.
Leo Arnulphum anno seculi ejus nonagesimo sexto insigni legatione coluit, perque Lazarum Episconum munera
ei transmisit Ratisbonam. Post illum in templo casum, decennium adhuc Graecorum rebus praefuit, fortuna
mediocri, Ludovico interim IV Germanis jura reddente. Luitprandus lepidum Leonis factum memorat, quo
excubitorum palatii integritatem exploraverit. Dissimulato enim quis esset, noctu solus, velut ad lupanaria
egressum quaereret, custodes coepit precio demulcere. Cum prima et secunda statio lucri
388

potiorem quam fidei rationem habuissent, tertia nihil mota prece aut precio, flagris caesum in custodiam dedit
donec illucesceret. Tum vero re cognita, corruptos expulit aula, fideique expertae vigiles donis magnificis ac
reliquorum fortunis muneratos, excitavit ad virtutem.
LEO PHILOSOPHUS Et ALEXANDER, LUDOVICUSIV.
ZUendeboldus Arnulphi nothus, Lotharianum possederat regnum hactenus, qui ob injuriose habitos quosdam
procerum, desertus a plerisque, dum redigere ad obedientiam eos nititur, bello peremptus cecidit, cum paulo ante
principes Germaniae Ludovicum duodecennem, justa Arnulphi uxore genitum Imperatorem designassent
Forchemii: Hattone Moguntino et Ottone Saxonum duce praecipuam Reip. curam gerentibus. Sed Ludovicus
Bosonis filius Italiam sibi usurpabat, Hungaris interea Germaniain affligentibus. Iis viam Arnulphus aperuerat, ut
dictum, dum Bohemos eorum auxilio in ordinem cogit. Ludovicus, filius ejus, in Bajoaria quidem et Carinthia
eos profligavit; sed illi dissidiis Germanorum robustiores, continuis postea populationibus Bajoariam,
Thuringiam, Saxoniam exhauserunt. Leopoldus Saxonum et Burchardus Thuringorum duces occisi in praelio,
Ludovicus ipse Imperator quinto regni anno (erat seculi decimus quartus) grandi pugna victus, Franciam Ungaris
tributariam facere coactus est. Neque ea contenti insolentia Barbari, Transpadanas Italiae civitates cacde fimiliter
atque incendiis pessundant, nihil sacri prophanique habentes. Ludovicus Bisonis, quum pulso in Bavariam
Berengario, Italiam sibi securus videretur possidere, exauctoratis copiis, Veronae ociabatur. At Veronenses,
Berengario addicti, citatis eum nunciis e Bajoaria accersunt, qui contracto undecunque exercitu, nocturna
irruptione improvidum oppressit Ludovicum, eumque regno pariter oculisque privavit. Ita Berengarius, quaesito
tot infaustis praeliis dominio, per solam aemuli desidiam potitus, atque exinde Italicus Imperator salutatus est.
Sub haec Leo, Graecorum Imperator, a Nicolao Patriarcha ob quartas nuptias, prolis causa masculae initas, sacris
prohibetur, multisque, ut in gratiam reciperetur, precibus frustra connixus, pellit sede obstinatum antistitem,
atque in monasterium quoddam deportandum cuat. Suffectus Nicolao Euthymius Syncellus, vehementer obstitit,
ne regio diplomate tertii quartique matrimonii libertas sanciretur. At Deus benedixit Augusti Leonis conjugio, ac
Zoe filium ei ex voto, nomine constantinum peperit, imperii deinde aviti potitum.
Caeterum Samonas Saracenus, opum quam Christianismi amantior, collectis, quos paraverat in aula, thesauris,
fugam molitur ad populares suos, sed retrahitur a Constantiono Duca, Convictusque perfidiae, custodiae
mancipatur. Reconciliatus postmodum leoni, familiarius uso transfuga, machinatur Constantino, ac familiae ejus
perniciem, Saracenis interea Tauromenium Siciliae, Lemnum Insulam, et thessalonicam urbem expugnantibus.
Mox vero nimia familiaritas contemptum Leonis peperit Barbaro. Cum Eunuchi cujusdam sibi suspecti exitium
non impetraret, omnia ex arbitrio suo decerni suetus famosum de Imperatore libellum spargit, proditusque a
conscio quodam, exilii damnatur. Ita Leo varie gesta per XXV annos Graecorum Republica, ventris morbo
contabuit, Alexandro fratri suo tutela Constantini parvuli commendata. Alexander annua administratione in omni
deliciarum ludorumque genere functus, cum jam castrare moliretur
244

