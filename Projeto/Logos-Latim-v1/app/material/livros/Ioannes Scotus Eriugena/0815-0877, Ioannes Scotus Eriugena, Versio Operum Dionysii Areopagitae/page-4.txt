INCIPIUNT LIBRI SANCTI DIONYSII AREOPAGITAE, QUOS JOANNES IERUGENA
TRANSTULIT DE GRAECO IN LATINUM, JUBENTE AC POSTULANTE REGE CAROLO
LUDOVICI IMPERATORIS FILIO

2

DE CAELESTI IERARCHIA

SANCTI DIONYSII AREOPAGITAE LIBER PRIMUS DE CAELESTI IERARCHIA
INCIPIUNT CAPITULA LIBRI PRIMI
LIBER SANCTI DIONYSII AREOPAGITAE, EPISCOPI ATHENARUM, AD TIMOTHEUM, EPISCOPUM
EPHESIORUM.
Epigramma in beatum Dionysium de caelesti Ierarchia.
Angelicae sapientiae fulgores multos projecisti hominibus, manifestasti videre animo compositam
pulchritudinem.
Compresbytero TIMOTHEO DIONYSIUS presbyter de caelesti Ierarchia.
Lumine siderio Dionysius auxit Athenas
Areopagites, magnificusque σοφός,
Primo commotus Phoebo subeunte selena,
Tempore, quo σταυρω fixus erat Dominus.
Mox et conversus, mira stupefactus eclipsi,
Consequitur gaudens Jerothea ducem.
Qui mox edoctus, praeclarus namque magister,
Pneumatis excelsi fonte renatus erat.
Nec mora; perfulgens caelestis luce sophiae
Άτθιδα edocuit, de quibus ortus et est.
Namque ferunt Paulum, qui Christum sparsit in orbem,
Ipsi felices imposuisse manus.
Ast mox perfectus, doctoris symmachus instans
Rexit Κεκροπίδας pervigil αρχιερεύς
Alta dehinc volitans Paulum super astra secutus,
Empyrei caeli tertia regna videt.
Suspicit ac Seraphim primos, sanctosque Cherubim,
Aetheriosque Thronos, quo sedet ipse Deus.
Post hos Virtutes, Dominatus, atque Potentes
Agminibus sacris enitet ordo sequens.
Άρχων αρχαγγελων τε χορων αγγελων τε τηλαυγων
Mentibus uraniis tertia τάξις inest.
Hos igitur numeros, terno ter limite septos,
Praedicti Patris mystica dicta docent.
INCIPIT LIBER DE CAELESTI HIERARCHIA.
CAPITULUM PRIMUM. Quomodo omnis divina illuminatio secundum bonitatem varie in praevisa proveniens
manet simpla, et non hoc solum sed et unificat illuminata.
4

