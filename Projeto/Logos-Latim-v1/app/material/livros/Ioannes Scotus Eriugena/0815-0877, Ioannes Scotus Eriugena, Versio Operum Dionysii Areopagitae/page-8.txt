habentes, et ditissime sanctae repleti claritatis, omnimo suum superexcellens lumen in eos, qui digni sunt lumine,
supervehere: perfectores vero, tanquam praeceptores perfectivae traditionis, perficere perficiendos sacratissima
doctrina per inspectorum sacrorum scientiam. Non ergo unusquisque Ierarchicae dispositionis ordo secundum
propriam analogiam reducitur ad divinam cooperationem, illa perficiens gratia et Deo data virtute, quae
thearchiae naturaliter et supernaturaliter unita sunt, et ab ea superessentialiter acta, et ad possibilem Deum
diligentium animorum imitationem ierarchice manifestata.
CAPITULUM IV. Quid significet angelorum cognominatio.
Igitur Ierarchia hac quid sit, ut aestimo, bene a nobis definita, angelicam Ierarchiam consequenter laudandum, et
mirabiles ejus in eloquiis formarum facturas supermundanis oculis intuendum, ut ascendamus in
deiformosissimam eorum simplicitatem per mysticas reformationes, et simul omnis ierarchicae scientiae
principium laudabimus in divinitus praefata religiositate et teletarchicis gratiarum actionibus. Primum simul
omnium illud dicere verum, ut bonitate universali superessentialis thearchia, eorum quae sunt, essentias
substituens, ad esse adduxit. Est enim hoc omnium causae, et super omnia bonitatis proprium, ad communionem
suam ea, quae sunt, vocare, ut unicuique eorum, quae sunt, ex propria definitur analogia. Omnia igitur, quae
sunt, participant providentiam, ex superessentiali et causalissima divinitate manantem. Non enim fortassis essent,
nisi eorum, quae sunt, essentiam ex principio assumerent. Existentia igitur omnia esse ejus participant; esse enim
omnium est super esse divinitas: viventia autem eadem super omnem vitam vivifica virtute: rationalia et
intellectualia eadem super omnem et rationem et intellectum per se perfecta et anteperfecta sapientia.
Clarumque, quia circa eam illae essentiarum sunt, quaecunque innumerabiliter ab ea acceperunt. Sanctae ergo
caelestium essentiarum dispositiones super ea, quae tantum sunt, et irrationabiliter viventia, secundum nos
rationalia ierarchicae traditionis participatio factae sunt. Invisibiliter enim in divinam imitationem seipsas
reformantes, et ad thearchicam similitudinem supermundane aspicientes, et formare appetentes intellectualem
suam speciem, copiosiores pulchre habent ad eam communiones, adtendentes quidem sunt [omnem vitam. Ipsae
ergo sunt primo et innumerabiliter ], et semper ad summum, quantum fas, in confirmatione divini et inflexibilis
amoris intentae, et principales illuminationes immaterialiter et pure recipientes, et ad ipsas ordinatae, et
intellectualem habentes omnem vitam. Ipsae ergo sunt primo et innumerabiliter in participatione Dei factae, et
primo et multipliciter manifestatrices divinae occultationis. Propterea et ultra omnia cognominatione angelica
selectim dignae factae sunt, eo quod primo in seipsas edunt divinam illuminationem, et per se in nos deferunt,
quae supra nos sunt, manifestationes. Siquidem, ut theologia ait, per angelos nobis donatae sunt, et gloriosos
quoque ante legem nostros patres angeli ad divinum reducebant, quod agendum introducentes, et ad rectam
veritatis viam ex errore et vita immunda reducentes, aut ordines sacros mysteriorum supermundalium, aut
occultas visiones, aut divinas quasdam antepraedicationes prophetice revelantes. Si autem quis dixerit, et inde
immediate fuisse quibusdam sanctorum theophanias, discat et hoc sapienter ex sacratissimis eloquiis, quomodo
hoc quid et quale est Dei occultum, nemo vidit neque videbit. Theophaniae autem sanctis factae sunt secundum
praedictiones a Deo per quasdam sacras videntibus proportionalium visionum manifestationes. Ipsa igitur
sapientissima theologia visionem illam, quae in ipsa est descripta, revelavit divinam, quasi in forma informium
similitudinum, ex videntium in divinum reductione, pulchre vocari theophaniam, quasi per ipsam ex videntibus
divina facta illuminatione, et quid divinorum ipsis mire perdocentibus. Has autem divinas visiones gloriosi patres
nostri eruditi sunt per medias caelestes virtutes. An non et sacram legislationem eloquiorum traditio velut per se
quidem dicit ex Deo Moysi donatam, ut etiam nos vere doceat, divinos eam esse et sacros characteres? Docet
autem et hoc sapienter theologia, per angelos eam in nos provenire, tanquam divino legali ordine illud legaliter
ponente, hoc est, per prima secunda in divinum reduci. Etenim non solum et in superpositis et subjectis animis,
sed et in aeque potentibus ipsa lex definitur superessentiali omnium ordinationis principio, hoc est, per
unamquamque Ierarchiam primas et medias et ultimas esse et ordinationes, et virtutes, et minorum esse
diviniores doctores et manuductores, in divinam adductionem et illuminationem et communicationem. Video
autem, quia et divinum Christi humanitatis mysterium angeli primum docuere, deinde per ipsos in nos scientiae
gratia descendit. Sic ergo divinissimus Gabriel Zachariam quidem summum sacerdotem mysteria edocuit, hoc
est, prophetam fore ex ipso contra spem gratia divina nasciturum puerum divinitus et salutariter mundo
manifestandae virilis Jesu divinae operationis. Mariamque quomodo in ipsa foret divinum ineffabilis divinae
formationis mysterium. Ast alius angelorum Joseph erudiebat, quomodo vere implerentur divinitus promissa
progenitori David. Alius vero pastores, tanquam multorum reditu et silentio conversos evangelizavit, et cum eo
multitudo exercitus caelestis illam valde laudabilem tradebant his, qui in terra sunt, doxologiam. Respiciamque
ad excelsissimas eloquiorum luminis apparitiones. Video enim, quoniam et ipse Jesus, supercaelestium
essentiarum superessentialis essentia, ad id, quod secundum nos est, immutabiliter veniens, non resilit sub se et
militari et electa humana bona ordinatione, sed obediens subditur Patris et Dei per angelos dispositionibus. Et per
8

