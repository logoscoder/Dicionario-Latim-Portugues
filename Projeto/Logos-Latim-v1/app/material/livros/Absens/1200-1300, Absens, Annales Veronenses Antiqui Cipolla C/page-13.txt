103. .MCCXLVII. Imperatores.
[A] Hoc etiam mense obierunt Pecorarius de Mercatonovo et eius uxor, stantes in Montezambano.
104. .MCCXLVII. Imperatores.
[A] ¶ Huius autem temporibus Iohannes de Scanarola et tres sui socii, quorum duo erant Tarvisi,
unus Mantuanus, capti fuerunt, qui necem domini E. de Romano tractabant. fuit, quod dictus
Iohannes examinabatur de proditione ipsa, coram domino Henrico de Egna potestate Verone,
videns idem Iohannes quod non potuebat mortem fugere, cultello devaginato, eum dominum
Henricum potestatem percussit et acriter in capite vulneravit, propter quam vulnerationem idem
Iohannes cessus gladio et extra civitatem in fossatis per cesas ad lupos et canes deputatus ad
comedendum. vixit idem dominus Henricus paucos dies et obiit de vulneratione ipsa in
carneprivio. fuit vir iste omni probitate et scientia laudandus, yllari vultu, facundus in sermone,
vixit .XXXI. annis, .IIII°. mensibus, diebus .XV., et sepultus est in maiori ecclesia Verone, in
curte ziminterii, in magna archa rubea, cum capitello supra.
105. .MCCXLVIIII.

Imperatores.

[B] Hoc anno, mense augusto, dominus E. de Romano, regens Marchiam, obsedit Deionum Este
terram marchionis Azonis, et ipsum Deionum pluribus hedificiis trabucari fecit per milites et
populares de Verona, Padua et Vicencia et eorum districtus, et dirupto palacio et castro toto,
excepta turri, qui ipsum castrum defendebant, timentes renderunt ipsum dominio ipsius domini E.
de Romano. et in sequenti anno, castra Zerri et Calaoni sibi acquisivit.
106. .MCCL.

Imperatores.

[B] ¶ Hoc anno, mense decembrio, obiit Fridericus imperator in Apulia, in civitate Melatii.
107. .M°CC°LI°. Imperatores.
[B] ¶ Hoc tempore, .VI°. intrante octubrio, dominus E. de Romano conduxit Conradum filium
Friderici imperatoris de Alimania in Verona ad Sanctum Zenonem et pons factus est ad vadum
Beorarie et Ripam Sachy. postea ivit ultra Mencium ad coloquium cum Cremonensibus et
reversus Veronam. Post hec, die lune .IIII°. decembris eum securum duxit cum sua curia ad
portum Latexane et ibi transfectavit in regnum Apulie et infra * * periit veneno, cum patre
sepellitur.

