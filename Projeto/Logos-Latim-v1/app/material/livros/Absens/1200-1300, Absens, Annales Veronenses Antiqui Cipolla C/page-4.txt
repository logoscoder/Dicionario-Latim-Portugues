[A] ¶ Hoc, Alexander papa fuit Ferrarie et Veneciis, et Grimerius fuit potestas Verone.
30. .MC. octuagesimo .IIII. Pontefices.
[A]

¶ Hoc, die mercurii .VI. intrante iunio, combusta est Moneta de Foro, et alia loca multa.

31. .MC. octuagesimo .IIII. Imperatores.
[A] ¶ Hoc, dominus Thomaxinus obiit.
32. .MC. octuagesimo .V. Pontifices.
[A] ¶ Papa Lucius obiit Verone, in maiori ecclesia Verone iacet.
33. .MC. octuagesimo .V. Imperatores.
[A] ¶ Hoc, secundo kalendas madii, redifficata est Crema ab eodem F. imperatore.
34. .MC. octuagesimo .VII. Imperatores.
[A] ¶ Hoc tempore capta est terra de Ultra Mare a Salandino.
35. .MC. octuagesimo .VIII. Pontifices.
[A] ¶ Clemens natione Romanus sedit annos .III., menses .II.,
dies .IX.
[B] Hoc anno, .X. iunio, fuit prelium inter Veronam et Ferrarienses apud Fratam, in quo omnes
Ferrarienses fere capti sunt. eodem tempore Turisendus maior obiit.
36. .MC. octuagesimo .VIII. Imperatores.
[B] ¶ Imperator Fridericus, paccato imperio, cum filio suo Friderico duce Suevorum et magno
procerum et aliorum comitatu, Terram Sanctam visitavit, sed cum eadem die lavaretur in flumine,
peiit. et dictus filius eius exercitum strenue rexit. sed ipse in brevi obiit, et in ecclesia Sancte
Marie Hospitalis Teotonicorum, quem pater et ipse inchoaverant, sepultus fuit.
37. .MC. octuagesimo .IX. Pontifices.
[B] Hoc anno, .VIII°. die madii, comes Saurus interfectus est a Terrisio et ab aliis ante portam
castri Sancti Bonifacii.
38. .MC. nonagesimo .I. Imperatores.
[B] ¶ Henricus imperat annos .VII. hunc papa Celestinus secundo die papatus sui coronavit. iste
primo anno imperii sui Neapolym obsedit, et tam ipse quam exercitus morbo coacti in
Allamaniam redierunt. sed .IIII°. anno rediens, totum regnum Siciliae optinuit, capto Tencredo,
qui regnum occupaverat, et Margarito rege pyratarum. huic uxor sua domina Constancia
secundum Federicum peperit, qui nunc habenas imperii regit.
39. .MC. nonagesimo .III. Imperatores.

