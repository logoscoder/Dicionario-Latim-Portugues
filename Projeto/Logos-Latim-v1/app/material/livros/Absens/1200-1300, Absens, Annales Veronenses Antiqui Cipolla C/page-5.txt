[B] Saladinus obiit in .MCLXXXXV.
[B] Regasta Verone primo ruit die .XV. iullii in .M°C°LXXXXV.
40. .MC. nonagesimo .VII. Imperatores.
[B] Hoc, obiit Henricus imperator, quem et uxor non multo post sequitur, filium impuberem sub
Ecclesie tutelam relinquens, in quem insurexerunt viri dolosi queque preciosa ipsius diripientes.
Phylipus vero patruus eius, nomine ipsius, Romanorum regnum optinuit, quo a quodam comite
proditione .XII. anno perempto.
41. .MC. nonagesimo .VIII. Pontifices.
[A] Innocentius tertius sedit annos .XVIII. [B] Hic scientia et operibus pollebat. generale
concilium Laterani celebravit, et Perusius obiit, eodem anno. [B] Hoc tempore exercitus Verone
ivit contra Paduanos et E. de Romano.
42. .MC. nonagesimo .IX. Imperatores.
[B] Hoc anno, die .VI°. exeunte iunio, prelium fuit inter Veronenses et Mantuanenses apud
pontem, civitatis Mantue, cuius prelii Veronenses fuerunt victores.
43. .MCCIIII. Imperatores.
[A] ¶ Hoc, die .V. intrante iunio, civitas Verone primitus ivit in rupta, et primitus fuit sturmum in
mercato et Albericus de Faventia, tunc potestas Verone, expulsus fuit, et ignis fuit.
44. .MCCV. Pontifices.
[A] ¶ Hoc tempore devastata est terra Sancti Bonifacii.
45. .MCCV. Pontifices.
[A] Hoc, fuit primitus dominus Aço marchio. Estensis potestas Verone.
46. .MCCVII. Imperatores.
[A] Hoc, in vigilia sancte Marie de mense septembris, pars Monticulorum cum E. de Romano
ascendit castrum Sancti Petri et ibi expulsi fuerunt Monticuli de Verona et ascenderunt in
Gardam.
47. .MCCVIII. Imperatores.
[B] Phylipo interfecto, Otto Saxo genere eligitur et imperat annos .X. hic ab Innocentio papa
coronatus die .IIII°. octubris. iste Otto dum regnum Friderici pupilli invaderet, a papa
excomunicatur et predictus Fridericus Romanorum regnum suscepit. Otto in Saxonia obiit .XII°.
anno ipsius. ordines Predicatorum et Minorum oriuntur.
48. .MCCXII. Imperatores.
[A] ¶ Hoc, Aço marchio et comes Bonifacius defuncti sunt mense septembris.

