1200-1300- Annales Veronenses Antiqui [Cipolla, C]
Edizione:
C. CIPOLLA , Annales Veronenses antiqui pubblicati da un manoscritto sarzanese del secolo
XIII, "Bullettino dell'Istituto Storico Italiano", 29 (1908), pp.7-81.
1. CCCLIX. Imperatores.
[A] ¶ Leo primus, aliter maior, imperavit annos .XVII. [B] Hic Theodoricum filium Theodorici
Veronensis, de quo mira narrantur, obsidem accepit, cum esset .VIII. annorum. hoc tempore
Muromanus, et post eum Severus, invadunt imperium apud Ravennam, quorum uterque
anno .IIII°. occiditur.
2. DLXX. Imperatores.
[A] Iste Alboinus interfectus fuit in civitate Verone ab uxore sua, causa mortis patris ipsius
uxoris, et ibidem, iacet in scala palacii.
3. DLXXXII. Pontifices.
[A] Huius Pelagii temporibus tanta fuit inundatio aquarum Rome, ut Tiberis super muros urbis
flueret et multas regiones occupavit, et multitudo serpentium cum ingenti dracone in mare per
Tiberim descendit, et post maxima pestilentia Romanam urbem invasit, que vocatur inguinaria.
eodem tempore fuit aque diluvium in finibus Veneciarum et Ligurie seu cunctis regionibus
Ytalie, quale post Noe tempora creditur non fuisse. facte sunt lavine possessionum seu villarum,
hominumque pariter et animantium magnus interitus. destructa sunt itinera et vie dissipate. tunc
Athesis fluvius excrevit, ut circa bassilicam Beati Zenonis, que extra Veronensis urbis muros sita
est, usque ad superiores fenestras aqua pertingeret, licet, sicut beatus Gregorius post papa
scripsit, in eadem basilica minime introivit. urbis quoque eiusdem Verone muri ex parte aliqua
eadem sunt inundatione subrupti. facta est hec inundatio sextodecimo kalendas novembris. sed
tante coruscationis tonitrua fuerunt, quante vix fieri estivo tempore solent. post duos quoque
menses eadem (sic) urbis Verone magna pars incendio concremata est.
4. MLXXX[X]VIIII. Pontifices.
[A] ¶ Hoc tempore capta est civitas Ierusalem a Paganis.
5. .M. nonagesimo .VI. Pontifices.
[A] ¶ Cometa stella apparuit. his temporibus capta est civitas
Antiochia a Christianis.
6. MC. Pontifices.
[A] Pascalis secundus sedit annos .XVIII., m. .V., d. .VII., et obiit Bonifacius pater comitisse
Matilde.
7. MCXII. Imperatores.
[A] ¶ Hoc tempore famis valida fuit.

