[A] ¶ His temporibus, die veneris secundo intrante iunio, Fridericus serenissimus imperator
Veronam venit et secum duxit elespantem. ¶ Eodem mense venit Conradus eius filius res
Alimannie et venerunt imperator Constantinopolitanus, dux Marani, dux Carinthie. ¶ Penultimo
autem die ipsius mensis venit dux Austrie, qui superbus venit et humiliatus factus. expave recessit
propter conflictum etiam habitum inter iniquos Teutonicos Austrie et Veronenses. Curia
imperatoris remansit et in Lombardiam perrexit directo itinere et congregato exercitu, de mense
octubri perrexit in territorio Mediolanensi, destruendo villas et possessiones.
97. .MCCXLV. I

mperatores.

[A] ¶ Eodem anno, mense septembrio, dominus E. de Romano acquisivit castrum Mestrensium et
castrum Anuali.
98. .MCCXLVI. I

mperatores.

[A] ¶ Hac tempestate F. augustus Romanum imperium felici sorte regebat. surexerunt contra eum
iniqui prodictores Iacobus de Morra, Tebaldus Francigena et alii magnates sue curie, quos ipse
tamquam filios tenebat; quorum maior pars capta fuit et variis tormentis mortem suscepit,
videlicet quod quidam fuerunt cecati, quidam suspensi et alii scoriati et alii combusti et alii per
medium fissi.
99. .MCCXLVII.

Pontifices

[A] ¶ Hoc anno, in festibus Nativitatis Domini, surexerunt in civitate Verone iniqui, qui capti
fuerunt, et patibulo positi prodicionem manifestaverunt, et sic plures ipsorum occasione patibuli
perierunt morte, et alii in carceribus reservantur, et ex ipsis decapitati fuerunt in platea mercati
Verone Bonaventura et Bongarellus de Scalis, Petrus Gallus et Deodatus fratres de Bençis,
Corberarius de Lendenaria et Ubertus Gantisacus, die lune .XV. aprilis.
100. .MCCXLVII. Pontifices.
[A] ¶ Hoc tempore, mense madio, irruit Podium et Regastam a scala pergente ad ripam Atesis
usque ad domum maledictionis. ¶ Hoc etiam mense castrum domini E. de Romano inceptum fuit,
[B] sive palacium iuxta Athesim a Sancto Rustico.
101. .MCCXLVII. Pontifices.
[A] ¶ Huius tempore facta fuit prodicio Parme et data fuit ipsa civitas nunctio summi pontifficis
et Logombardis rebellibus imperatoris F. et tum ipse imperator secundo iulii cum exercitu suo
convenit in obsidione Parme et edifficavit Victoriam civitatem, [B] et monetam parvam et
magnam de Victorinis ibi constituit fieri, et tandem Parmenses cum Gregorio de Montelongo
legato inde eum expulerunt et Victoria destructa carocium Cremonensem, cum omnibus aliis
rebus expoliaverunt, et multos occiderunt et ceperunt, et paulo post Cremonenses carrocium
Parmensem abstulerunt. tunc dominus E. de Romano Marchiam Veronensem regebat.
102. .MCCXLVII. Imperatores.
[A] In ¶
isto anno, de mense februarii, obiit altegravus de Doroc, qui positus fuerat per
summum pontifficem loco imperatoris F. [B] et quidam comes Alimagne ei substitutus, qui in
bello perimitur.

