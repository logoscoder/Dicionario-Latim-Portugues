49. .MCCXIII. Pontifices.
[A ¶ Hoc, vigilia beati Martini, reversi sunt Monticuli in civitatem Verone.
50. .MCCXIII. Imperatores.
[A] Hoc, die secundo intrante iunio, fuit prelium inter Cremonenses et Mediolanenses apud
castrum Leoni.
51. .MCCXVI. Pontifices.
[A] ¶ Honorius tercius sedit annos .XI. [B] Hic Fridericum coronavit. et in diebus suis pacem
fovit.
Rome obiit, in ecclesia Sancte Marie Maioris quiescit.
52. .MCCXVI. Imperatores.
[A] ¶ Hoc tempore, in mense octubris, regina de Apulia venit Veronam.
53. .MCCXVIII. Pontifices.
[A] ¶ Hoc, die .XV. exeunte madio, palacium Veronense combustum fuit et Açolinus Bononiensis
potestas Verone tunc expulsus fuit, et Ruffinus de Capite Pontis ellectus fuit potestas.
54. .MCCXVIII. Imperatores.
[A] ¶ Hoc tempore, .XIIII°. die exeunte madio, imperator Oto obiit. eodem anno, mense iunio,
Christiani in obsidione Damiate convenerunt.
55. .MCCXX. Imperatores.
[B] Fridericus imperator primo die coronationis sue, qui fuit .VIIII°. exeunte novembri, leges
optimas condidit, Hospitali Allemanorum. multa privilegia optinuit, Sarracenos in Sicilia
perdomuit, diviciis, potencia et filiis pre ceteris imperatoribus effloruit. prima eius uxor domina
Constantia, filia regis Aragonum, fuit, de qua regem Henricum genuit. qua defuncta, dominam
Ysabellam, filiam regis Iohannis, qui regnum Ierosolimitanum regebat, una cum eodem regno
accepit, de qua filium Conradum suscepit; qua sublata de medio, alteram dominam Ysabellam,
filiam regis Anglie, accepit, de qua filium Karolum et filiam suscepit. multa et magnifica fecit, ut
infra sunt notata, et .XXXI. anno coronationis sue obiit in Apulia.
56. .MCCXXI. Imperatores.
[A] ¶ Hoc, de mense septembris, obiit dominus Lambertus Buvalelli potestas Verone.
57. .MCCXXII. Pontifices.
[A ¶ Hoc, die .X. exeunte aprili, dominus Albericus de Romano uxorem duxit et fuit cum ea in
domo comitisse Sofye.
58. .MCCXXII. Imperatores.

