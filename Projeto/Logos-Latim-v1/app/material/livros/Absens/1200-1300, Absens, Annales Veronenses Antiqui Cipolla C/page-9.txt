[A] ¶ His temporibus, mense augusto .X. exeunte, fuit prelium inter comitem Tirolensem et
comitem Ultimi, cuius prelii comes de Tiralo habuit victoriam et captus fuit comes Ultimi et eius
milicia cum eo et multi fuerunt mortui; in pratis Arcolonge prope Bulçanum fuerunt hec.
73. .MCCXXXV. I mperatores.
[A] ¶ Hoc etiam tempore, die secundo exeunte aprili, pars comitis Verone, de mandato
episcoporum Tarvisini et Regini, venit Veronam, pactum quoque fecit in Campanea Sancti
Michaelis cum parte Monticulorum et Quatuorviginti.
74. .MCCXXXVI. Pontifices.
[A] ¶ Hoc tempore, .XIII. exeunte augusto, Federicus imperator secundus cum vehementi gloria
et decenti militia ingressus est civitatem Veronam, obviam exeuntibus militibus cunctis et populo
Veronensi.
75. .MCCXXXVI. Imperatores.
[A] ¶ Die secundo novembris capta est civitas Vicencie a domino imperatore Federico per vim et
tota civitas concremata est. ibi capitaneo rellicto, properavit Tarvisium et acquisivit Connaglanum
et multa alia loca et castella, et sic per Austriam in Germaniam accessit.
76. .MCCXXXVII. Imperatores.
[A] ¶ Hoc, die veneris quarto exeunte novembris, prelium fuit inter imperatorem Federicum et
Mediolanenses apud Curtem Novam, in quo Mediolanenses fuerunt teriti et sconfiti, et ex ipsis
plus duobus milibus interfecti et totidem capti fuerunt. carrocium etiam et potestas Mediolani, qui
erat filius ducis Venetiarum, captus et conductus Cremone fuit.
77. .MCCXXXIX. Pontifices.
[A] ¶ Hoc tempore, die tercio intrante iunio, fuit sol in eclipsi, hora medii diei, et ita obscuratus
fuit quod pene cognoscebantur homines in facie.
His temporibus, .XII. exeunte madio, Albericus de Romano, cum. illis de Camino et aliis suis
coequacibus, armata manu cepit civitatem Tarvisii et sic Tarvisini fuerunt rebelles domino
imperatori, et Iacobus de Morra, tunc pro imperatore potestas, expulsus est, domino imperatore
existente apud Vicenciam. Hoc tempore, mense iunio imperator cum exercitu suo in territorio,
Bononiensi convenit et civitatem obsedit.
78. .MCCXXXIX. Imperatores.
[A] ¶ Hoc, die quinto intrante octubrio, fuit maxima inundacio aquarum in confinibus Germanie,
ita quod flumen Athesis crevit tantum quod ascendit per plateas civitatis Verone, usque ad
angulum palacii. destruxit undique ponctes civitatis et fossatorum, preter pontem Lapidis,
diruitque domos et possessiones per contractam Ynsuli et Sancti Vitalis, et etiam domus universas
existentes super fossatum civitatis a Sancto Zenone Oratorio usque ad basilicam Beati Francisci.
murum quoque civitatis subvertit in duobus locis et cursit largissimo fluctu per contractam
Omnium Sanctorum usque Clevum ecclesie Sancte Lucie.

