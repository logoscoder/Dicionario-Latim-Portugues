[A] ¶ Hoc tempore, die secundo intrante iulio, existente potestate Verone Matheo Iustiniano de
Verona, Phylipus Aleardini de Capite Pontis vulneratus acriter est, cuius vulnerationis causa
Constantinus canonicus, eius frater, repletus furore, cum armata manu insultum fecit contra
partem Monticulorum et Quatuorviginti apud basilicam Sancte Consolatricix, a domo Zagnini de
Iacobo, quare tota civitas Verone comota est, et in sequenti die mercurii pars comitis superata
fuit apud episcopium Verone et multi capti fuerunt et comes Sancti Bonifacii, cum militibus sue
partis, captus fuit, et sic maior pars burgorum civitatis concremati fuerunt et domus destructe
sunt. tunc Salinguerra ellectus fuit pro potestate Verone. ¶ ipso etiam anno Paduani convenerunt
cum carocio in obsidione Ponti et Leniaci, ipsasque villas destruxerunt et incendio combusserunt,
et quamplures milites et pedites ceperunt et in captivitate in Padua tenuerunt, et in sequenti autem
anno, mense augusti, per rectores Societatis Lombardorum pax firmata fuit et facta.
67. .MCCXXXI.

Imperatores.

[A] ¶ Hoc tempore, in mense aprilis, Mediolanenses cum quibusdam civitatibus Lombardie,
convenere in obsidione Glavaxi, terre marchionis Montisferrati, sicque obsiderunt eam tam diu
quod victualia defecerunt defendentibus eam terram. demum redd[id]erunt se et locum
Mediolanensibus.
68. .MCCXXXII.

Pontifices.

[A] ¶ Hoc tempore, mense aprilis, concordium factum est inter imperatorem Fredericum et
Veronenses et vocatus potestas Verone dominus Guilielmus de Persico. [A] ¶ In istis temporibus
imperator fuit Ravenna et transfetavit et ivit in Aquilegiam ad coloquium cum suo filio Henrico
rege, et tunc dominus Thomaxius de Brandiço et Petrus de Vigna nuncii domini imperatoris pro
eo venerunt Veronam.
69. .MCCXXXII.

Imperatores.

[A] ¶ Hoc tempore Paduani simulque Vicentini, cum militibus patriarche, convenerunt in teritorio
Verone et destruxerunt Bonadicum villam et castrum, et obsiderunt Rivaltam eamque habuerunt
sub nomine pacti. Mantuanenses vero, cum quibusdam partis comitis, combuxerunt Insulam
Comitum et universas villas Zosane, quas voluerunt, interim conflictum habuerunt cum domino
E. de Romano et milicia Veronensi apud Opedanum et, sic plures ipsorum Mantuanensium et
partis comitis mortui et capti fuerunt et Iohannes Enganamaioris mortuus est tunc.
70. .MCXXXIII.

Pontifices.

[A] ¶ Hoc tempore, die Veneris Sancti, noctu, adveniente die sabati, secundo intrante aprile, ignis
fortuitu casu combuxit castrum Calderii, in quo ducenti inter viros et mulieres et infantes
combuxerunt. relicto castro ipso Veronenses ipsum muniri et warniri contra comitem et eius
partem fecerunt, domino Gerardo de Saumis legato imperatoris F. pro eo in Verona existente.
71. .MCCXXXIV. Imperatores.
[A] Hoc, de mense madii, Mantuanenses et Brixienses, cum carociis et totis viribus, cum exercitu
congregato, convenerunt in territorio Verone, in loco Paquare, et destruxerunt magnam partem
villarum districtus Verone, tunc in Verona existente et domino comite Girardo nuncio
imperatoris, cum multis militibus . . .
72. .MCCXXXV.

Pontifices.

