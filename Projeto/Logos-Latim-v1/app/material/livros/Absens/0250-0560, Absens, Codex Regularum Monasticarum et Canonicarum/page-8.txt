hodierna Scotia notum coenobium de Kil-Ruel a sancto Regulo cum reliquiis sancti Andreae apostoli in Scotiam
veniente erectum circa annum 369, et ideo Cella Sancti Reguli olim nuncupata. Deinde sanctus Palladius ad
exstinguendam Pelagianam haeresim apud Scotos grassantem a sancto Coelestino papa missus, circa annum 428
per se suosque discipulos Ternanum et Servanum varia monasteria condidit. Cirea ea quoque tempora omnino
certum est, sanctum Niniam vel Ninianum sancti Martini discipulum Candidae Casae in hodierna Scotia
episcopum, ibidem ex lapidibus albis nobile construxisse monasterium, unde et nomen hoc (Candidae Casae)
traxit, teste Ven. Beda, sanctus [0405D] Servanus circa annum Christi 440 ad borealem Forthae fluminis ripam
celebre Culrosense condidit coenobium, ex quo prodiit sanctus Kentigernus primus Glasquae episcopus, eximius
vitae monasticae propagator, cujus monasterii Ordinem monasticum inter Additamenta ad hunc Codicem
collocavimus. Sanctus Patritius Hiberniae apostolus Britannoduni in Scotia natus, priusquam Hiberniae
apostolatum subiit, jam in patria sua apud Britannodunum monasteria aliqua erexit, quorum rudera et situs
etiamnum apparent ab ipso sancto denominationem habentia, prout testatur Kil-Patrick, id est cella Patritii, et
iterum sedes sancti Patritii. Dein postquam sanctus Columba non Columbanus, Scotorum monachorum
patriarcha anno 565 Jonam insulam a Congallio Scotorum rege obtinuerat, et celebre Hyense coenobium
construxerat, per Scotorum et Pictorum regna institutum monasticum maxime floruit, referente in sua Historia
Ecclesiastica ipso Ven. Beda. Ex Hyensi siquidem monasterio sanctus Oswaldus Northumbrorum, sive
Anglorum borealium rex, ad subditos suos in fide Christiana instruendos evocavit sanctum Aidanum et socios
suos Scotos, qui episcopus Northumbriae declaratus Lindisfarnense coenobium condidit, atque in omnibus aliis
ecclesiis vitam monasticam instituit juxta Scotorum rigidam disciplinam. Similiter circa annum 590 sanctus
Columbanus [0406D] cum monachorum turma in Gallias secedens, Luxoviense apud Burgundiones erecto
monasterio vitam monasticam insigniter propagavit, Scoticarum suarum traditionum acerrimus vindex, uti ex
ejus Regula et Poenitentiali in hoc Codice exhibita constat. Sanctus quoque Maurus, sancti Benedicti discipulus,
etiam ante medium hujus saeculi constructis monasteriis apud Gallos Benedictinam disciplinam ubique
introduxit, cui tandem, ut pote discretissimae rigida Scotorum religio lubentissime cessit. Omnes etenim illi Scoti
et Angli monachi, qui cum sancto Wilibrordo et sancto Bonifacio Germanorum apostolo ad convertendos
Frisones et Saxones in Germaniam venerunt, cum ipsa Christiana religione apud tunc barbaras illas nationes,
monasticam sancti Benedicti Regulam introduxerunt, erectis coenobiis amplissimis, et introductis ubique in ipsas
cathedrales ecclesias Benedictinis monachis. EDIT. GERM. , qui peragratis Gallia atque Italia, insulisque
Tyrrheni Maris, cum in juventute sanctum Martinum vidisset, [0405A] et sancto Germano Antissiodorensi
praeceptore usus esset, missus postea a sancto Coelestino papa ad convertendos Hibernos anno Christi 431,
monasteria ibi plurima instituit, ut ex antiquis monumentis Usserius docet, obiit sanctus Patritius anno 49. David
Menarensis episcopus nobile monasterium construxit. Monasterii Benchorensis meminit Beda. Sanctus
Columbanus Armaccanum et Tyrrhense monasteria fundavit anno 565: haec erant in Hibernia et Britanniae illa
parte, quam non occupaverant Anglo-Saxones, ad quos deinde ipsos monasticum institutum simul cum
Christiana religione penetravit, magnis et paribus utriusque incrementis. Sanctus Augustinus monachus et
monasticarum Regularum peritus, missus deinde a sancto Gregorio Magno in Angliam, monasticam ibi
disciplinam propagavit, Doroverniensi praesertim monasterio fundato, ut auctor est Beda. Apud Northumbros et
septentrionales illius insulae populos sanctus Aidanus vitam religiosam [0405B] induxit. Prodierat hic e schola
sancti Columbani, et in Lindisfarnensi insula monasterium habuit. Haec omnia confirmant celebratae in historiis
illarum gentium dissensiones inter utriusque scholae monasteria varia, praesertim de Paschate ac tonsura: et
videntur per ea tempora monachi in ecclesiis episcopalibus functiones sacras obiisse, quod indicat Beda. Unde
cathedrales Ecclesiae Munster, sive Monasteria vocantur Anglis. De Hispanis, Germania, Dacia, Pannonia,
Sarmatia, caeterisque regnis ac provinciis sigillatim dicere infinitum sit. Exstant historici cujusque, qui plane
doceant, ubicunque Christi religio viguit, etiam regulare institutum floruisse. Porro ubivis gentium viri ascesim
coluere, feminae quoque eos aemulatae pro captu sexus, perfectioni studuerunt: idque vel coenobiis, aut cellulis
clausae, vel in domibus propriis virginitatem Deo sacratam, aut sanctam viduitatem exercentes. Sed de his satis.
[0405C]

CAP. III. â€” Unitas regularis instituti usque ad sanctum Benedictum. Obiter de patria Cassiani.
Ex hactenus dictis de multitudine ubique colentium vitam monasticam in utroque sexu, facile cuipiam
vetera ex praesentibus aestimanti persuadebitur, fuisse primis illis temporibus diversos et certo charactere
discriminatos monachorum ordines, prout postea institutum, praesertim in Mendicantibus, quorum universae,
quamvis late sparsae, familiae sub uno peculiari capite certis et cuique propriis officiis [0406A] ac legibus Deo
militant. Valde fallor, si jam tum primis sex septemve Ecclesiae saeculis iste usus invaluerat. Certe vestigia mihi
quidem non apparent, qui, quocunque intueor, uniformem ubique mona chatus rationem, et facilem ac
promiscuum invicem transitum, mutuumque commeatum professionum et coenobiorum cerno. Orientales
monachi, quando in Occidentem venerant, cum ibi profitentibus religiosam vitam sine discrimine censebantur:
8

