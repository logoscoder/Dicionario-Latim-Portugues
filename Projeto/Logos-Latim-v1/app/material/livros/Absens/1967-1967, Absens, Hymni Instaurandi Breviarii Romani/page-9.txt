8

67
Tempore Adventus - A Dominica I ad diem 16 decembris - Ld.

9

AD CHRISTUM
Vox clara ecce intonat,
obscura quaeque increpat:
1
procul fugentur somnia;
2
ab aethre Christus promicat.
Mens iam resurgat torpida
quae sorde exstat saucia;
sidus refulget iam novum,
ut tollat omne noxium.
E sursum Agnus mittitur
laxare gratis debitum;
omnes pro indulgentia
3
vocem demus cum lacrimis .

Secundo ut cum fulserit
mundumque horror cinxerit,
non pro reatu puniat,
4
sed nos pius tunc protegat.
Summo Parenti gloria
Natoque sit victoria,
et Flamini laus debita
5
per saeculorum saecula .
Auctor ignotus - Saltem saec. X - Metr.

1. pellantur eminus cdd. et edd., omnia Brevv praeter Cist.; sed p. rh. et excedentem numerum syllabarum, qui cantui praesertim nocet, adopt. lect. Brev.
Romani, ut Cist., sensu eandem, ac rhythmo longe meliorem.
2. Ita AH, ac recte iuxta frequentem usum huius ablativi media aetate; quod confirmatur ex intentione auctoris ponendi brevem tertiam syll.; aethere Thes.,
cum syll. excedente; aethra cod. H esset contra intentionem scriptoris.
3. Absentia assonantiae in his duobus vv. (-a, -is) contra rationem cett., suspicionem interpolationis inducit; eo magis quod 3 a syll. apparet longa: pro, demus.
4. pius nos Thes., AH, Praed., Vat., sed contra rationem metricam auctoris.
5. Hanc doxol. sumpsimus ex h. Adesto, Sancte Spiritus Alfani Salernitani (PL, CXLVII, 1226), ut servaretur consonantia quae in cett. str.

9

