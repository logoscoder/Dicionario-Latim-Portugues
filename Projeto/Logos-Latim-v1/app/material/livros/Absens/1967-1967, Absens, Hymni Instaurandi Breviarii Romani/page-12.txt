14

70

Tempore Adventus - A die 17 decembris - Ld.

15

AD CHRISTUM
Voces prophetarum sonant,
venire Christum nuntiant,
redemptionis praevia,
1
qua nos redemit, gratia.
(5) Hinc mane nostrum promicat
et corda laeta exaestuant,
cum vox fidelis personat
praenuntiatrix gloriae.
(9) Adventus hic primus fuit,
punire quo non saeculum
venit, sed ulcus tergere,
salvando quod perierat.
(13) At nos secundus praemonet
adesse Christum ianuis,
2
sanctis coronas reddere
caelique regna pandere.
(17) Aeterna lux promittitur
sidusque salvans promitur;
iam nos iubar praefulgidum
4
ad ius vocat caelestium.

3

(21) Te, Christe, solum quaerimus
videre, sicut es Deus,
ut perpes haec sit visio
5
perenne laudis canticum .
(25) Sit, Christe (

ix).
A. ignotus â€” Saec. incerto - Metr.

Ex Brev. Gothico, h. Gaudete flores martyrum, in festo ss. Acisli et Soc. Mart., quod colebatur d. 17 dec. Omissae sunt, tum ad brev., tum propter
aliquam difficultatem constructionis et interpretationis, 3a et 8a str.; 1a vero, quia respicit ss. Martyres.
1. cum AH.
2. addere Thes.
3. refulgidum Thes.
4. vocet edd.; sed cum agatur de iure iam exstante, melius videtur in modo indicativo.
5. ut laeta nos haec visio / evellat omni tartaro edd., quod mut., tum quia non congruum videtur quod effectus visionis Christi in caelo reponatur in ereptione a
tartaro, tum quia non bene intellegitur illud omni, tum denique ad melius claudendum h. et praeparandam doxol. post omissionem ultimae str. Poterat etiam
proponi: ut laeta nos haec visio / in laudis aptet canticum, vel: ut laeta nobis visio / tuis redundet laudibus.

12

