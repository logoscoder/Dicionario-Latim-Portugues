alphabetico recensuimus. Ceterum ne simus de hac tota dispositione solliciti, quae solum obiter nunc praebetur; cum tempus advenerit, hymnus suo
quisque ordine in breviario disponetur.
77. Quandoque pro una eademque Hora duos proponimus hymnos (litteris A, B signatos), ut sciamus uter lectori magis placeat.
Haec universim dixisse sufficiat; alias animadversiones suis locis adiungemus.
14

B - De uniuscuiusque hymni apparato

78. Suum quisque hymnus fìxum numerum assignatum habet eoque indicatur.
79. In capite textus statim signifìcatur persona ad quam ille dirigitur, vel thema de quo agitur.
80. Versus semper quaterni numerantur, ut facilius dignosci possint atque signari.
81. Littera initialis uniuscuiusque strophae semper maiuscula ponitur, etiam ubi sensus manserit suspensus.
82. Litteris inclinatis imprimuntur vocales quae in cantu elisionem pati debent, et duplae syllabae quae tamquam una computandae sunt.
83. Statim post versus enuntiatur eorum auctor, si notus sit, simul cum aetate compositionis plus minusve certa, et ratio versificationis qua
exstructi sunt, utrum nempe iuxta metri leges an rhythmice tantum.
84. Sequuntur, ubi res ferat, adnotationes quae totum generatim textum respiciant, vel causas electionis eius ostendant.
85. Apparatus autem bibliographicus praecipuos tantum ac recentiores auctores librosque demonstrat, breviaria quoque indicans antiquiora,
quibus, ut novimus, concessum est post reformationem Urbanianam hymnos veteres conservare. Eorum tamen lectiones varias non signavimus nisi
peculiari nobis adiumento essent.
86. Denique notae succedunt, eaedemque quam paucissimae, quae opportunae visae sint ad versus vel vocabula rite explicanda, aut ad alia
declaranda vel suggerenda, quae expolitiori possent hymni substantiae, stilo, venustati prodesse.
87. In fine totius hymnorum corporis, series praebetur doxologiarum quae communiores occurrunt, quarum singuli numeri, ubi necesse sit, in
hymnorum conclusionibus indicantur.
88. Sequuntur tandem complures Indices, ut facillime lector possit tum totius operis materiem ordinemque complecti, tum celebrationes et hymnos
singillatim reperire.
89. Si quid vero desit, si quid mendis vel defectibus laboret, faveat benignus lector labori nostri Coetus indulgere veniamque concedere, quin etiam
suae lumine scientiae nobis quod expedit humaniter illustrare, sententiam suam maxima pandere cum liberiate, hymnos alios, si quos dignos
censuerit, indicare, ut omnia quae fecimus, sumusque facturi, in gloriam Domini cedant, in honorem Ecclesiae et in christianae pietatis augmentum.
ANSELMUS LENTINI
Coetus a studiis VII
Relator

5

