49. Non solum praeterea metricos, sed rhythmicos quoque accepimus, cum probe norint omnes non posse puram pulchramque Latinitatem ad
angustos tantum veterum auctorum limites circumscribi.
50. Etsi autem plerosque ex antiquitate et aevo medio sumpsimus, nonnullos quoque admisimus recentiore aetate compositos, si bonos dignosque
invenimus, etiam ad hoc ut omnia tempora aliquid ad Dei laudes attulisse manifestius appareret.
51. Libenter insuper una cum carminibus perfectiore quadam et implexa structura elaboratis, alia posuimus simpliciore stilo cursuque faciliore
composita: cum hymnis, ex. gr., Ambrosii vel Prudentii vel Pauli Diaconi, etiam Ave maris stella, vel Dulcis Iesu memoria.
52. Immo — quod est novum et multis peritis probatum — pulchras quasdam strophas opportune selectas inseruimus ex sequentiis, quae, uti notum
est, sensuum animi virorem novamque vim laetitiae saepe continent et effundunt.
53. Cum igitur tanta hymnorum copia uti liceret, congruum varietati censuimus atque pietati artique proficuum, ut hymni hebdomadales, ne per
totum annum semper iidem repeterentur, duplici distribuerentur cyclo, ita ut, ex. gr., alii mensibus a maio ad septembrem dicerentur, alii ab octobri
ad februarium.
54. Qui duplex cyclus etiam pro Communi festorum B. Mariae V. proponitur, cum eius hymni saepius repetantur.
55. Eodem ducti iudicio, alios hymnos addidimus Adventui, Quadragesimae ac Tempori paschali.
56. Quin etiam iustum aestimavimus ut praecipua festa de Tempore, de Domino ac de sanctis, hymnis semper tribus praedita essent, si commode
inveniri possent, atque ceteri sancti hymnis et ipsi propriis laudarentur quando illis instructi essent.
57. Maiore quadam necessitate, alios hymnos inveximus ad Officium lectionis; cum enim hoc diurnis quoque horis nunc celebrari queat, ipsi nostri
Consilii Patres iam ab initio statuerunt ut una cum hymnis ad nocturnum tempus se referentibus, alii etiam noviter pararentur qui quavis diei hora
recitari possent.
58. Etiam in Communi Sanctorum quosdam adiecimus, iuxta complurium vota, pro caelitibus Religiosis et Doctoribus.
59. Quin immo aliquando, deficiente hymno proprio vel apto de mysterio aliquo vel de sancto, ut novum componendum curaremus duximus
opportunum.
60. Haec autem maior textuum copia ne sollicitudinem nimii voluminis ingerat; etsi enim "complexive" numerus est auctus, "relative" tamen,
unoquoque die vel tempore vel festo, aut in breviarii libro bipartito vel quadripartito, hymni intra eosdem fere terminos manent qui fuerunt hucusque.
61. Cavendum insuper est ne iudicium de hymnis ad pristinam vel meliorem formam restitutis aut nunc noviter insertis ullo modo turbetur ex eo
quod aures et lingua, diuturna iam consuetudine, aliis sint textibus assuetae, et primis novorum carminum occursibus offendantur. Temporis enim
ususque processu, et intellectus eorum fiet magis perspicuus et auribus sonus ipse iucundior.
62. Huc quidem spectantes, ne novae diffìcultates cantui crearentur, metrorum rhythmorumque typos elegimus illos qui iam usu in breviario
habentur; nempe dimetrum iambicum (ut Lucis creator optime), metrum sapphicum (ut Iste confessor Domini sacratus), asclepiadeum (ut Te Ioseph
celebrent agmina caelitum), tetrametrum trochaicum (ut Pange lingua gloriosi proelium certaminis ; rarius autem trimetrum iambicum (ut Aurea luce
et decore roseo) et tripodiam trochaicam (ut Ave maris stella). Strophae vero sequentiarum habent iam et ipsae suam melodiam, vel facillime
mutuari poterunt a notissimis strophis sequentiae Lauda Sion; ceterum illas Officio lectionis semper assignavimus, quod nusquam fere cantatur, ne a
choris quidem, vel a choris tantum qui peculiari cantus peritia pollent.
9

F - De compositionis unitate

63. Cum ageretur de textibus litteraria arte confectis, in iis apparandis et aptandis, unitati quoque eorum maxime studendum fuit, ut sua quisque
organica compage et cohaerentia eniteret.
64. Quare non solum attendimus ad nativum sententiarum ordinem, quantum fieri potuit, conservandum,
structuram metricam formamque grammaticam prosequendam. Ad hoc pertinet quod secundam vel tertiam
stropharum serie eandem servavimus vel aptavimus; quod hymno metrico numquam doxologiam rhythmicam
sermo dirigeretur, una in hymno et in doxologia a nobis considerata et inspecta sit. Ideo in capite uniuscuiusque
personam ad quam verteretur oratio.
10

sed etiam ad unicam toto hymno
personam grammaticam in integra
adiecimus; quod persona, ad quam
textus vel materiem signavimus vel

G - De doxologiis

65. Iuxta morem aliarum orationum, praesertim autem psalmorum, in hymnis quoque usus iamdiu invaluit doxologiam addendi. At loco uniformis
formulae eodem semper tenore repetendae, ut Gloria Patri, doxologia est hymnis apposita eiusdem structurae quae est in ceteris strophis,
eisdemque modis canenda.
66. Doxologia est saepissime laus SS. Trinitatis simul nominatae, aut singularum Personarum; vel Christi solius, aut cum ceteris Personis designati.
Cum vero aliquod Christi mysterium celebratur, peculiaris additur doxologia quae illud memoret: ex. gr. tempore Paschali, in Epiphania, etc.
67. In hymnis autem de sanctis nonnumquam ita celebratur gloria Dei, ut ipsi quoque caelites vel directe vel in obliquo nominentur. Quod nobis
etiam cordi fuit, praesertim cum carmen integrum ad B. Mariam Virginem vel ad sanctum directo sermone verteretur.
68. Quin immo in omnibus hymnis, unitatis et cohaerentiae gratia, pro doxologia generica ac velut amorpha, propriam ac distinctam, cum fieri
potuit, substituimus.
69. Animadvertendum est insuper doxologiam non necessario, iuxta hymnicam traditionem, haberi ad modum gloriae et honoris, sed etiam
supplicationis; ita quidem ut fere semper mens in conclusione transferatur ad escha-tologicum transitum in aeternae patriae vitam et gloriam; ex. gr.
Te nunc, Redemptor, quaesumus (cf. n. 162).
70. Hinc est quod, ubi postrema stropha indolem prae se ferat quovis modo doxologicam, iustum duximus nullam aliam doxologiam apponere.
71. Aliquid difficultatis quidam fortasse reperiunt in eo quod saepe in doxologia verbum sit adhibetur de attributis quae in Deo sunt, ex. gr. salus,
vita, potestas, virtus, etc. Equidem scimus eruditos esse viros qui velint, ac fortasse recte, Scripturae doxologias ita interpretari ut attributa illa non
optativo modo (είη, γένοιτο), sed indicativo (εστί) de Domino dicantur. Attamen in hymnis, lyricis atque popularibus carminibus, non tam subtili
ratione procedendum esse videtur, praesertim quia illud sit, potius quam "optativum", aestimandum est "affectivum": gaudium nempe exprimit quo
animi afficiuntur in affirmandis et exaltandis illis Dei perfectionibus. Quod ceterum confirmat longissima consuetudo, qua Ecclesia constanter et
ubique eas formulas adhibet, et in frequentissimo Tantum ergo cantari sinit: "salus, honor, virtus quoque / sit et benedictio". Qui hymnus, qui ad
Thomam Aquinatem pertinet (ut fere certum videtur), praestantiori nobis argumento est, cum nemo rigorem theologicum tanto Doctori negaverit.
Totus igitur Coetus noster consensit in illo sit servando, eo magis quod secus non paucae nec parvae mutationes exigerentur: et si illud sit omnino
expungeretur, sententia facile obscurior fieret; si vero illud est pro ipso substitueretur, elocutio evaderet colore et calore deterior.
11
II
12
DE RATIONE HUIUS EDITIONIS
13

A - De hymnorum serie disponenda

72. Quos nunc hymnos proponimus, ita disposuimus ut, habita quidem cycli annualis ratione, ordo teneretur quodammodo logicus et proposito
nostro magis congruus. Ut nempe carmina eiusdem destinationis melius simul conspicerentur eorumque proprietas, diversitas, consonantia facilius
notarentur, hoc pacto eorum successionem definivimus:
73. a) In Ordinario psalterii per annum, posuimus in primis hymnos omnes pro Officio lectionis, quos quidem dispertivimus prout nocturno vel diurno
tempore sunt dicendi; deinde pro Laudibus, Horis minoribus, Vesperis, Completorio; omnes vero iuxta duplicem quoque cyclum distinximus.
74. b) In officiis de Tempore, post consuetam celebrationum seriem attendimus ad cetera Christi festa, inter quae etiam Praesentationem et
Annuntiationem Domini collocavimus.
75. e) Ad "sanctorale" quod attinet, opportunum duximus "Communia" praemittere, cum ipsa veluti praesupponantur si propria non habeantur.
76. d) Sequuntur hymni pro sanctorum festis, ac primo quidem B. Mariae V., dein sanctorum festis quae potiore sollemnitate celebrantur, vel cum
magnis aliis festivitatibus conectuntur (ss. Stephani, Ioannis Ev., etc.), vel cum maioribus eiusdem sancti festis coniunctionem prae se ferunt
(Conversionis s. Pauli, Cathedrae s. Petri, etc.) ; denique pro aliis festis minoribus, quae, auctiori lectoris commodo providentes, ordine sanctorum

4

