6

66
Tempore Adventus - A Dominica I ad diem 16 decembris - O. lect.

7

AD CHRISTUM
Verbum supernum prodiens
1
a Patre summo exiens,
qui natus orbi subvenis
cursu declivi temporis:
(5) Illumina nunc pectora
tuoque amore concrema;
2
audita per praeconia
sint pulsa tandem lubrica.
(9) Iudexque cum post aderis
3
rimare facta pectoris,
reddens vicem pro abditis
iustisque regnum pro bonis.
(13) Non demum artemur malis
pro qualitate criminis,
sed cum beatis compotes
4
simus perennes caelites .
(17) Sit, Christe (

ix).
Auctor ignotus - Saltem saec. X - Metr. (exc. aliqua licentia).

1. olim orig.; sed, si hic v. (qui certe refertur ad Io. XVI, 28) intellegatur de generatione aeterna, olim videtur theologice incongruum; quare mut.
2. audita ut praeconia AH (Vat.) cum pluribus mss., et videtur lectio orig., tum ex verborum consonantia (praeconia-lubrica) ut in cett. vv., tum ex constanti
intentione auctoris ponendi brevem tertiam syll.; audito ut praeconio cett., ex evidenti correctione textus, eo quod non intellexerunt agi ibi de accusativo
absoluto: qui certe ne nobis quidem bene sonat; audita per praeconia proponitur in Thes. IV, 144 ex Mone: quam lect. adopt., quia sensum, metrum et
consonantiam conciliat neque aures offendit.
3. Lectio orig. fere certo haec fuit, ut in cod. K, cum auctor (praeter licentiam in dēclivi) ponat brevem tertiam syll., indulgens etiam saepe hiatibus.
4. caelebs orig.; quod vocab., praesertim in usu ecclesiastico mediae aetatis, idem quoque valuit ac caelestem vitam agens, caeles (cf. Thes. l. Lat., III, 65;
Blaise, Dictionn. latin-français des aut. chrét., ad vocem; F. Arnaldi, Latinitatis Italicae lexicon, ad vocem caeles), vel etiam ab omni sorde peccati mundus; cum
nunc sensus videatur ambiguus, subst.

8

