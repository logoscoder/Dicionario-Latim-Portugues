par. 2. Reliqui omnes, etsi consanguinei, non habent ius matrimonia accusandi, sed tantummodo nullitatem
matrimonii Ordinario vel promotori iustitiae denuntiandi.
Can. 1972. Matrimonium, quod, utroque coniuge vivente, non fuerit accusatum, post mortem alterutrius vel
utriusque coniugis ita praesumitur validum fuisse, ut contra hanc praesumptionem non admittatur probatio, nisi
incidenter oriatur quaestio.
Can. 1973. Soli coniuges ius habent petendi dispensationem super matrimonio rato et non consummato.
CAPUr IV.
De probationibus.
ART. I. De testibus.
Can. 1974. Consanguinei et affines de quibus in can. 1757, par. 3, n. 3, habentur testes habiles in causis suorum
propinquorum.
Can. 1975. par. 1. In causis impotentiae vel inconsummationis, nisi de impotentia vel inconsummatione aliunde
certo constet, debet uterque coniux testes, qui septimae manus audiunt, inducere, sanguine aut affinitate sibi
coniunctos, sin minus vicinos bonae famae, aut alioquin de re edoctos, qui iurare possint de ipsorum coniugum
probitate, et praesertim de veracitate circa rem in controversiam deductam; quibus iudex ad normam can. 1759,
par. 3 alios testes potest ex officio adiungere.
par. 2. Testimonium septimae manus est argumentum credibilitatis quod robur addit depositionibus coniugum;
sed vim plenae probationis non obtinet, nisi aliis adminiculis aut argumentis fulciatur.
ART. II. De inspectione corporali.
Can. 1976. In causis impotentiae aut inconsummationis requiritur inspectio corporis utriusque vel alterutrius
coniugis per peritos facienda, nisi ex adiunctis inutilis evidenter appareat.
Can. 1977. In peritis eligendis, praeter normas in can. 1792-1805 datas, serventur praescripta canonum qui
sequuntur.
Can. 1978. Ad periti munus ne admittantur qui coniuges privatim inspexerint circa factum cui innititur petitio
declarationis nullitatis vel inconsummationis; licet tamen hos tanquam testes inducere.
Can. 1978. par. 1. Ad inspiciendum virum, duo periti medici ex officio deputari debent.
par. 2. Ad mulierem vero inspiciendam duae obstetrices, quae legitimum peritiae testimonium habeant, ex officio
designentur; nisi maluerit mulier a duobus medicis ex officio pariter designandis inspici vel id Ordinarius
necessarium habuerit.
par. 3. Corporalis mulieris inspectio fieri debet, servatis plene christianae modestiae regulis et adstante semper
honesta matrona ex officio designanda.
Can.1980. par. 1. Mulieris inspectionem obstetrices vel periti, seorsum singuli, exsequi debent.
par. 2. Singuli medici vel obstetrices singulas relationes conficiant, intra terminum a iudice praefinitum
tradendas.
par. 3. Potest iudex relationes ab obstetricibus confectas examini alicuius periti medici subiicere, si id
opportunum existimaverit.
Can. 1981. Peracta relatione, periti, obstetrices ac matrona, seorsum singuli, a iudice interrogentur, secundum
articulos a vinculi defensore antea concinnatos quibus ipsi, praestito iuramento, respondeant.
Can. 1982. Etiam in causis defectus consensus ob amentiam, requiratur suliragium peritorum, qui infirmum, si
casus ferat, eiusve acta quae amentiae suspicionem ingerunt, examinent secundum artis praecepta; insuper uti
testes audiri debent periti qui infirmum antea visitaverint.

CAPUT V.
De publicatione processus, conclusione in causa
et sententia.

173

