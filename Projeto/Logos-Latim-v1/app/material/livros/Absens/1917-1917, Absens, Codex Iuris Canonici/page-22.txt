par. 2. Cessat auteni, expleto mandato, revocatione eisdem intimata, renuntiatione a Romano Pontifice acceptata.
Can. 269. par. 1. Legati Ordinariis locorum liberum suae iurisdictionis exercitium relinquant.
par. 2. Licet forte charactere episcopali careant, praecedunt tamen omnibus Ordinariis qui non sint cardinalitia
dignitate insigniti.
par. 3. Si charactere episcopali sint aucti, possunt sine Ordinariorum licentia in omnibus eorum ecclesiis, excepta
cathedrali, populo benedicere et officia divina etiam in pontificalibus, adhibito qumque throno et baldachino,
peragere.
Can. 270. Episcopis qui, ratione sedis, titulo Legati Apostolici decorantur, nullum exinde competit speciale ius.
CAPUT VI.
De Patriarchis, Primatibus, Metropolitis.
Can. 271. Patriarchae aut Primatis titulus, praeter praerogativam honoris et ius praecedentiae ad normam can.
280, nullam secumfert specialem iurisdictionem, nisi iure particulari de aliquibus aliud constet.
Can. 272. Provinciae ecclesiasticae praeest Metropolita seu Arehiepiscopus; quae dignitas coniuncta est cum
sede episcopali a Romano Pontifice determinata vel probata.
Can. 273. Salvo praescripto can. 275-280, Metropolita in propria dioecesi easdem obligationes eademque iura
habet quae Episcopus in sua.
Can. 274. In dioecesibus vero suffraganeis Metropolita potest tantum:
1.o A patronis ad beneficia praesentatos instituere, si Suffraganeus intra tempus iure statutum, iusto
impedimento non detentus, id facere omiserit;
2.o Indulgentias centum dierum, sicuti in propria dioecesi, concedere;
3.o Deputare Vicarium Capitularem ad normam can. 432, par. 2;
4.o Vigilare ut fides ac disciplina ecclesiastica accurate serventur, ac de abusibus Romanum Pontificem
certiorem facere;
5.o Canonicam visitationem peragere, causa prius ab Apostolica Sede probata, si eam Suffraganeus neglexerit;
tempore autem visitationis, potest praedicare, confessiones audire etiam absolvendo a casibus Episcopo
reservatis, de vita et honestate clericorum inquirere, clericos infamia notatos Ordinariis ipsorum, ut eos puniant,
denuntiare, notoria crimina, manifestas et notorias offensas tum sibi tum suis forte illatas, iustis poenis, censuris
non exclusis, punire;
6.o In omnibus ecclesiis, etiam exemptis, Ordinario loci praemonito, si ecclesia sit cathedralis, peragere
pontificalia, uti Episcopus in proprio territorio, populo benedicere, cruce ante se delata incedere, non autem alia
exercere quae iurisdictionem importent;
7.o Appellationem recipere a sententiis definitivis aut interlocutoriis definitivarum vim habentibus, prolatis in
Curiis suffraganeis, ad normam can.1594, par. 1;
8.o Controversias, de quibus in can. 1572, par. 2, in prima instantia dirimere.
Can. 275. Metropolita obligatione tenetur, intra tres menses a consecratione vel, si iam consecratus fuerit, a
provisione canonica in Consistorio, per se vel per procuratorem a Romano Pontifice pallium petendi, quod
significat potestatem archiepiscopalem.
Can. 276. Quare ante pallii impositionem, exeluso speciali indulto apostolico, ipse illicite poneret actus sive
iurisdictionis metropolitanae, sive ordinis episcopalis in quibus, ad normam legum liturgicarum, usus pallii
requiritur.
Can. 277. Metropolita uti potest pallio intra quamlibet ecclesiam etiam exemptam suae provinciae in Missarum
sollemnibus, diebus in Pontificali Romano designatis aliisque forte sibi concessis; nullatenus vero extra
provinciam, etsi Ordinarii loci consensus accedat.
Can. 278. Si Metropolita pallium amittat vel ad aliam sedem archiepiscopalem transferatur, novo indiget pallio.
Can. 279. Pallium neque commodari potest neque donari nec in morte alicui relinqui, sed omnia pallia quae
Metropolita obtinuit, cum eodem sunt sepelienda.
Can. 280. Patriarcha praecedit Primati, Primas Archiepiscopo, hic Episcopis; salvo praescripto can. 347.
CAPUT VII.
De Conciliis plenariis et provincialibus.
Can. 281. Ordinarii plurium provinciarum ecclesiasticarum in Concilium plenarium convenire possunt, petita
tamen venia a Romano Pontifice, qui suum Legatum designat ad Concilium convocandum eique praesidendum.
Can. 282. par. l. Concilio plenario assistere debent cum suffragio deliberativo, praeter Legatum Apostolicum,
Metropolitae, Episcopi residentiales, qui, sui loco, mittere possunt Coadiutorem vel Auxiliarem Apostolici
dioecesium Administratores, Abbates vel Praelati nullius, Vicarii Apostolici, Praefecti Apostolici, Vicarii
Capitulares.
par. 2. Etiam Episcopi titulares, in territorio degentes, si a Legato Pontificio, secundum receptas instructiones, ad
Concilium vocentur, adesse debent habentque suffragium deliberativum, nisi in convocatione aliud expresse
caveatur.
par. 3. Alii ex utroque clero viri, forte ad Concilium invitati, suffragia non gaudent nisi consultivo.
Can. 283. In singulis provinciis ecclesiasticis celebretur provinciale Concilium vicesimo saltem quoque anno.
22

