Can. 2282. Loci Ordinarius nequit clericum suspendere a determinato officio vel beneficio quod in aliena
dioecesi reperiatur; sed suspensio latae sententiae, iure communi irrogata, afficit omnia officia vel beneficia in
quacunque dioecesi possideantur.
Can. 2283. Quae de excommunicatione can. 2265 statuuntur, etiam suspensioni sunt applicanda.
Can. 2284. Si incursa fuerit censura suspensionis quae vetat administrationem Sacramentorum et
Sacramentalium, servetur praescriptum can. 2261; si censura suspensionis quae prohibet actum iurisdictionis in
foro seu interno seu externo, actus est invalidus, ex. gr., absolutio sacramentalis, si lata sit sententia
condemnatoria vel declaratoria, aut Superior expresse declaret se ipsam iurisdictionis potestatem revocare; secus
est illicitus tantum, nisi a fidelibus petitus fuerit ad normam mem. can. 2261, par. 2.
Can. 2285. par. 1. Si communitas seu collegium clericorum delictum commiserit, suspensio ferri potest vel in
singulas personas delinquentes vel in communitatem, uti talem, vel in personas delinquentes et communitatem.
par. 2. Si primum, serventur huius articuli canones. par. 3. Si alterum, communitas prohibetur exercitio iurium
spiritualium quae ipsi, uti communitati, competunt.
par. 4. Si tertium, effectus cumulantur.
TITULUS IX.
De poenia vindicativis.
Can. 2286. Poenae vindicativae illae sunt, quae directe ad delicti expiationem tendunt ita ut earum remissio e
cessatione contumaciae delinquentis non pendeat.
Can. 2287. Ab inflictis poenis vindicativis datur appellatio seu recursus in suspensivo, nisi aliud expresse in iure
caveatur.
Can. 2288. Exceptis poenis degradationis, depositionis, privationis officii aut beneficii, et nisi urgeat necessitas
reparandi scandalum, prudentiae iudicis remittitur, si reus talis sit ut prima vice post vitam laudabiliter peractam
deliquerit, poenae ordinariae per sententiam condemnatoriam inflictae exsecutionem suspendere, ea tamen
conditione ut, si reus intra proximum triennium aliud delictum eiusdem vel alterius generis commiserit, poenam
utrique delicto debitam luat.
Can. 2289. Poena vindicativa finitur eius expiatione vel dispensatione ab eo concessa qui legitimam habeat
dispensandi potestatem ad normam can. 2236.
Can. 2290. par. 1. In casibus occultis urgentioribus, si ex observatione poenae vindicativae latae sententiae, reus
seipsum proderet cum infamia et scandalo, quilibet confessarius potest in foro sacramentali obligationem
servandae poenae suspendere, iniuncto onere recurrendi saltem intra mensem per epistolam et per confessarium,
si id fieri possit sine gravi incommodo, reticito nomine, ad S. Poenitentiariam vel ad Episcopum facultate
praeditum et standi eius mandatis.
par. 2. Et si in aliquo casu extraordinario hic recursus sit impossibilis, tunc ipsemet confessarius potest
dispensationem concedere ad normam can. 2254, par. 3.
CAPUT I.
De poenis vindicativis communibus.
Can. 2291. Poenae vindicativae quae omnes fideles pro delictorum gravitate afficere possunt, in Ecclesia
praesertim sunt:
1.* Interdictum locale et interdictum in communitatem seu collegium in perpetuum vel ad tempus praefinitum
vel ad beneplacitum Superioris;
2.* Interdictum ab ingressu ecclesiae in perpetuum vel ad tempus praefinitum vel ad beneplacitum Superioris;
3.* Poenalis translatio vel suppressio sedis episcopalis vel paroecialis;
4.* Infamia iuris;
5.* Privatio sepulturae ecclesiasticae ad normam can. 1240, par. 1;
6.* Privatio Sacramentalium;
7.* Privatio vel suspensio ad tempus pensionis quae ab Ecclesia vel ex bonis Ecclesiae solvitur, vel alius iuris
seu privilegii ecclesiastici;
8.* Remotio ab actibus legitimis ecclesiasticis exercendis;
9.* Inhabilitas ad gratias ecclesiasticas aut munia in Ecclesia quae statum clericalem non requirant, vel ad gradus
academicos auctoritate ecclesiastica consequendos;
10.* Privatio vel suspensio ad tempus muneris facultatis vel gratiae iam obtentae;
202

