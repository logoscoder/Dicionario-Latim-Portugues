Can. 789. Confirmandi, si plures sint, adsint primae manuum impositioni seu extensioni, nec nisi expleto ritu
discedant.
CAPUT III.
De tempore et loco confirmationis conferendae.
Can. 790. Hoc sacramentum quovis tempore conferri potest; maxime autem decet illud administrari in
hebdomada Pentecostes.
Can.791. Licet proprius confirmationis administrandae locus ecclesia sit, ex causa tamen quam minister iustam
ac rationabilem iudicaverit, potest hoc sacramentum in quolibet alio decenti loco conferri.
Can. 792. Episcopo ius est intra fines suae dioecesis confirmationem administrandi in locis quoque exemptis.
CAPUT IV.
De patrinis.
Can. 793. Ex vetustissimo Ecclesiae more, ut in baptismo, ita etiam in confirmatione adhibendus est patrinus, si
haberi possit.
Can. 794. ยง 1. Patrinus unum tantum confirmandum aut duos praesentet, nisi aliud iusta de causa ministro
videatur.
ยง 2. Unus quoque pro singulis confirmandis sit patrinus.
Can. 795. Ut quis sit patrinus, oportet:
l.o Sit ipse quoque confirmatus, rationis usum assecutus et intentionem habeat id munus gerendi;
2.o Nulli haereticae aut schismaticae sectae sit adscriptus, nec ulla ex poenis de quibus in can. 765, n. 2 per
sententiam declaratoriam aut condemnatoriam notatus;
3.o Non sit pater, mater, coniux confirmandi;
4.o A confirmando eiusve parentibus vel tutoribus vel, hi si desint aut renuant, a ministro vel a parocho sit
designatus;
5.o Confirmandum in ipso confirmationis actu per se vel per procuratorem physice tangat.
Can. 796. Ut quis licite ad patrini munus admittatur, oportet:
1.o Sit alius a patrino baptismi, nisi rationabilis causa, iudicio ministri, aliud suadeat, aut statim post baptismum
legitime confirmatio conferatur;
2.o Sit eiusdem sexus ac confirmandus, nisi aliud ministro in casibus particularibus ex rationabili causa videatur;
3.o Serventur praeterea praescripta can. 766.
Can. 797. Etiam ex valida confirmatione oritur inter confirmatum et patrinum cognatio spiritualis, ex qua
patrinus obligatione tenetur confirmatum perpetuo sibi commendatum habendi eiusque christianam educationem
curandi.

CAPUT V.
De collatae confirmationis adnotatione et probatione.
Can. 798. Nomina ministri, confirmatorum, parentum et patrinorum, diem ac locum confirmationis parochus
inscribat in peculiari libro, praeter adnotationem in libro baptizatorum de qua in can. 470, ยง 2.
Can. 799. Si proprius confirmati parochus praesens non fuerit, de collata confirmatione minister vel per se ipse
vel per alium quamprimum eundem certiorem faciat.
Can. 800. Ad collatam confirmationem probandam, modo nemini fiat praeiudicium, satis est unus testis omni
exceptione maior, vel ipsius confirmati iusiurandum, nisi confirmatus fuerit in infantili aetate.
TITULUS III.
De sanctissima Eucharistia.

72

