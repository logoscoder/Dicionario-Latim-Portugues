par. 2. Si lex habeat verba: praesumpserit, ausus fuerit, scienter, studiose, temerarie, consulto egerit aliave
similia quae plenam cognitionem ac deliberationem exigunt, quaelibet imputabilitatis imminutio sive ex parte
intellectus sive ex parte voluntatis eximit a poenis latae sententiae.
par. 3. Si lex verba illa non habeat:
1. * Ignorantia legis aut etiam solius poenae, si fuerit crassa vel supina, a nulla poena latae sententiae eximit; si
non fuerit crassa vel supina, excusat a medicinalibus, non autem a vindicativis latae sententiae poenis;
2.* Ebrietas, omissio debitae diligentiae, mentis debilitas, impetus passionis, si, non obstanie imputabilitatis
deminutione, actio sit adhuc graviter culpabilis, a poenis latae sententiae non excusant;
3. * Metus gravis, si delictum vergat in contemptum fidei aut ecclesiasticae auctoritatis vel in publicum
animarum damnum, a poenis latae sententiae nullatenus eximit.
par. 4. Licet reus censuris latae sententiae ad normam par. 3, n. 1 non teneatur, id tamen non impedit quominus,
si res ferat, congrua alia poena vel poenitentia affici queat.
Can. 2230. Impuberes excusantur a poenis latae sententiae, et potius punitionibus educativis, quam censuris
aliisve poenis gravioribus vindicativis corrigantur; puberes vero qui eos ad legem violandam induxerint vel cum
eis in delictum concurrerint ad normam can. 2209, par. par. 1-3, ipsi quidem poenam lege statutam incurrunt.
Can. 2231. Si plures ad delictum perpetrandum concurrerint, licet unus tantum in lege nominetur, ii quoque de
quibus in can. 2209, par. par. 1-3, tenentur, nisi lex aliud expresse caverit, eadem poena; ceteri vero non item,
sed alia iusta poena pro prudenti Superioris arbitrio puniendi sunt, nisi lex peculiarem poenam in ipsos
constituat.
Can. 2232. par. 1. Poena latae sententiae, sive medicinalis sive vindicativa, delinquentem, qui delicti sibi sit
conscius, ipso facto in utroque foro tenet; ante sententiam tamen declaratoriam a poena observanda delinquens
excusatur quoties eam servare sine infamia nequit, et in foro externo ab eo eiusdem poenae observantiant exigere
nemo potest, nisi delictum sit notorium, firmo praescripto can. 2223, par. 4.
par. 2. Sententia declaratoria poenam ad momentum commissi delicti retrotrahit.
Can. 2233. par. 1. Nulla poena infligi potest, nisi certo constet delictum commissum fuisse et non esse legitime
praescriptum.
par. 2. Licet id legitime constet, si agatur de infligenda censura, reus reprehendatur ac moneatur ut a contumacia
recedat ad normam can. 2242, par. 3, dato, si prudenti eiusdem iudicis vel Superioris arbitrio casus id ferat,
congruo ad resipiscentiam tempore; contumacia persistente, censura infligi potest.
Can. 2234. Qui plura delicta commisit, non modo gravius puniri, sed si, prudenti iudicis arbitrio, res id ferat,
subiici etiam debet vigilantiae vel alii remedio poenali.
Can. 2235. Delictum frustratum aut conatus delicti, nisi tanquam distincta delicta lege plectantur, possunt
congrua poena pro gravitate puniri, salvo praescripto can. 2213, par. 3.
TITULUS VII.
De poenarum remissione.
Can. 2236. par. 1. Remissio poenae sive per absolutionem, si agatur de censuris, sive per dispensationem, si de
poenis vindicativis, concedi tantum potest ab eo qui poenam tulit, vel ab eius competenti Superiore aut
successore, vel ab eo cui haec potestas commissa est.
par. 2 Qui potest a lege eximere, potest quoque poenam legi adnexam remittere.
par. 3. Iudex qui ex officio applicat poenam a Superiore constitutam, eam semel applicatam remittere nequit.
Can. 2237. par. 1. In casibus publicis potest Ordinarius poenas latae sententiae iure communi statutas remittere,
exceptis:
1.* Casibus ad forum contentiosum deductis;
2.* Censuris Sedi Apostolicae reservatis;
3.* Poenis inhabilitatis ad beneficia, officia, dignitates, munera in Ecclesia, vocem activam et passivam eorumve
privationis, suspensionis perpetuae, infamiae iuris, privationis iuris patronatus et privilegii seu gratiae a Sede
Apostolica concessae.
par. 2. In casibus vero occultis, firmo praescripto can. 2254 et 2290, potest Ordinarius poenas latae sententiae
iure communi statutas per se vel per alium remittere, exceptis censuris specialissimo vel speciali modo Sedi
Apostolicae reservatis.
Can. 2238. Poenae remissio, vi aut metu gravi extorta, ipso iure irrita est.
Can. 2239. par. 1. Poena valide remitti potest praesenti vel absenti, absolute vel sub conditione, in foro externo
vel interno tantum.
par. 2. Licet poena etiam oretenus remitti possit, si tamen scripto inflicta fuerit, expedit ut etiam eius remissio
scriptis concedatur.
Can. 2240. Ad praescriptionem actionis poenialis quod attinet, servetur dispositio can. 1703.
196

