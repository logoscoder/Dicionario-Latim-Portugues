Can. 1014. Matrimonium gaudet favore iuris; quare in dubio standum est pro valore matrimonii, donec
contrarium probetur, salvo praescripto can. 1127.
Can. 1015. § 1. Matrimonium baptizatorum validum dicitur ratum, si nondum consummatione completum est;
ratum et consummatum, si inter coniuges locum habuerit coniugalis actus, ad quem natura sua ordinatur
contractus matrimonialis et quo coniuges fiunt una caro.
§ 2. Celebrato matrimonio, si coniuges simul cohabitaverint, praesumitur consummatio, donec contrarium
probetur.
§ 3. Matrimonium inter non baptizatos valide celebratum, dicitur legitimum.
§ 4. Matrimonium invalidum dicitur putativum, si in bona fide ab una saltem parte celebratum fuerit, donec
utraque pars de eiusdem nullitate certa evadat. Can. 1016. Baptizatorum matrimonium regitur iure non solum
divino, sed etiam canonico, salva compettentia civilis potestatis circa mere civiles eiusdem matrimonii effectus.
Can. lOl7. § 1. Matrimonii promissio sive unilateralis, sive bilateralis seu sponsalitia, irrita est pro utroque foro,
nisi facta fuerit per scripturam subsignatam a partibus et vel a parocho aut loci Ordinario, ve1 a duobus saltem
testibus.
§ 2. Si utraque vel alterutra pars scribere nesciat vel nequeat, ad validitatem id in ipsa scriptura adnotetur et alius
testis addatur qui cum parocho aut loci Ordinario vel duobus testibus, de quibus in § 1, scripturam subsignet.
§ 3. At ex matrimonii promissione, licet valida sit nec ulla iusta causa ab eadem implenda excuset, non datur
actio ad petendam matrimonii celebrationem; datur tamen ad reparationem damnorum, si qua debeatur.
Can. 1018. Parochus ne omittat populum prudenter erudire de matrimonii sacramento eiusque impedimentis.
CAPUT I.
De iis quae matrimonii celebrationi praemitti debent et praesertim de publicationibus matrimonialibus.
Can. 1019. § 1. Antequam matrimonium celebretur, constare debet nihil eius validae ac licitae celebrationi
obsistere.
§ 2. In periculo mortis, si aliae probationes haberi nequeant, sufficit, nisi contraria adsint indicia, affirmatio
iurata contrahentium, se baptizatos fuisse et nullo detineri impedimento.
Can. 1020. § 1. Parochus cui ius est assistendi matrimonio, opportuno antea tempore, diligenter in, vestiget num
matrimonio contrahendo aliquid obstet.
§ 2. Tum sponsum tum sponsam etiam seorsum et caute interroget num aliquo detineantur impedimento, an
consensum libere, praesertim mulier, praestent, et an in doctrina christiana sufficienter instructi sint, nisi ob
personarum qualitatem haec ultima interrogatio inutilis appareat.
§ 3. Ordinarii loci est peculiares normas pro huiusmodi parochi investigatione dare.
Can. 1021. § 1. Nisi baptismus collatus fuerit in ipso suo territorio, parochus exigat baptismi testimonium ab
utraque parte, vel a parte tantum catholica, si agatur de matrimonio contrahendo cum dispensatione ab
impedimento disparitatis cultus.
§ 2. Catholici qui sacramentum confirmationis nondum receperunt, illud, antequam ad matrimonium admittantur,
recipiant, si id possint sine gravi incommodo.
Can. 1022. Publice a parocho denuntietur inter quosnam matrimonium sit contrahendum.
Can. 1023. § l. Matrimoniorum publicationes fieri debent a parocho proprio.
§ 2. Si pars alio in loco per sex menses commorata sit post adeptam pubertatem, parochus rem exponat
Ordinario, qui pro sua prudentia vel publicationes inibi faciendas exigat, vel alias probationes seu coniecturas
super status libertate colligendas praescribat.
§ 3. Si aliqua sit suspicio de contracto impedimento, parochus etiam pro breviore commoratione consulat
Ordinarium, qui matrimonium ne permittat, nisi prius suspicio, ad normam § 2, removeatur.
Can. 1024. Publicationes fiant tribus continuis diebus dominicis aliisque festis de praecepto in ecclesia inter
Missarum sollemnia, aut inter alia divina officia ad quae populus frequens accedat.
Can. lO25. Potest loci Ordinarius pro suo territorio publicationibus substituere publicam, ad valvas ecclesiae
paroecialis, aliusve ecclesiae, affixionem nominum contrahentium per spatium saltem octo dierum, ita tamen ut,
hoc spatio, duo dies festi de praecepto comprehendantur.
Can. 1026. Publicationes ne fiant pro matrimoniis quae contrahuntur cum dispensatione ab impedimento
disparitatis cultus aut mixtae religionis, nisi loci Ordinarius pro sua prudentia, remoto scandalo, eas permittere
opportunum duxerit, dummodo apostolica dispensatio praecesserit et mentio omittatur religionis partis non
catholicae.
Can. 1027. Omnes fideles tenentur impedimenta, si qua norint, parocho aut loci Ordinario, ante matrimonii
celebrationem, revelare.
90

