par. 2. Quare ad eam pertinent Vicarius Generalis, officialis, cancellarius, promotor iustitiae, defensor vinculi,
synodales iudices et examinatores, parochi consultores, auditores, notarii, cursores et apparitores.
Can.364. par. l. Nominatio eorum qui praedicta officia vel munera exercent, scripto consignetur, ad normam can.
159.
par. 2. Nominati vero debent:
1.o In manibus Episcopi iusiurandum praestare de munere fideliter exercendo, quavis personarum acceptione
posthabita;
2.o Negotia ad se spectantia sub auctoritate Episcopi tractare ad normam iuris;
3.o Secretum servare intra fines et secundum modum a iure vel ab Episcopo determinatum.
Can. 365. De officiali, promotore iustitiae, defensore vinculi, iudicibus synodalibus, auditoribus, cursoribus et
apparitoribus, serventur praescripta can. 1573-1593; de Vicario Generali, cancellario aliisque notariis,
examinatoribus synodalibus et parochis consultoribus, praescripta canonum qui sequuntur.
ART. I. De Vicario Generali.
Can. 366. par. 1. Quoties rectum dioecesis regimen id exigat, constituendus est ab Episcopo Vicarius Generalis,
qui ipsum potestate ordinaria in toto territorio adiuvet.
par. 2. Vicarius Generalis libere ab Episcopo designatur, qui eum potest ad nutum removere.
par. 3. Unus tantum constituatur, nisi vel rituum diversitas vel amplitudo dioecesis aliud exigat; sed, Vicario
Generali absente vel impedito, Episcopus alium constituere potest qui eius vices suppleat.
Can. 367. par. 1. Vicarius Generalis sit sacerdos e clero saeculari, annos natus non minus triginta, in theologia et
iure canonico doctor aut licentiatus, vel saltem earum disciplinarum vere peritus, sana doctrina, probitate,
prudentia ac rerum gerendarum experientia commendatus.
par. 2. Si dioecesis alieui religioni commissa fuerit, Vicarius Generalis potest esse eiusdem religionis alumnus.
par. 3. Vicarii Generalis munus ne committatur canonico poenitentiario, aut Episcopi consanguineis praesertim
in primo gradu vel in secundo mixto cum primo, aut, exclusa necessitate, parocho ceterisque curam animarum
habentibus; sed non prohibetur Episcopus Vicarium ex ipsa dioecesi assumere.
Can. 368. par. l. Vicario Generali, vi officii, ea competit in universa dioecesi iurisdictio in spiritualibus ac
temporalibus, quae ad Episcopum iure ordinario pertinet, exceptis iis quae Episcopus sibi reservaverit, vel quae
ex iure requirant speciale Episcopi mandatum.
par. 2. Nisi aliud expresse cautum fuerit, Vicarius Generalis exsequi potest rescripta apostolica quae Episcopo
vel praecedenti rectori dioecesis remissa sint, ac generatim ad ipsum quoque pertinent facultates habituales
Ordinario loci a Sancta Sede concessae; ad normam can. 66.
Can. 369. par. l. Vicarius Generalis praecipua acta Curiae ad Episcopum referat, ipsumque certiorem faciat de iis
quae gesta aut gerenda sint ad tuendam in clero et populo disciplinam.
par. 2. Caveat ne suis potestatibus utatur contra mentem et voluntatem sui Episcopi, firmo praescripto can. 44,
par.2.
Can. 370. par. 1. Praesente etiam Episcopo, Vicarias Generalis publice privatimque praecedentiae ius habet super
omnibus dioecesis clericis, non exclusis dignitatibus et canonicis ecclesiae cathedralis, etiam in choro et actibus
capitularibus, nisi clericus charactere episcopali praefulgeat, et Vicarius Generalis eodem careat.
par. 2. Si Vicarius Generalis sit Episcopus, omnia honorifica privilegia Episcoporum titularium obtinet; secus
durante munere habet tantum privilegia et insignia Protonotarii apstolici titularis.
Can. 371. Exspirat Vicarii Generalis iurisdictio per ipsius renuntiationem ad normam can. 183=-191, aut
revocationem ei ab Episcopo intimatam, aut sedis episcopalis vacationem; suspenditur vero suspensa episcopali
iurisdictione.
ART. II. De cancellaroi aliisque notariis
et archivo episcopali.
Can. 372. par. 1. In qualibet Curia constituatur ab Episcopo cancellarius qui sit sacerdos, cuius praecipuum
munus sit acta Curiae in archivo custodire, ordine chronologico disponere et de eisdem indicis tabulam
conficere.
par. 2. Poscente necessitate, adiutor ei dari potest, cui nomen sit vice-cancellarii seu vice-tabularii.
par. 3. Cancellarius est eo ipso notarius.
Can. 373. par. 1. Episcopus praeter cancellarium potest alios quoque notarios constituere, quorum scriptura aut
subscriptio publicam fidem facit.
par. 2. Iidem constitui possunt aut ad quaelibet acta, aut ad acta iudicialia dumtaxat, aut ad acta tantummodo
certae causae vel negotii conficienda.
par. 3. Si clerici desint, possunt e laicis assumi; sed notarius in criminalibus clericorum causis debet esse
sacerdos.
par. 4. Cancellarius aliique notarii debent esse integrae famae et omni suspicione maiores.
par. 5. Omnes possunt removeri aut suspendi ab eo qui illos constituit aut ab eius successore aut Superiore, non
autem a Vicario Capitulari, nisi de consensu Capituli.
Can. 374. par. 1. Officium notariorum est:
30

