Can. 1477. ยง. 1. Sumptus ordinario modo connexi cum bonorum beneficialium administratione et fructuum
perceptione, a beneficiario ferendi sunt.
ยง 2. Impensae pro extraordinariis domus beneficialis reparationibus, ab iis ferendae sunt quibus onus reficiendi
beneficialem ecclesiam incumbit, nisi fundationis tabulae aut legitime conventiones et consuetudines aliud
caeant.
ยง 3. Minores reparationes quae ipsi incumbunt, beneficiarius quamprimum perficiat, ne maiorum necessitas
enascatur.
Can. 1478. Ordinaris loci obligatione tenetur advigilandi etiam per vicarios foraneos ut beneficialia bona
conserventur et rite administrentur.
Can. 1479. In locatione bonorum beneficialium anticipatae solutiones ultra semestre prohibentur sine licentia
Ordinarii loci, qui in casibus extraordinariis congruis praescriptionibus caveat ne talis locatio in damnum vergat
loci pii aut successorum in beneficio.
Can. 1480. Annui reditus beneficii inter successorem et antecessorem eiusve heredes, in casu obitus, pro rata
temporis quo beneficio uterque deservierit, distribuantur, omnibus proventibus et oneribus currentis anni
computatis, nisi legitima consuetudo aut peculiaria statuta rite approbata alium iustae compositionis modum
induxerint.
Can. 1481. Deductis cuiuslibet generis expensis et salvo praescripto can. 472, n. 1, fructus beneficii vacantis pro
altera dimidia parte accrescunt doti beneficii vel massae communi, pro altera cedunt fabricae ecclesiae seu
sacrario, salva legitima consuetudine qua fructus omnes in bonum commune dioeceseos erogentur.
Can. 1482. Quod ad mediam annatam, quam vocant, attinet, ea, ubi viget, retineatur, et peculiaria statuta ac
laudabiles consuetudines in unaquaque regione circa eam vigentes serventur.
Can. 1483. par. 1. Bona mensae episcopalis ab Episcopo diligenter administrentur.
par. 2. Domus episcopalis sarta tectaque conservetur et, si opus sit, restauretur et reparetur impensis eiusdem
mensae, quoties huiusmodi onera ex peculiari titulo aliis non incumbant.
par. 3. Curent quoque Episcopi ut, accurato inventario confecto, utensilia omnia vel bona mobilia domui
episcopali forte addicta atque in mensae dominio constituta, ad successorem ex toto secureque transmittantur.
CAPUT VI.
De dimissione et permutatione beneficiorum.
Can. 1484. Ordinarius ne admittat dimissionem beneficii a clerico in maioribus ordinibus constituto factam, nisi
constet eum necessaria ad honestam sustentationem aliunde habere, et firmo praescripto can. 584.
Can. 1485. Dimissio beneficii, cuius titulo clericus ordinatus fuit, irrita est, nisi expressa mentio fiat clericum
illius titulo promotum fuisse, eidemque, de consensu Ordinarii, alium legitimum ordinationis titulum
substituisse.
Can. 1486. Dimissionem beneficiorum in commodum aliorum vel sub aliqua conditione, quae ipsam beneficii
provisionem aut redituum erogationem attingat, Ordinarius admittere nequit, nisi in casu quo beneficium sit
litigiosum et dimissio fiat ab alterutro ex litigantibus in commodum alterius.
Can. 1487. par. 1. Permutatio duorum beneficiorum fieri valide nequit, nisi propter Ecclesiae necessitatem vel
utilitatem aliave iusta de causa, sine aliorum detrimento, de consensu patroni, si agatur de beneficio iuris
patronatus, et Ordinarii loci, non autem Vicarii Generalis sine peculiari mandato, nec Vicarii Capitularis, et
servato praescripto can. 186.
par. 2. Ordinarius intra mensem consensum praestet vel deneget; et permutatio valet a momento consensus ab
Ordinario praestiti.
par. 3. Beneficiorum permutatio admitti nequit ab Ordinario, si utrumque aut alterutrum beneficium sit Sedi
Apostolicae reservatum.
Can. 1488. par. 1. Si beneficia permutanda inaequalia sint, nequeunt compensari reservatione fructuum aut
praestatione pecuniae seu cuiusque rei pretio aestimabilis.
par. 2. Permutatio fieri nequit inter plures quam duos beneficiarios.
TITULUS XXVI.
De aliis institutis ecclesiasticis
non collegialibus.
130

