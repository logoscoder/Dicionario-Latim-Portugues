Can. 440. Vicarius Capitularis obligatione tenetur residendi in dioecesi et applicandae Missae pro populo ad
normam can. 338, 339.
Can. 44l. Nisi aliter fuerit legitime provisum:
l.o Vicarius Capitularis et oeconomus ius habent ad congruam retributionem, in Concilio provinciali designatam
vel recepta consuetudine concedi solitam desumendam ex reditibus mensae episcopalis aut ex aliis emolumentis;
2.o Cetera emolumenta, quo tempore sedes episcopalis vacaverit, futuro Episcopo pro dioecesis necessitatibus
reserventur, si ad Episcopum, ecclesia non vacante, pertinuissent.
Can. 442. Oeconomus rerum ecclesiasticarum et proventuum curam et administrationem gerat, sub auctoritate
tamen Vicarii Capitularis.
Can. 443. par. l. Vicarii Capitularis et oeconomi remotio Sanctae Sedi reservatur; renuntiatio authentica forma
est exhibenda Capitulo, a quo tamen eam acceptari necesse non est, ut valeat; novi autem Vicarii vel oeconomi
constitutio post prioris renuntiationem, obitum vel remotionem ad ipsum Capitulum pertinet, facienda ad
normam can. 432.
par. 2. Cessat praeterea eorum munus per initam a novo Episcopo possessionem ad normam can. 334 par. 3.
Can. 444. par. l. Novus Episcopus a Capitulo, a Vicario Capitulari, ab oeconomo et ab aliis officialibus, qui, sede
vacante, fuerunt constituti, rationem exigere debet officiorum, iurisdictionis, administrationis munerisve ipsorum
cuiuslibet, et in eos animadvertere qui in suo officio seu administratione deliquerint, etiamsi, redditis rationibus,
a Capitulo vel a Capituli deputatis absolutionem aut liberationem impetraverint.
par. 2. Iidem rationem reddant novo Episcopo scripturarum ad Ecclesiam pertinentium, si quae ad ipsos
pervenerint.
CAPUT VIII.
De vicariis foraneis.
Can. 445. Vicarius foraneus est sacerdos qui vicariatui foraneo, de quo in can. 217, ab Episcopo praeficitur.
Can. 446. par. 1. Ad munus vicarii foranei Episcopus eligat sacerdotem quem dignum iudicaverit, praesertim
inter rectores ecclesiarum paroecialium.
par. 2. Vicarius foraneus ad nutum Episcopi amoveri potest.
Can. 447. par. 1. Vicario foraneo, praeter facultates quas ei tribuit Synodus provincialis vel dioecesana et
secundum normas in eadem Synodo legitime statutas vel ab Episcopo statuendas, ius et officium est invigilandi
potissimum:
1.o Num ecclesiastici viri sui ambitus seu districtus vitam ducant ad normam sacrorum canonum suisque officiis
diligenter satisfaciant, praesertim circa residentiae legem, divini verbi praedicationem, impertiendam pueris
atque adultis catechesim et obligationem infirmis assistendi;
2.o Num decreta lata ab Episcopo in sacra visitatione exsecutioni mandentur;
3.o Num debitae cautelae circa materiam Sacrificii Eucharistici adhibeantur ;
4.o Num decor et nitor ecclesiarum et sacrae supellectilis, maxime in custodia sanctissimi Sacramenti et in
Missae celebratione, accurate servetur; an sacrae functiones secundum sacrae liturgiae praescripta celebrentur;
bona ecclesiastica diligenter administrentur, adnexaque illis onera, in primis Missarum, rite impleantur; rectene
conscribantur et asserventur libri paroeciales.
par. 2. De iis omnibus ut reddatur certior, vicarius foraneus debet, statutis ab Episcopo temporibus, sui districtus
paroecias visitare.
par. 3. Pertinet etiam ad vicarium foraneum, statim atque audierit aliquem sui districtus parochum graviter
aegrotare, operam dare ne spiritualibus ac materialibus auxiliis honestoque funere, cum decesserit, careat; et
curare ne, eo aegrotante vel decedente, libri, documenta, sacra supellex aliaque quae ad ecclesiam pertinent,
depereant aut asportentur.
Can. 448. par. 1. Vicarius foraneus debet, diebus ab Episcopo designatis, convocare presbyteros proprii districtus
ad conventus seu collationes de quibus in can. 131 eisdemque praeesse; ubi vero plures habeantur huiusmodi
coetus in variis districtus locis, invigilare ut rite celebrentur.
par. 2. Si non sit parochus, debet residere in territorio vicariatus vel alio in loco non valde distanti secundum
normas ab Episcopo definiendas.
Can. 449. Saltem semel in anno vicarius foraneus proprii vicariatus rationem reddere debet Ordinario loci,
exponens non solum quae intra annum bene gesta sint, sed etiam quae mala obrepserint, quae scandala exorta
sint, quae remedia ad ea reparanda adhibita et quidquid agendum existimet ad ea radicitus exstirpanda.
Can. 450. par. 1. Vicarius foraneus sigillum habeat vicariatus proprium.
par. 2. Praecedit omnibus parochis aliisque sacerdotibus sui districtus.
CAPUT IX.
De parochis.
Can. 451. par. 1. Parochus est sacerdos vel persona moralis cui paroecia collata est in titulum cum cura
animarum sub Ordinarii loci auctoritate exercenda.
par. 2. Parochis aequiparantur cum omnibus iuribus et obligationibus paroecialibus et parochorum nomine in iure
veniunt:
38

