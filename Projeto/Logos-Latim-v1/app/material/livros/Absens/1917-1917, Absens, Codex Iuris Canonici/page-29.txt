par. 4. Coadiutor, iusto impedimento non detentus, debet, quoties fuerit a Coadiuto requisitus, pontificalia et
alias functiones obire, ad quas Episcopus ipse teneretur.
Can. 352. Coadiutor sedi datus potest in territorio ea quae sunt ordinis episcopalis exercere, excepta sacra
ordinatione; aliis in rebus tantum potest, quantum eidem a Sancta Sede vel ab Episcopo fuerit commissum.
Can. 353. par. l. Quilibet Coadiutor, ut canonicam sui officii possessionem capiat, necesse est litteras apostolicas
ostendat Episcopo.
par. 2. Coadiutor cum futura successione et Coadiutor sedi datus debent praeterea easdem ostendere Capitulo ad
normam can. 334, par. 3.
par. 3. Si Episeopus eum in statum inciderit ut eliciendi actus humani sit impos, praetermisso praescripto par. 1,
solum praescriptum par. 2 ab omnibus Coadiutoribus servetur.
Can. 354. Coadiutor quilibet obligatione tenetur, sicut Episcopus, residendi in dioecesi, e qua, extra tempus
vacationum, ad normam can. 338, ipsi non licet, nisi ad breve tempus, Coadiuto permittente, discedere.
Can. 355. par. l. Coadiutor cum iure successionis, vacante sede episcopali, statim evadit Ordinarius dioecesis,
pro qua fuerat constitutus, dummodo possessionem legitime ceperit, ad normam can. 353.
par. 2. Cum Episcopi munere exspirat Auxiliaris officium, nisi aliud in litteris apostolicis caveatur.
par. 3. Si Coadiutor datus fuerit sedi, eius officium etiam sede vacante perdurat.
CAPUT III.
De Synodo dioecesana.
Can. 356. par. l. In singulis dioecesibus celebranda _est decimo saltem quoque anno dioecesana Synodus, in qua
de iis tantum agendum quae ad particulares cleri populique dioecesis necessitates vel utilitates referuntur.
par. 2. Si Episcopus plures dioeceses aeque principaliter unitas regat, aut unam habeat in titulum, alteram aliasve
in perpetuam administrationem, potest unam tantum dioecesanam Synodum ex omnibus dioecesibus convocare.
Can.357. par. 1. Synodum dioecesanam convocat eique praeest Episcopus, non autem Vicarius Generalis sine
mandato speciali nec Vicarius Capitularis.
par. 2. Celebranda est in ecclesia cathedrali nisi aliud rationabilis causa suadeat.
Can. 358. par. 1. Ad Synodum vocandi sunt ad eamque venire debent:
1.o Vicarius Generalis;
2.o Canonici ecclesiae cathedralis aut consultores dioecesani;
3.o Rector Seminarii dioecesani saltem maioris;
4.o Vicarii foranei;
5.o Deputatus uniuscuiusque collegialis ecclesiae a Capitulo eiusdem ecclesiae e gremio eligendus;
6.o Parochi civitatis in qua Synodus celebratur;
7.o Unus saltem parochus ex unoquoque vicariatu foraneo eligendus ab omnibus qui curam animarum actu inibi
habeant; parochus autem electus debet pro tempore absentiae vicarium substitutum sibi sufficere ad normam can.
465, par. 4;
8.o Abbates de regimine et unus e Superioribus cuiusque religionis clericalis qui in dioecesi commorentur,
designatus a Superiore provinciali, nisi domus provincialis sit in dioecesi et Superior provincialis interesse ipse
maluerit.
par. 2. Episcopus, si opportunum iudicaverit, potest ad Synodum vocare alios quoque et etiam omnes canonicos,
parochos, Superiores religiosos, imo et singulos suae dioecesis saeculares sacerdotes, iis tamen exceptis qui
necessarii sunt ne in paroeciis animarum cura desit; invitati autem ius suffragii in omnibus habent, perinde ac
ceteri, nisi Episcopus in invitatione aliud expresse caverit.
Can. 359. par. 1. Iis qui ad Synodum venire debent, si legitimo impedimento detineantur, non licet mittere
procuratorem qui eorum nomine Synodo intersit; sed Episcopum de impedimento certiorem faciant.
par. 2. Negligentes Episcopus potest iustis poenis compellere et punire, nisi de religiosis exemptis agatur qui
parochi non sunt.
Can. 360. par. 1. Episcopus, si id ipsi expedire videatur, opportuno ante Synodum tempore, unam vel plures e
clero civitatis et dioecesis commissiones nominet, seu coetus virorum qui res in Synodo tractandas parent.
par. 2. Ante Synodi sessiones Episcopus omnibus qui convocati sunt et convenerunt, decretorum schema
tradendum curet.
Can. 361. Propositae quaestiones omnes, praesidente vel per se vel per alium Episcopo, liberae adstantium
disceptationi in sessionibus praeparatoriis subiiciantur.
Can. 362. Unicus est in Synodo legislator Episcopus, ceteris votum tantum consultivum habentibus; unus ipse
subscribit synodalibus constitutionibus; qune, si in Synodo promulgentur, eo ipso obligare incipiunt, nisi aliud
expresse caveatur.
CAPUT IV.
De Curia dioecesana.
Can. 363. par. l. Curia dioecesana constat illis personis quae Episcopo aliive qui, loco Episcopi, dioecesim regit,
opem praestant in regimine totius dioecesis.
29

