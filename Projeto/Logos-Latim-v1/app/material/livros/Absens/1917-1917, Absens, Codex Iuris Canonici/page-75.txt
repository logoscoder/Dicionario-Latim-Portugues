Can. 830. Si quis pecuniae summam obtulerit pro Missarum applicatione, non indicans earundem numerum, hic
supputetur secundum eleemosynam loci in quo oblator morabatur, nisi aliam fuisse eius intentionem legitime
praesumi debeat.
Can. 831. § 1. Ordinarii loci est Missarum stipem in sua dioecesi definire per decretum, quantum fieri potest, in
dioecesana Synodo latum; nec sacerdoti licet ea maiorem exigere.
§ 2. Ubi desit Ordinarii decretum, servetur consuetudo dioecesis.
§ 3. Etiam religiosi, licet exempti, circa stipem manualem stare debent decreto Ordinarii loci aut dioecesis
consuetudini.
Can. 832. Sacerdoti fas est oblatam ultro maiorem stipem pro Missae applicatione accipere; et, nisi loci
Ordinarius prohibuerit, etiam minorem.
Can. 833. Praesumitur oblatorem petiisse solam Missae applicationem; si tamen oblator expresse aliquas
circumstantias in Missae celebratione servandas determinaverit, sacerdos, eleemosynam acceptans, eius voluntati
stare debet.
Can. 834. § 1. Missae pro quibus celebrandis tempus ab oblatore expresse praescriptum est, eo omnino tempore
sunt celebrandae.
§ 2. Si oblator nullum tempus pro Missarum manualium celebratione expresse praescripserit:
1.o Missae pro urgenti causa oblatae quamprimum tempore utili sunt celebrandae;
2.o In aliis casibus Missae sunt celebrandae intra modicum tempus pro maiore vel minore Missarum numero.
§ 3. Quod si oblator arbitrio sacerdotis tempus celebrationis expresse reliquerit, sacerdos poterit tempore quo sibi
magis placuerit, eas celebrare, firmo praescripto can. 835.
Can. 835. Nemini licet tot Missarum onera per se celebrandarum recipere quibus intra annum satisfacere
nequeat.
Can. 836. In ecclesiis in quibus ob fidelium peculiarem devotionem Missarum eleemosynae ita affluunt, ut
omnes Missae celebrari ibidem debito tempore nequeant, moneantur fideles, per tabellam in loco patenti et obvio
positam, Missas oblatas celebratum iri vel ibidem, cum commode poterit, vel alibi.
Can. 837. Qui Missas per alios celebrandas habet, eas quamprimum distribuat, firmo praescripto can. 841; sed
tempus legitimum pro earundem celebratione incipit a die quo sacerdos celebraturus easdem receperit, nisi aliud
constet.
Can. 838. Qui habent Missarum numerum de quibus sibi liceat libere disponere, possunt eas tribuere
sacerdotibus sibi acceptis, dummodo probe sibi constet eos esse omni exceptione maiores vel testimonio proprii
Ordinarii commendatos.
Can. 839. Qui Missas a fidelibus receptas aut quoquo modo suae fidei commissas aliis celebrandas tradiderint,
obligatione tenentur usque dum acceptatae ab eisdem obligationis et recepti stipendii testimonium obtinuerint.
Can. 840. § I. Qui Missarum stipes manuales ad alios transmittit, debet acceptas integre transmittere, nisi aut
oblator expresse permittat aliquid retinere, aut certo constet excessum supra taxam dioecesanam datum fuisse
intuitu personae.
§ 2. In Missis ad instar manualium, nisi obstet mens fundatoris, legitime retinetur excessus et satis est remittere
solam eleemosynam manualem dioecesis in qua Missa celebratur, si pinguis eleemosyna locum pro parte teneat
dotis beneficii aut causae piae.
Can. 841. § 1. Omnes et singuli administratores causarum piarum aut quoquo modo ad Missarum onera
implenda obligati, sive ecclesiastici sive laici, sub exitum cuiuslibet anni, Missarum onera quibus nondum fuerit
satisfactum, suis Ordinariis tradant secundum modum ab his definiendum.
§ 2. Hoc autem tempus ita est accipiendum ut in Missis ad instar manualium obligatio eas deponendi decurrat a
fine illius anni intra quem onera impleri debuissent; in manualibus vero, post annum a die suscepti oneris, salva
diversa offerentium voluntate.
Can. 842. Ius et officium advigilandi ut onera Missarum adimpleantur, in ecclesiis saecularium pertinet ad loci
Ordinarium; in religiosorum ecclesiis, ad eorum Superiores.
Can. 843. § l. Rectores ecclesiarum aliorumque piorum locorum sive saecularium sive religiosorum in quibus
eleemosynae Missarum recipi solent, peculiarem habeant librum in quo accurate notent Missarum receptarum
numerum, intentionem, eleemosynam, celebrationem.
§ 2. Ordinarii tenentur obligatione singulis saltem annis huiusmodi libros sive per se ipsi sive per alios
recognoscendi.
Can. 844. § l. Ordinarii quoque locorum et Superiores religiosi qui propriis subditis aliisve Missas celebrandas
committunt, quas acceperint Missas cum suis eleemosynis cito in librum per ordinem referant curentque pro
viribus ut quamprimum celebrentur.
§ 2. Imo omnes sacerdotes sive saeculares sive religiosi debent accurate adnotare quas quisque Missarum
intentiones receperit, quibusve satisfecerit.
CAPUT II.
75

