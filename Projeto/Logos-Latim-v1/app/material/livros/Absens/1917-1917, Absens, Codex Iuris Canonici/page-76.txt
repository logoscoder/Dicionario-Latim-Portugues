De sanctissimo Eucharistiae sacramento.
ART. I. De ministro sacrae communionis.
Can. 845. § l. Minister ordinarius sacrae communionis est solus sacerdos.
§ 2. Extraordinarius est diaconus, de Ordinarii loci vel parochi licentia, gravi de causa concedenda, quae in casu
necessitatis legitime praesumitur.
Can. 846. § l. Quilibet sacerdos intra Missam et, si privatim celebrat, etiam proxime ante et statim post, sacram
communionem ministrare potest, salvo praescripto can. 869.
§ 2. Etiam extra Missam quilibet sacerdos eadem facultate pollet ex licentia saltem praesumpta rectoris ecclesiae,
si sit extraneus.
Can. 847. Ad infirmos publice sacra communio deferatur, nisi iusta et rationabilis causa aliud suadeat.
Can. 848. § l. Ius et officium sacram communionem publice ad infirmos etiam non paroecianos extra ecclesiam
deferendi, pertinet ad parochum intra suum territorium.
§ 2. Ceteri sacerdotes id possunt in casu tantum necessitatis aut de licentia saltem praesumpta eiusdem parochi
vel Ordinarii.
Can. 849. § l. Communionem privatim ad infirmos quilibet sacerdos deferre potest, de venia saltem praesumpta
sacerdotis, cui custodia sanctissimi Sacramenti commissa est.
§ 2. Quando privatim sacra communio infirmis ministratur, reverentiae ac decentiae tanto sacramento debitae
sedulo consulatur, servatis a Sede Apostolica praescriptis normis.
Can. 850. Sacram communionem per modum Viatici sive publice sive privatim ad infirmos deferre, pertinet ad
parochum ad normam can. 848, salvo praescripto can. 397, n. 3 et can. 514, §§ 1-3.
Can. 85l. § l. Sacerdos sacram communionem distribuat azymo pane vel fermentato, secundum proprium ritum.
§ 2. Ubi vero necessitas urgeat nec sacerdos diversi ritus adsit, licet sacerdoti orientali qui fermentato utitur,
ministrare Eucharistiam in azymo, vicissim latino aut orientali qui utitur azymo, ministrare in fermentato; at
suum quisque ritum ministrandi servare debet.
Can. 852. Sanctissima Eucharistia sub sola specie panis praebeatur.
ART. II. De subiecto sacrae communionis.
Can. 853. Quilibet baptizatus qui iure non prohibetur, admitti potest et debet ad sacram communionem.
Can. 854. § l. Pueris, qui propter aetatis imbecillitatem nondum huius sacramenti cognitionem et gustum habent,
Eucharistia ne ministretur.
§ 2. In periculo mortis, ut sanctissima Eucharistia pueris ministrari possit ac debeat, satis est ut sciant Corpus
Christi a communi cibo discernere illudque reverenter adorare.
§ 3. Extra mortis periculum plenior cognitio doctrinae christianae et accuratior praeparatio merito exigitur, ea
scilicet, qua ipsi fidei saltem mysteria necessaria necessitate medii ad salutem pro suo captu percipiant, et devote
pro suae aetatis modulo ad sanctissimam Eucharistiam accedant.
§ 4. De sufficienti puerorum dispositione ad primam communionem iudicium esto sacerdoti a confessionibus
eorumque parentibus aut iis qui loco parentum sunt.
§ 5. Parocho autem est officium advigilandi etiam per examen, si opportunum prudenter iudicaverit, ne pueri ad
sacram Synaxim accedant ante adeptum usum rationis vel sine sufficienti dispositione; itemque curandi ut usum
rationis assecuti et sufficienter dispositi quamprimum hoc divino cibo reficiantur.
Can. 855. § l. Arcendi sunt ab Eucharistia publice indigni, quales sunt excommunicati, interdicti manifestoque
infames, nisi de eorum poenitentia et emendatione constet et publico scandalo prius satisfecerint.
§ 2. Occultos vero peccatores, si occulte petant et eos non emendatos agnoverit, minister repellat; non autem, si
publice petant et sine scandalo ipsos praeterire nequeat.
Can. 856. Nemo quem conscientia peccati mortalis gravat, quantumcunque etiam se contritum existimet, sine
praemissa sacramentali confessione ad sacram communionem accedat; quod si urgeat necessitas ac copia
confessarii illi desit, actum perfectae contritionis prius eliciat.
Can. 857. Nemini liceat sanctissimem Eucharistiam recipere, qui eam eadem die iam receperit, nisi in casibus de
quibus in can: 858, § l.
Can. 858. § l. Qui a media nocte ieiunium naturale non servaverit, nequit ad sanctissimam Eucharistiam admitti,
nisi mortis urgeat periculum, aut necessitas impediendi irreverentiam in sacramentum.

76

