addatur commissio ad colligendas probationes super non cultu una cum peculiaribus interrogatoriis a fidei
Promotore generali propositis.
CAPUT III.
De processibus apostolicis.
ART. I. De processu apostolico instruendo.
Can. 2087. par. 1. Edito decreto de non cultu, impetrentur a Summo Pontifice et expediantur a Cardinali
Praefecto litterae remissoriales, quas vocant, ad instruendum processum apostolicum tum super fama sanctitatis,
miraculorum aut martyrii, tum super virtutibus et miraculis in specie vel super martyrio eiusdemque causa.
par. 2. Hi duo processus distincte fiant; sed primus omitti potest, si Cardinali Praefecto et Promotori fidei
generali nec necessarium nec opportunum videatur de continuatione famae iterum inquirere.
par. 3. Signata commissione et nondum edito decreto de non cultu, si periculum sit ne quidam oculati testes
interim deficiant, concedantur statim litterae remissoriales ad instruendum processum apostolicum super
virtutibus et miraculis in specie vel super martyrio eiusdemque causa, ne pereant probationes.
Can. 2088. par. 1. Litterae remissoriales dentur ad quinque saltem iudices, in ecclesiastica dignitate, si fieri
potest, constitutos.
par. 2. Si inter iudices cooptatus fuerit Ordinarius, ipse praesidem agat; secus praeses ab ipsa Sacra
Congregatione designatur; expedit autem ut saltem praeses non sit idem ille qui praefuit in informativo processu.
par. 3. Si agatur de processu super miraculis, nominetur praeterea unus saltem peritus, qui sessionibus tribunalis
adsit et iudicem rogare possit ut necessarias interrogationes testibus proponat ad maiorem assequendam
verborum rerumque claritatem.
Can. 2089. Litteris remissorialibus addantur peculiares litterae Promotoris generalis fidei, quibus duos subpromotores designet qui eius nomine processui adsint.
Can. 2090. Interrogatoria conficiantur a Promotore generali fidei super obiectionibus in causae introductione
agitatis et super testimoniis receptis in processu informativo ad normam can. 2050, itemque super
extraiudicialibus informationibus, quas ipse exquirendas existimaverit, adhibita quoque opera periti, si de
miraculis agatur.
Can. 2091. par. 1. Litterae remissoriales tradantur causae postulatori qui eas ad delegatum praesidem tribunalis
transmittendas curet.
par. 2. Una simul mittantur ad aliquem ex sub-promotoribus, clausa et non aperienda nisi in actu examinis,
interrogatoria, super quibus qui inducentur testes, sint interrogandi.
Can. 2092. Iudices delegati, antequam muneris obeundi initium faciant, Ordinario ostendant litteras delegationis,
qui debet eisdeni praestare auxilium auctoritatis suae.
Can. 2093. par. 1. Receptis litteris remissorialibus, praeses tribunalis curet quantocius tribunal convocare et
nunquam hanc convocationem differat ultra trimestre, nisi iustum intercedat impedimentum, de quo tamen intra
idem tempus Sacram Congregationem monere ne omittat.
par. 2. Tribunal in ipsa prima sessione eligat notarium, eius adiunctum, peritum, si casus ferat, et cursorem, ac de
eiusmodi electione fidem faciat notarius Curiae.
Can. 2094. Quamvis omnes, ad quos remissoriales litterae datae sunt, adesse possint singulis processus apostolici
sessionibus, ad validitatem tamen sufficit ut adsint praeses cum duobus iudicibus vel ipso annuente et absente,
tres alii iudices, itemque unus ex sub-promotoribus fidei, notarius vel adiunctus.
Can. 2095. Processus saltem intra biennium, computandum a die aperitionis litterarum, absolvendus est; quo
biennio elapso, cum processus continuari nequeat sine venia Apostolicae Sedis, Sacra Congregatio moneatur de
impedimentis ob quae apostolicum mandatum non fuerit ad exitum perductum.
Can. 2096. Antequam absolvatur processus apostolicus super virtutibus in specie, fiat a tribunali recognitio
iuridica exuviarum Servi Dei secundum praescripta litterarum remissorialium.
Can. 2097. par. 1. In transcriptione, collatione et Romam transmissione exemplaris actorum originalium
serventur quae supra can. 2054-2056, 2063 pro informativo processu praescripta sunt.
par. 2. Processus exhibeatur, aperiatur et transcribatur apud Sacram Congregationem ad normam can. 20732075.
ART. II. De processus apostolici validitate diiudicanda.

183

