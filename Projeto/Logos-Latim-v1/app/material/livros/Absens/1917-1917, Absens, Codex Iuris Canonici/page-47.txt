Can. 526. Religiosarum confessarius ordinarius suum munus ne exerceat ultra triennium; Ordinarius tamen eum
ad secundum, imo etiam ad tertium triennium confirmare potest, si vel ob sacerdotum ad hoc officium
idoneorum penuriam aliter providere nequeat, vel maior religiosarum pars, earum quoque quae in aliis negotiis
ius non habent ferendi suffragium, in eiusdem confessarii confirmationem, per secreta suffragia, convenerit;
dissentientibus tamen, si velint, aliter providendum est.
Can. 527. Loci Ordinarius, ad normam can. 880, potest, gravem ob causam, religiosarum confessarium tam
ordinarium quam extraordinarium amovere, etiamsi monasterium regularibus subdatur et ipse sacerdos a
confessionibus sit regularis, nec tenetur causam amotionis cuiquam significare, excepta Apostolica Sede, si ab ea
requiratur; de amotione autem debet Superiorem regularem monere, si moniales regularibus subdantur.
Can. 528. Etiam in laicalibus virorum religionibus deputetur, ad normam can. 874, § 1, 875, § 2, confessarius
ordinarius et extraordinarius; et si religiosus aliquem specialem confessarium expostulet, illum Superior
concedat, nullo modo petitionis rationem inquirens neque id aegre se ferre demonstrans.
Can. 529. Si agatur de religionibus laicalibus non exemptis, Ordinarii loci est sacerdotem a sacris designare et a
concionibus probare; si de exemptis,
Superior regularis eosdem sacerdotes designat eiusque negligentiam supplet Ordinarius.
Can. 530. § 1. Omnes religiosi Superiores districte vetantur personas sibi subditas quoquo modo inducere ad
conscientiae manifestationem sibi peragendam.
§ 2. Non tamen prohibentur subditi quominus libere ac ultro aperire animum suum Superioribus valeant; imo
expedit ut ipsi filiali cum fiducia Superiores adeant, eis, si sint sacerdotes, dubia quoque et anxietates suae
conscientiae exponentes.
CAPUT III.
De bonis temporalibus eorumque administratione.
Can. 531. Non modo religio, sed etiam provincia et domus sunt capaces acquirendi et possidendi bona
temporalia cum reditibus stabilibus seu fundatis, nisi earum capacitas in regulis et constitutionibus excludatur aut
coarctetur.
Can. 532. § 1. Bona tum religionis, tum provinciae domusque, administrentur ad normam constitutionum.
§ 2. Expensas et actus iuridicos ordinariae administrationis valide, praeter Superiores, faciunt, intra fines sui
muneris, officiales quoque, qui in constitutionibus ad hoc designantur.
Can. 533. § 1. Pro pecuniae quoque collocatione servetur praescriptum can. 532, § 1; sed praevium consensum
Ordinarii loci obtinere tenentur:
1.o Antistita monialium et religionis iuris dioecesani pro cuiusvis pecuniae collocatione; imo, si monialium
monasterium sit Superiori regulari subiectum, ipsius quoque consensus est necessarius;
2.o Antistita in Congregatione religiosa iuris pontificii, si pecunia dotem professarum constituat, ad normam can.
549;
3.o Superior vel Antistita domus Congregationis religiosae, si qui fundi domui tributi legative sint ad Dei cultum
beneficentiamve eo ipso loco impendendam;
4.o Religiosus quilibet, etsi Ordinis regularis alumnus, si pecunia data sit paroeciae vel missioni aut religiosis
intuitu paroeciae vel missionis.
§ 2. Haec item servanda sunt pro qualibet collocationis mutatione.
Can. 534. § 1. Firmo praescripto can. 1531, si agatur de alienandis rebus pretiosis aliisve bonis quorum valor
superet summam triginta millium francorum seu libellarum, vel de contrahendis debitis et obligationibus ultra
indicatam summam, contractus vi caret, nisi beneptacitum apostolicum antecesserit; secus, requiritur et sufficit
licentia, in scriptis data, Superioris ad normam constitutionum cum consensu sui Capituli seu Consilii per secreta
suffragia manifestato; sed si agatur de monialibus aut sororibus iuris dioecesani, accedat necesse est consensus,
in scriptis praestitus, Ordinarii loci, nec non Superioris regularis, si monialium monasterium eidem subiectum
sit.
§ 2. In precibus pro obtinendo consensu ad contrahenda debita vel obligationes, exprimi debent alia debita vel
obligationes, quibus ipsa persona moralis, religio vel provincia vel domus, ad eum diem gravatur; secus obtenta
venia invalida est.
Can. 538. § 1. In quolibet monialium monasterio etiam exempto:
1.o Administrationis ratio, gratis exigenda, reddatur semel in anno, aut etiam saepius si id in constitutionibus
praescribatur, ab Antistita Ordinario loci itemque Superiori regulari, si monasterium sit eidem subiectum;
2.o Si ratio administrationis Ordinario non probetur, ipse potest opportuna remedia adhibere, etiam removendo,
si res postulet, oeconomam aliosque administratores; quod si monasterium sit Superiori regulari subiectum, eum
Ordinarius, uti prospiciat, moneat; quod si ille neglexerit, ipse per se consulat.
47

