provideat; quod si de dioecesi agatur vel praelatura de quibus in can. 285, Metropolita qui fuit legitime electus,
obligatione recurrendi tenetur.
Can. 430. par. 1. Sedes episcopalis vacat Episcopi morte, renuntiatione a Romano Pontifice acceptata,
translatione ac privatione Episcopo intimata.
par. 2. Nihilominus, excepta collatione beneficiorum aut officiorum ecclesiasticorum, omnia vim habent quae
gesta sunt a Vicario Generali, usque dum hic certam de obitu Episcopi notitiam acceperit, vel ab Episcopo aut
Vicario Generali, usque dum certa de memoratis actibus pontificiis notitia ad eosdem pervenerit.
par. 3. A certa translationis notitia Episcopus intra quatuor menses debet dioecesim ad quam petere eiusdemque
canonicam possessionem assumere ad normam can. 333, 334 et a die captae possessionis dioecesis a qua plene
vacat; interim vero in eadem Episcopus:
1.0 Vicarii Capitularis potestatem obtinet eisdemque obligationibus tenetur, cessante qualibet Vicarii Generalis
potestate;
2.o Honorifica Episcoporum residentialium privilegia conservat;
3.o Integros percipit fructus mensae episcopatis ad normam can. 194, par. 2.
Can. 431. par. 1. Sede vacante, nisi adfuerit Administrator Apostolicus vel aliter a Sancta Sede provisum fuerit,
ad Capitulum ecclesiae cathedralis regimen dioecesis devolvitur.
par. 2. Sicubi ex speciali Sanctae Sedis dispositione Archiepiscopus aliusve Episcopus Administratorem
dioecesis vacantis designet, hic omnes et solas facultates habet quae Vicario Capitulari competunt, eisdem
obligationibus ac poenis obnoxius.
Can. 432. par. 1. Capitulum ecclesiae cathedralis, sede vacante, intra octo dies ab accepta notitia vacationis,
debet Vicarium Capitularem qui loco sui dioecesim regat et, si fructuum percipiendorum ei munus incumbat,
oeconomum unum vel plures fideles ac diligentes constituere.
par. 2. Si Capitulum intra pxaescriptum tempus Vicarium aut oeconomum, quavis de causa, nullum deputaverit,
deputatio ad Metropolitam devolvitur; si autem ecclesia ipsa metropolitana fuerit vacans vel metropolitana simul
et suffraganea, ad antiquiorem ex Episcopis suffraganeis.
par. 3. Etiam vacante dioecesi aut abbatia vel praelatura de quibus in can. 285, si Capitulum intra octiduum
Vicarium vel oeconomum non nominaverit, hunc Metropolita qui fuit legitime electus ad normam citati canonis,
constituat, nisi in abbatia vel praelatura nullius religiosa aliter ad normam constitutionum provideatur.
par. 4. Capitulum quantocius de morte Episcopi et deinde electus in Vicarium Capitularem de sua electione
Sedem Apostolicam certiorem Faciant.
Can. 433. par. 1. Unus deputetur Vicarius Capitularis, reprobata contraria consuetudine; secus electio irrita est.
par. 2. Vicarii Capitularis et oeconomi constitutio fieri debet per actum capitularem ad normam can. 160 - 182
salvis peculiaribus huius Capitis normis, et ad eius validitatem requiritur numerus suffragiorum absolute maior
demptis suffragiis nullis.
par. 3. Idem potest in Vicariunt Capitularem et oeconomum deputari.
Can. 434. par. 1. Ad Vicarii Capitularis munus deputari valide nequit clericus qui ad sacrum presbyteratus
ordinem nondum fuerit promotus, aut tricesimum aetatis annum non expleverit, aut ad eandem vacantem sedem
fuerit electus, nominatus vel praesentatus.
par. 2. Vicarius Capitularis sit praeterea in theologia aut iure canonico doctor vel licentiatus aut saltem earundem
disciplinarum vere peritus, in eoque morum integritas, pietas, sana doctrina cum prudentiae laude conspirent.
par. 3. Si praescriptae par. 1 conditiones posthabitae fuerint, Metropolita, aut si ecclesia metropolitana vacans
fuerit, vel de ipso Capitulo metropolitano agatur, antiquior provinciae Episcopus, agnita rei veritate, Vicarium
pro ea vice deputet; actus autem illius qui a Capitulo electus fuerat, ipso iure sunt nulli.
Can. 435. par. 1. Sicut ad Capitulum ante deputationem Vicarii Capitularis, ita deinde ad Vicarium Capitularem
transit ordinaria Episcopi iurisdictio in spiritualibus et temporalibus, exceptis iis quae in iure expresse sunt eidem
prohibita.
par. 2. Quare Capitulum et postea Vicarius Capitularis omnia possunt quae enumerata sunt can. 368, par. 2; item
facultate pollent exercitium pontificalium in dioecesi cuilibet Episcopo permittendi, imo, si Vicarius Capitularis
sit Episcopus, potest ipse eadem exercere, excluso tamen usu throni cum baldachino.
par. 3. Vicario Capitulari et Capitulo non licet agere quidpiam quod vel dioecesi vel episcopalibus iuribus
praeiudicium aliquod afferre possit; nominatim vero Vicarius Capitularis aliique sive de Capitulo sive extranei,
clerici aut laici, per se vel per alium prohibentur Curiae episcopalis documenta quaelibet subtrahere vel destruere
vel celare vel immutare.
Can. 436. Sede vacante nihil innovetur.
Can. 437. In Vicario constituendo nullam sibi iurisdictionis partem Capitulum retinere potest, nec gerendo
muneri tempus praefinire aliasve restrictiones praestituere.
Can. 438. Vicarius Capitularis, edita fidei professione de qua in can. 1406-1408, statim iurisdictionem obtinet,
quin necessaria sit ullius confirmatio.
Can. 439. Quae in can. 370 de Vicario Generali praescripta sunt, eadem de Vicario quoque Capitulari dicta
intelligantur.
37

