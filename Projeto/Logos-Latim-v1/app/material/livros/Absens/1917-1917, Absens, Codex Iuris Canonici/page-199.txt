Can. 2255. par. 1. Censurae sunt:
1.* Excommunicatio;
2.* Interdictum;
3.* Suspensio.
CAPUT II.
De censuris in specie.
Can. 2255. par. 1. Censurae sunt:
1.* Excommunicatio;
2.* Interdictum;
3.* Suspensio.
par. 2. Excommunicatio afficere potest tantum personas physicas, et ideo, si quando feratur in corpus morale,
intelligitur singulos afficere qui in delictum concurrerint; interdictum et suspensio, etiam communitatem, ut
personam moralem; excommunicatio et interdictum, etiam laicos; suspensio, clericos tantum; interdictum, etiam
locum; excommunicatio est semper censura; interdictum et suspensio possunt esse vel censurae vel poenae
vindicativae, sed in dubio praesumuntur censurae.
Can. 2256. In canonibus qui sequuntur:
1.* Nomine divinorum officiorum intelliguntur functiones potestatis ordinis, quae de instituto Christi vel
Ecclesiae ad divinum cultum ordinantur et a solis clericis fieri queunt;
2.* Nomine autem actuum legitimorum ecclesiasticorum significantur: munus administratoris gerere bonorum
ecclesiasticorum; partes agere iudicis, auditoris et relatoris, defensoris vinculi, promotoris iustitiae et fidei,
notarii et cancellarii, cursoris et apparitoris, advocati et procuratoris in causis ecclesiasticis; munus patrini agere
in sacramentis baptismi et confirmationis; suuffragium ferre in electionibus ecclesiasticis; ius patronatus
exercere.
ART. I. De excommunicatione.
Can. 2257. par. 1. Excommunicatio est censura qua quis excluditur a communione fidelium cum effectibus qui in
canonibus, qui sequuntur, enumerantur, quique separari nequeunt.
par. 2. Dicitur quoque anathema, praesertim si cum sollemnitatibus infligatur quae in Pontificali Romano
describuntur.
Can. 2258. par. 1. Excommunicati alii sunt vitandi, alii tolerati.
par. 2. Nemo est vitandus, nisi fuerit nominatim a Sede Apostolica excommunicatus, excommunicatio fuerit
publice denuntiata et in decreto vel sententia expresse dicatur ipsum vitari debere, salvo praescripto can. 2343,
par. 1, n. 1.
Can. 2259. par. 1. Excommunicatus quilibet caret iure assistendi divinis officiis, non tamen praedicationi verbi
Dei.
par. 2. Si passive assistat toleratus, non est necesse ut expellatur; si vitandus, expellendus est, aut, si expelli
nequeat, ab officio cessandum, dummodo id fieri possit sine gravi incommodo; ab assistentia vero activa, quae
aliquam secumferat participationem in celebrandis divinis officiis, repellatur non solum vitandus, sed etiam
quilibet post sententiam declaratoriam vel condemnatoriam aut alioquin notorie excommunicatus.
Can. 2260. par. 1. Nec potest excommunicatus Sacramenta recipere; imo post sententiam declaratoriam aut
condemnatoriam nec Sacramentalia.
par. 2. Quod attinet ad ecclesiasticam sepulturam, servetur praescriptum can. 1240, par. 1, n. 2.
Can. 2261. par. 1. Prohibetur excommunicatus licite Sacramenta et Sacramentalia conficere et ministrare salvis
exceptionibus quae sequuntur.
par. 2. Fideles, salvo praescripto par. 3, possunt ex qualibet iusta causa ab excommunicato Sacramenta et
Sacramentalia petere, maxime si alii ministri desint, et tunc excommunicatus requisitus potest eadem ministrare
neque ulla tenetur obligatione causam a requirente percontandi.
par. 3. Sed ab excommunicatis vitandis nec non ab aliis excommunicatis, postquam intercessit sententia
condemnatoria aut declaratoria, fideles in solo mortis periculo possunt petere tum absolutionem sacramentalem
ad normam can. 882, 2252, tum etiam, si alii desint ministri, cetera Sacramenta et Sacramentalia.
Can. 2262. par. 1. Excommunicatus non fit particeps indulgentiarum, suffragiorum, publicarum Ecclesiae
precum.
par. 2. Non prohibentur tamen:
199

