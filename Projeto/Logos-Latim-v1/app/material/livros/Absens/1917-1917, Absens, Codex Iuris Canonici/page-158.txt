par. 2. Qui a testimonio ferendo exeluduntur ad normam can. 1757, ne ad peritorum quidem officium assumi
possunt.
Can. 1796. par. 1. Easdem ob causas quibus testes, possunt et periti recusari.
par. 2. Iudex suo decreto edicat utrum sit admittenda recusatio, necne, et, recusatione admissa, in locum periti
recusati alium sufficiat.
Can. 1797. par. 1. Periti demandatum munus suscipere censentur praestatione iurisiurandi de munere fideliter
implendo.
par. 2. Partes non solum interesse possunt iurisiurandi praestationi, sed etiam exsecutioni muneris perito
demandati, nisi aliud rei natura vel honestas exigat aut lex vel iudex statuat.
Can. 1798. Post iusiurandum praestitum, si periti intra praefinitum tempus mandato non paruerint aut sine iusta
causa exsecutionem defugiant, tenentur damnorum.
Can. 1799. par. 1. Iudex, attentis iis quae a litigantibus forte deducantur, omnia et singula capita decreto suo
definiat circa quae periti opera versari debeat.
par. 2. Tempus intra quod examen perficiendum est et votum proferendum, si necessarium vel opportunum iudici
videatur, potest ab ipso iudice praefiniri et etiam, auditis partibus, prorogari.
Can. 1800. par. 1. Si dubitetur quis scriptum aliquod exaraverit, iudex praeter scripturam quaestioni obnoxiam
assignet peritis, proponentibus partibus, scripturas cum quibus illa comparari et conferri debeat.
par. 2. Si de scripturis, quae sint inter se comparandae, partes dissentiant, iudex seligat, comparationis gratia, eas,
quas pars ipsa alias recognovit, aut quas qui accusatur auctor scripturae controversae, scripsit ut persona publica
et in archivis aut alio publico tabulario custodiuntur; aut eius subscriptiones quas ex fide notarii vel personae
publicae constet coram ipsis fuisse exaratas.
par. 3. Quod si scripturae a partibus et a iudice pro comparatione designatae, peritorum iudicio, investigationi
non sufficiant, et is cui scriptura controversa tribuitur, in vivis sit, iudex ad instantiam partis aut etiam ex officio
eum citet, ut manu propria coram iudice vel eius delegato scribat quidquid periti, iudex ipse, eiusve delegatus
dictaturi sint.
par. 4. Recusatio scribendi, non probata legitima recusationis causa, habetur ut confessio genuinitatis scripturae
controversae in praeiudicium recusantis.
Can. 1801. par. 1. Periti votum suum vel in scriptis proferre possunt, vel oretenus coram iudice; sed si ore
proferatur, statim in scriptis redigi debet a notario et a peritis subscribi.
par. 2. Peritus autem, praescrtim si sententiam suam in scriptis protulerit, accersiri potest a iudice ut
explicationes, quae ulterius necessariae videantur, suppeditet.
par. 3. Periti debent indicare perspicue qua via et ratione processerint in explendo munere sibi demandato et
quibus potissimum argumentis sententia ab ipsis prolata nitatur.
Can. 1802. Periti suam quisque relationem a ceteris distinctam conficiant, nisi, lege non contradicente, iudex
unam a singulis subscribendam fieri iubeat; quod si fiat, sententiarum discrimina, si qua fuerint, diligenter
adnotentur.
Can. 1803. par. 1. Si periti inter se discrepent, licet iudici aut peritioris suffragium super relatis a primis peritis
exquirere aut novos de integro peritos adhibere.
par. 2. Eadem facultas iudici est quoties periti post electionem in suspicionem inciderint ve1 impares atque non
idonei muneri perspecti fuerint.
Can. 1804. par. 1. Iudex non peritorum tantum conclusiones, etsi concordes, sed cetera quoque causae adiuncta
attente perpendat.
par. 2. Cum reddit rationes decidendi, exprimere debet quibus motus argumentis peritorum conclusiones aut
admiserit aut reiecerit.
Can. 1805. Peritorum expensas et honoraria iudex, receptam uniuscuiusque loci consuetudinem prae oculis
habens, ex bono et aequo taxare debet, salvo iure recursus ad normam can. 1913, par. 1.

CAPUT IV.
De accessu et recognitione iudiciali.
Can. 1806. Si ad controversiae locum iudex accedere atque ipsam rem controversam inspicere necessarium
existimet, decreto id praestituat, quo ea quae in accessu praestanda sint, auditis partibus, summatim describat.
Can. 1807. Iudex recognitionem peragere potest vel ipse per se vel per auditorem aut iudicem delegatum.
Can. 1808. par. 1. Iudex, rem vel locum recognoscens, peritos adhibere potest, si ipsorum opera necessaria vel
utilis videatur.
par. 2. Si periti adhibeantur, serventur, quantum fieri potest, quae praescripta sunt can. 1793-1805.
158

