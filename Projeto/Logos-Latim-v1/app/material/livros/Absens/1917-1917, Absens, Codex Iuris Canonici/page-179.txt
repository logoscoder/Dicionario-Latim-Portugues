De processu beatificationis Servorum Dei
per viam non cultus.
Can. 2037. par. 1. Personae quae in processu, sive a locorum Ordinariis iure proprio sive a delegatis Sedis
Apostolicae instruendo, partem habent, scilicet iudices, promotor fidei ac sub-promotores, notarius et adiunctus
debent, initio uniuscuiusque processus, secundum formulam a Sacra Congregatione praescriptam, iusiurandum
praestare de munere fideliter adimplendo, de secreto servando usque ad processus publicationem et de donis
cuiusvis generis non accipiendis.
par. 2. Ordinarius, etsi partes iudicis non agat, tenetur tamen praestare iusiurandum de secreto servando.
par. 3. Praeterquam quod de secreto servando, iurare praeterea debent testes, nemine excepto aut dispensato, de
veritate dicenda, antequam interrogentur, de veritate dictorum, post factam interrogationem; periti, interpretes,
revisores et scriba, de munere bene adimplendo, antequam peritiam, conversionem de uno sermone in alium,
revisionem, transcriptionem peragant; de munere bene adimpleto, post peractam peritiam, conversionem,
transcriptionem, revisionem. Etiam cursor seu nuntius iusiurandum praestet de officio fideliter obeundo.
par. 4. Postulatores ac vice-postulatores praestare debent iusiurandum calumniae, idest iurent se veritatem per
totum processum dicturos nullaque fraude usuros.
par. 5. Penes Sacram Congregationem, quod ad iusiurandum attinet, servetur lex eiusdem propria.
CAPUT I.
De processibus a loci Ordinario iure proprio instruendis.
Can. 2038. par. 1. Ad introductionem causae beatificationis Servi Dei, a Sede Apostolica obtinendam, debet
prius iure constare de puritate doctrinae in eius scriptis, de eiusdem fama sanctitatis, virtutum et miraculorum vel
martyrii, de absentia cuiuslibet obstaculi quod peremptorium videatur; mox vero de cultu publico eidem non
praestito.
par. 2. Quare ad preces postulatoris Ordinarius, si petitionem admittendam esse existimaverit, debet:
1.* Scripta Servi Dei perquirere;
2.* Processum informativum instruere super fama sanctitatis, virtutum in genere vel martyrii, causae martyrii et
miraculorum;
3.* Processum instruere super non cultu.
Can. 2039. par. 1. Ad haec competens est Ordinarius loci in quo Servus Dei supremum diem obiit, aut miracula
contigerunt; qui tamen non debet ipse per se iudicium instruere, si sit de gente Servi Dei.
par. 2. Cum antiquus exstat processus super fama sanctitatis vel martyrii ante annos triginta confectus, sed causa,
antequam a Sede Apostolica obtineret legitimam introductionem, qualibet de causa fuerit intermissa, ad eosdem
Ordinarios eorumve successores pertinet processum informativum conficere super continuatione famae
sanctitatis vel martyrii.
Can. 2040. par. 1. Tribunal constare debet praeside, qui est ipsemet Ordinarius per se vel per sacerdotem ad hoc
delegatum, et in hoc altero casu duobus aliis iudicibus ab eodem Ordinario eligendis inter iudices synodates.
par. 2. Ordinarius per decretum designet tribunalis praesidem, sive hoc munus sibi reservet, sive delegatum cum
duobus aliis iudicibus nominet; eodemque decreto nominet fidei promotorem et notarium.
Can. 2041. par. 1. Sessiones tribunalis pro excipiendo iureiurando et examine testium habeantur diurno, quoad
fieri potest, tempore et in loco sacro.
par. 2. Post unamquamque sessionem acta causae claudi et iudicis sigillo obsignari debent, non aperienda, nisi in
sequenti sessione, postquam iudex sigillum integrum et intactum recognoverit; si sigillum integrum et intactum
non inveniatur, iudex rem deferat ad Sacram Congregationem.
ART. I. De perquisitione seciptorum Servi Dei.
Can. 2042. Nomine scriptorum veniunt non modo opera inedita Servi Dei, sed etiam quae iam typis fuerint
impressa; item conciones, epistolae, diaria, autobiographiae, quidquid denique vel ipse per se, vel aliena manu
exaraverit.
Can. 2043. par. 1. Ordinarius per publicum edictum in singulis paroeciis, si fieri potest, vulgandum vel alio
opportuniore modo scripta Servi Dei ab omnibus penes quos exstent ad tribunal deferri iubeat, et praescripta
can.2023-2025 in memoriam revocet atque urgeat.
179

