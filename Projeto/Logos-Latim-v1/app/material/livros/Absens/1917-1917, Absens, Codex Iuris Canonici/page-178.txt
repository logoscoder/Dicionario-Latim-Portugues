par. 3. Illitterati rem parocho exponant, qui ad Ordinarium vel promotorem fidei eam referat.
Can. 2026. Superiores religiosi gravi obligatione tenentur curandi ut omnes subditi, qui debent, accedant ad
deponendum, quos tamen nec directe nec indirecte impellant ad testandum in unum potius quam in alium
sensum.
Can. 2027. par. 1. Admittuntur ut testes consanguinei, affines, familiares, haeretici quoque et infideles.
par. 2. Admitti nequeunt:
1.* Confessarius ad normam can. 1757, par. 3, n. 2;
2.* Postulator, advocatus aut procurator in causa, durante munere; si vero munus penitus dimiserint, admittuntur,
sed adminiculum tantum suppeditare possunt;
3.* Qui munere iudicis aliquando in causa functi sunt.
Can. 2028. par. 1. Medici a curatione, quicunque ii sint, cum de miraculis agitur, tanquam testes sunt inducendi.
par. 2. Quod si renuerint se tribunali sistere, curet iudex nt saltem scriptam et iuratam relationem de morbo
eiusque processu conficiant actis inserendam, vel eorum sententia per interpositam personam excipiatur, deinde
examini subiiciendam.
Can. 2029. Testes in sua testificatione propriae scientiae causam reddere debent circa ea quae asserunt; secus
eorum testimonium nihili faciendum est.
Can. 2030. Ad probandam famam sanctitatis vel martyrii Servi Dei qui pertinuerit ad aliquam religionem,
dimidia saltem pars testium debent esse extranei.
Can. 2031. Cum peritorum opera est necessaria:
1.* Periti sint saltem duo, quorum alter alteri sit ignotus, salvo praescripto n. 4;
2.* Deputentur a tribunali per maiorem suffraiorum partem, audito fidei promotore, vel, si penes Sacram
Congregationem operam suam praestare debeant, a Cardinali Ponente, audito fidei generali Promotore; semper
autem excludi debent qui in causa testis munere functi sunt;
3.* Postulator certior ne fiat quinam periti fuerint designati; et ipsimet periti de sua designatione secretum
servent;
4.* Periti seorsum singuli ad peritiam deveniant, nisi ex iusta causa iudex, assentiente promotore fidei, permittat
ut ii simul peritiam instituant;
5.* Singuli relationem peritiae a se confectae scripto tradant; sed deinde seorsum interrogentur, etsi peritiam
simul confecerint.
CAPUT III.
De documentis processui inserendis.
Can. 2032. par. 1. Documenta, quibus postulator innititur, integra exhibenda sunt tribunali.
par. 2. Sed alia quoque documenta poterit a postulatore tribunal exigere, quae ad veritatem detegendam conferre
eidem tribunali videantur.
Can. 2033. par. 1. Testimonia extraiudicialia scripto consignata sive ab iis quos postulator in processu interrogari
curaverit circa virtutes et martyrium Servi Dei, sive ab aliis quos postulator interrogandos proposuerit, etsi in
processibus afferantur, recenseri tamen nequeunt inter documenta quae in iudicio de Servi Dei sanctitate vel
martyrio vim probativam habent.
par. 2. Nec elogia funebria et necrologia illico post mortem Servi Dei exarata vel typis edita legitimam
probationem constituunt.
par. 3. Multoque minus testimonia virorum quamvis illustrium circa virtutes et opera Servi Dei non sponte, sed
amicorum precibus, eo adhuc vivente, scripto tradita.
Can. 2034. Qui documenta exhibent, debent declarare eorum originem et authenticitatem.
Can. 2035. par. 1. Historiae non habent vim documentorum, nisi documentis innixae in processu exhibitis.
par. 2. Si qui magnae auctoritatis viri his documentis usi sint eaque probaverint, eorum testimonium afferri debet
tantum ad confirmandam documentorum authenticitatem et auctoritatem.
Can. 2036. par. 1. Documenta historica sive manu scripta, sive typis impressa, quibus postulator Servi Dei
virtutes aut cultus eidem praestiti antiquitatem eiusque non interruptam continuationem probare intendit,
inserantur in processum et cum ipso transmittantur ad Sacram Congregationem et a viris peritis examinentur.
par. 2. At si quod ex his in bibliotheca vel tabulario asservetur, unde deduci nequeat, eius exemplar scriptum vel
photographice redditum exhibeatur cum testificatione scripto reddita a notario tribunalis de eius authenticitate.
par. 3. Si ne id quidem fieri possit, res deferatur ad Sacram Congregationem, quae peritos designet ut ea
recognoscant ubi asservantur.
TITULUS XXIV.
178

