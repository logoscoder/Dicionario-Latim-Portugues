Can. 308. Vicariis et Praefectis, charactere episcopali auctis, privilegia honorifica competunt, quae ius concedit
Episcopis titularibus; si autem charactere episcopali careant, habent tantum, durante munere et in proprio
territorio, insignia et privilegia Protonotariorum apostolicorum de numero participantium.
Can. 309. par. i. Vicarii et Praefecti, ubi primum in territorium suum advenerint, deputent ex uno vel altero clero
Pro-vicarium vel Pro-praefectum idoneum, nisi Coadiutor cum futura successione a Sancta Sede datus fuerit.
par. 2. Pro-vicarius aut Pro-praefectus nullam habet, vivente Vicario aut Praefecto, potestatem, nisi quae fuerit
ab eodem sibi commissa; sed deficiente Vicario aut Praefecto, vel eorum iurisdictione impedita ad normam
can.429, par. 1, totum debet regimen assumere et in hoc munere permanere, donec a Sancta Sede aliter fuerit
provisum.
par. 3. Pari modo Pro-vicarius aut Pro-praefectus, qui titulari successerit, statim deputet ecclesiasticum virum,
qui sibi, ut supra, in munere succedat.
par. 4. Si forte contingat ut nemo sive a titulari sive a pro-titulari uti administrator fuerit designatus, tunc senior
in vicariatu vel praefectura, is, nempe, qui sit praesens in territorio et suas destinationis litteras in eodem prius
exhibuerit, censetur delegatus a Sancta Sede ut regimen assumat, et inter plures aeque seniores antiquior
sacerdotio.
Can. 310. par. 1. Ad quos vicariatus aut praefecturae cura devenerit ad normam can. 309, ii debent quamprimum
certiorem facere Apostolicam Sedem.
par. 2. Interim uti possunt omnibus facultatibus sive ordinariis ad normam can. 294, sive delegatis, quibus
Vicarius vel Praefectus pollebat, nisi commissae fuerint ob industriam personae.
Can. 311. Qui vicariatui vel praefecturae apostolicae ad certum tempus praepositus est, debet in regimine cum
omnibus facultatibus sibi concessis permanere, licet definitum tempus fuerit praeterlapsum, donec successor
canonicam sui muneris possessionem ceperit.
CAPUT IX.
De Administratoribus Apostolicis.
Can. 312. Dioecesis canonice erectae regimen, sive plena, sive vacante sede, aliquando Summus Pontifex ob
graves et speciales causas Administratori Apostolico vel in perpetuum vel ad tempus committit.
CODEX IURIS CANONICI 1917
Can. 313. par. 1. Quilibet Administrator Apostolicus, si datus fuerit dioecesi, sede plena, canonicam
administrationis possessionem init, ostendens litteras suae nominationis tum Episcopo, si sit mentis consiliique
compos et in dioecesi versetur, tum etiam Capitulo, ad normam can. 334, par. 3.
par. 2. Si sedes fuerit vacans, vel si Episcopus non sit mentis consiliique compos, aut in dioecesi non moretur,
Administrator Apostolicus possesionem sumit ad instar Episcopi secundum cit. can. 334, par. 3.
Can. 314. Iura, officia ac privilegia Administratoris Apostolici desumantur ex litteris suae deputationis, vel, nisi
in eisdem aliud caveatur expresse, ex praescripto canonam qui sequuntur.
Can. 315. par. 1. Administrator Apostolicus permanenter constitutus iisdem iuribus et honoribus fruitur,
iisdemque obligationibus tenetur, ac Episcopus residentialis.
par. 2. Si ad tempus datus sit:
1.o Eadem iura ac officia habet, ac Vicarius Capitularis; sed, sede plena, potest dioecesim visitare ad tramitem
iuris; nec tenetur obligatione applicandae Missae pro populo, quae Episcopum gravat;
2.o Ad honorifica privilegia quod attinet, valeat praescriptum can. 308; sed Episcopo qui, ad aliam sedem
translatus, prioris retinet administrationem, in hac quoque omnia Episcoporum residentialium honorifica
privilegia competunt.
Can. 316. par. 1. Si Administrator Apostolicus dioecesi, sede plena, praeficiatur, iurisdictio Episcopi eiusque
Vicarii Generalis suspenditur.
par. 2. Quanquam autem Administrator Apostoticus Episcopi auctoritati non subest, non debet tamen se
immiscere causis Episcopum ipsum spectantibus, neque in Vicarium eius Generalem iudicium seu processum
instruere aut animadvertere ob acta praeteritae administrationis.
Can. 317. Si impedita fuerit iurisdictio Administratoris Apostolici aut si idem Administrator defecerit, Sedes
Apostolica statim moneatur; et interim, si dioecesis vacet aut Episcopus non sit sui compos, valent praescripta
can. 429 seqq.; secus Episcopus dioecesim regit, nisi Sedes Apostolica aliud praestituerit.
Can. 318. par. 1. Administratoris Apostolici iurisdictio Romani Pontificis aut Episcopi obitu non cessat.
par. 2. Cessat vero cum Episcopus dioecesis vacantis possessionem legitime ceperit ad normam can. 334, par. 3.
CAPUT X.
De Praelatis inferioribus.
Can. 319. par. 1. Praelati qui praesunt territorio proprio, separato ab omni dioecesi, cum clero et populo, dicuntur
Abbates vel Praelati nullius, nempe dioecesis, prout eorum ecclesia dignitate abbatiali vel simpliciter praelatitia
gaudet.
par. 2. Abbatia vel praelatura nullius, tribus saltem paroeciis non constans, singulari iure regitur, nec eidem
applicantur quae canones statuunt de abbatiis vel praelaturis nullius.
25

