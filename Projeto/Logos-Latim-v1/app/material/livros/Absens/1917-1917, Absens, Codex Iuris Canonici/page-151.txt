par. 2. Quod si partes litigantes sponte coram iudice se sistant ad causam agendam, opus non est citatione, sed
actuarius significet in actis partes sponte sua iudicio adfuisse.
Can. 1712. par. 1. Citatio fit a iudice, et libello litis introductorio inscribitur aut adiungitur.
par. 2. Denuntiatur autem reo, et, si sint plures, singulis.
par. 3. Debet insuper actori nota fieri, ut statuta die et hora ipse quoque coram iudice se sistat.
Can. 1713. Si lis moveatur ei qui non habet liberam administrationem rerum, de quibus disceptatur, citatio
denuntianda est ei qui ipsius nomine iudicium suscipere tenetur ad normam can. 1648-1654.
Can. 1714. Quaelibet citatio est peremptoria; nec iteretur necesse est, nisi in casu de quo in can. 1845, par. 2.
Can. 1715. par. 1. Citatio denuntietur per schedam, quae praeceptum iudicis parti conventae factum ad
comparendum exprimat, idest a quo iudice, ob quam causam saltem verbis generalibus indicatam, quo actore,
reus, nomine et cognomine rite designatus, conveniatur; nec non locum, et tempus, idest annum, mensem, diem
et horam ad comparendum praefixam perspicue indicet.
par. 2. Citatio, sigillo tribunalis munita, subscribenda est a iudice vel ab eius auditore et a notario.
Can. 1716. Citatio duplici scheda conficiatur, quarum altera remittatur reo convento, altera asservetur in actis.
Can. 1717. par. 1. Citationis scheda, si fieri poterit, per Curiae cursorem tradenda est ipsi convento ubicunque is
invenitur.
par. 2. Ad hoc cursor etiam fines alterius dioecesis ingredi potest, si iudex id expedire censuerit et eidem cursori
mandaverit.
par. 3. Si cursor personam conventam non invenerit in loco ubi commoratur, relinquere poterit citatoriam
schedam alicui de eius familia aut famulatu, si hic eam recipere paratus sit ac spondeat se reo convento
quamprimum schedam acceptam traditurum; sin minus eam ad iudicem referat, ut transmittatur ad normam can.
1719, 1720.
Can. 1718. Reus qui citatoriam schedam recipere recuset, legitime citatus habeatur.
Can. 1719. Si ob distantiam vel aliam causam difficulter per cursorem tradi possit reo convento scheda citatoria,
poterit iussu iudicis transmitti per tabellarios publicos, dummodo commendata et cum syngrapha receptionis, vel
alio modo qui secundum locorum leges et conditiones tutissimus sit.
Can. 1720. par. 1. Quoties, diligenti inquisitione peracta, adhuc ignoratur ubi commoretur reus, locus est citationi
per edictum.
par. 2. Hoc autem fit affigendo per cursorem ad fores Curiae schedam citationis ad modum edicti per tempus
prudenti iudicis arbitrio determinandum et in aliqua publica ephemeride eam inserendo; si vero utrumque fieri
nequeat, alterutrum sufficiet.
Can. 1721. par. 1. Cursor, cum in manu rei conventi citationis schedam relinquit, debet eam subsignare,
adnotatis die et hora qua reo tradita est.
par. 2. Idem peragat si eam relinquat in manibus alicuius de familia aut famulatu rei conventi, addito insuper
nomine personae cui schedam tradidit.
par. 3. Si citatio fiat per edictum, cursor in edicti calce signet qua die et hora edictum affixum ad fores Curiae
fueiit et quandiu affixum manserit.
par. 4. Si reus receptionem schedae recuset, cursor schedam ipsam subsignatam, addita die et hora recusationis,
iudici remittat.
Can. 1722. par. 1. Cursor quae peregit ad iudicem referat in scriptis manu propria subsignatis, quae in actis
serventur.
par. 2. Si per tabellariorum officium citatio transmittatur, asservetur in actis fides eiusdem officii.
Can. 1723. Si scheda citatoria non referat quae in can. 1715 praescribuntur aut non fuerit legitime intimata,
nullius momenti sunt tum citatio tum acta processus.
Can. 1724. Regulae superius statutae pro rei citatione, ceteris quoque iudicii actibus, pro diversa tamen eorum
natura, accommodandae et applicandae sunt, ut decretorum vel sententiarum denuntiationi aliisque huiusmodi.
Can. 1725. Cum citatio legitime peracta fuerit aut partes sponte in iudicium venerint:
1.o Res desinit esse integra;
2.o Causa fit propria illius iudicis aut tribunalis, coram quo actio instituta est;
3.o In iudice delegato firma redditur iurisdictio ita ut non exspiret resoluto iure delegantis;
4.o Interrumpitur praescriptio, nisi aliud cautum sit, ad normam can. 1508;
5.o Lis pendere incipit; et ideo statim locum habet principium: lite pendente, nihil innovetur.
TITULUS VII.
De litis contestatione.
Can. 1726. Obiectum seu materia iudicii constituitur ipsa litis contestatione, seu formali conventi contradictione
petitioni actoris, facta animo litigandi coram iudice.
151

