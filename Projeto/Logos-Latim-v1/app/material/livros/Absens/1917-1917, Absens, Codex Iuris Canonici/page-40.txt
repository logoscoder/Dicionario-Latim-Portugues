2.o Sanctissimam Eucharistiam publice ad infirmos in propria paroecia deferre;
3.o Sanctissimam Eucharistiam publice aut privatim tanquam Viaticum ad infirmos deferre atque in periculo
mortis constitutos extrema unctione roborare, salvo praescripto can. 397, n. 3, 514, 848, par. 2, 938, par. 2;
4.o Sacras ordinationes et ineundas nuptias denuntiare; matrimoniis assistere; nuptialem benedictionem
impertiri;
5.o Iusta funebria persolvere ad normam can. 1216;
6.o Domibus ad normam librorum liturgicorum benedicere Sabbato Sancto vel alia die pro locorum
consuetudine;
7.o Fontem baptismalem in Sabbato Sancto benedicere, publicam processionem extra ecclesiam ducere,
benedictiones extra ecclesiam cum pompa ac sollemnitate impertiri, nisi agatur de ecclesia capitulari et
Capitulum has functiones peragat.
Can. 463. par. l. Ius est parocho ad praestationes quas ei tribuit vel probata consuetudo vel legitima taxatio ad
normam can. 1507, par. 1.
par. 2. Potiores exigens, ad restitutionem tenetur.
par. 3. Licet paroeciale aliquod officium ab alio fuerit expletum, praestationes tamen parocho cedunt, nisi de
contraria offerentium voluntate certo constet circa summam quae taxam excedit.
par. 4. Gratuitum ministerium ne deneget parochus iis qui solvendo pares non sunt.
Can. 464. par. 1. Parochus ex officio tenetur curam animarum exercere in omnes suos paroecianos, qui non sint
legitime exempti.
par. 2. Potest Episcopus iusta et gravi de causa religiosas familias et pias domos, quae in paroeciae territorio sint
et a iure non exemptae, a parochi cura subducere.
Can. 465. par. 1. Parochus obligatione tenetur residendi in domo paroeciali prope suam ecclesiam; loci tamen
Ordinarius potest iusta de causa permittere ut alibi commoretur, dummodo domus ab ecclesia paroeciali non ita
distet ut paroecialium perfunctio munerum aliquid inde detrimenti capiat.
par. 2. Eidem abesse permittitur per duos ad summum intra annum menses sive continuos sive intermissos, nisi
gravis causa, iudicio ipsius Ordinarii, vel diuturniorem absentiam requirat vel breviorem tantum permittat.
par. 3. Dies quibus parochus piis exercitiis vacat ad normam can. 126, non computantur, semel in anno, in
duobus vacationum mensibus, de quibus in par. 2.
par. 4. Sive continuum sive intermissum sit vacationum tempus, cum absentia ultra hebdomadam est duratura,
parochus, praeter legitimam causam, habere debet Ordinarii scriptam licentiam et vicarium substitutum sui loco
relinquere ab eodem Ordinario probandum; quod si parochus sit religiosus, indiget praeterea consensu Superioris
et substitutus tum ab Ordinario tum a Superiore probari debet.
par. 5. Si parochus repentina et gravi de causa discedere atque ultra hebdomadam cogatur abesse, quamprimum
per litteras Ordinarium commonefaciat, ei indicans causam discessus et sacerdotem supplentem, eiusque stet
mandatis.
par. 6. Etiam pro tempore brevioris absentiae parochus debet fidelium necessitatibus providere, maxime si id
peculiaria rerum adiuncta postulent.
Can. 466. par. l. Applicandae Missae pro populo obligatione tenetur parochus ad normam can. 339, quasiparochus ad normam can. 306.
par. 2. Parochus qui plures forte paroecias aeque principaliter unitas regat aut, praeter propriam paroeciam, aliam
vel alias in administrationem habeat, unam tantum debet Missam pro populis sibi commissis diebus praescriptis
applicare.
par. 3. Ordinarius loci iusta de causa permittere potest ut parochus Missam pro populo alia die applicet ab ea qua
iure adstringitur.
par. 4. Parochus Missam pro populo applicandam celebret in ecclesia paroeciali, nisi rerum adiuncta Missam
alibi celebrandam exigant aut suadeant.
par. 5. Legitime absens parochus potest Missam pro populo applicare vel ipse per se in loco in quo degit, vel per
sacerdotem qui eius vices gerat in paroecia.
Can. 467. par. l. Debet parochus officia divina celebrare, administrare Sacramenta fidelibus, quoties legitime
petant, suas oves cognoscere et errantes prudenter corrigere, pauperes ac miseros paterna caritate complecti,
maximam curam adhibere in catholica puerorum institutione.
par. 2. Monendi sunt fideles ut frequenter, ubi commode id fieri possit, ad suas paroeciales ecclesias accedant
ibique divinis officiis intersint et verbum Dei audiant.
Can. 468. par. 1. Sedula cura et effusa caritate debet parochus aegrotos in sua paroecia, maxime vero morti
proximos, adiuvare, eos sollicite Sacramentis reficiendo eorumque animas Deo commendando.
par. 2. Paroeho aliive sacerdoti qui infirmis assistat, facultas est eis concedendi benedictionem apostolicam cum
indulgentia plenaria in articulo mortis, secundum formam a probatis liturgicis libris traditam, quam
benedictionem impertiri ne omittat.
Can. 469. Parochus diligenter advigilet ne quid contra fidem ac mores in sua paroecia, praesertim in scholis
publicis et privatis, tradatur, et opera caritatis, fidei ac pietatis foveat aut instituat.
40

