Can. 2344. Qui Romanum Pontificem, S. R. E. Cardinalem, Legatum Romani Pontificis, Sacras Congregationes
Romanas, Tribunalia Sedis Apostolicae eorumque officiales maiores, proprium Ordinarium publicis
ephemeridibus, concionibus, libellis sive directe sive indirecte, iniuriis affecerit, aut simultates vel odia contra
eorundem acta, decreta, decisiones, sententias excitaverit, ab Ordinario non solum ad instantiam partis, sed etiam
ex officio adigatur, per censuras quoque, ad satisfactionem praestandam, aliisve congruis poenis vel poenitentiis,
pro gravitate culpae et scandali reparatione, puniatur.
Can. 2345. Usurpantes vel detinentes per se vel per alios bona aut iura ad Ecclesiam Romanam pertinentia,
subiaceant excommunicationi latae sententiae speciali modo Sedi Apostolicae reservatae; et si clerici fuerint,
praeterea dignitatibus, beneficiis, officiis, pensionibus priventur atque inhabiles ad eadem declarentur.
Can. 2346. Si quis bona ecclesiastica cuiuslibet generis, sive mobilia sive immobilia, sive corporalia sive
incorporalia, per se vel per alios in proprios usus convertere et usurpare praesumpserit aut impedire ne eorundem
fructus seu reditus ab iis, ad quos iure pertinent, percipiantur, excommunicationi tandiu subiaceat, quandiu bona
ipsa integre restituerit, praedictum impedimentum removerit, ae deinde a Sede Apostolica absolutionem
impetraverit; quod si eiusdem ecclesiae seu bonorum patronus fuerit, etiam iure patronatus eo ipso privatus
exsistat; clericus vero, hoc delictum committens vel in eodem consentiens, privetur praeterea beneficiis
quibuslibet, ad alia quaelibet inhabilis efficiatur et a suorum ordinum exsecutione, etiam post integram
satisfactionem et absolutionem, sui Ordinarii arbitrio suspendatur.
Can. 2347. Firma nullitate actus et obligatione, etiam per censuram urgenda, restituendi bona illegitime acquisita
ac reparandi damna forte illata, qui bona ecclesiastica alienare praesumpserit aut in iis alienandis consensum
praebere contra praescripta can. 534, par. 1, et can. 1532:
1.* Si agatur de re cuius pretium non excedit mille libellas, congruis poenis a legitimo Superiore ecclesiastico
puniatur;
2.* Si agatur de re cuius pretium sit supra mille, sed infra triginta millia libellarum, privetur patronus iure
patronatus; administrator, munere administratoris; Superior vel oeconomus religiosus, proprio officio et
habilitate ad cetera officia, praeter alias congruas poenas a Superioribus infligendas; Ordinarius vero aliique
clerici, officium, beneficium, dignitatem, munus in Ecclesia obtinentes, solvant duplum favore ecclesiae vel piae
causae laesae; ceteri clerici suspendantur ad tempus ab Ordinario definiendum;
3.* Quod si beneplacitum apostolicum, in memoratis canonibus praescriptum, fuerit scienter praetermissum,
omnes quovis modo reos sive dando sive recipiendo sive consensum praebendo, manet praeterea
excommunicatio latae sententiae nemini reservata.
Can. 2348. Qui legatum vel donationem ad causas pias sive actu inter vivos sive testamento, etiam per fiduciam,
obtinuerit et implere negligat, ab Ordinario, etiam per censuram, ad id cogatur.
Can. 2349. Recusantes praestationes legitime debitas ad normam can. 463, par. 1, 1507, prudenti arbitrio
Ordinarii puniantur, donec satisfecerint.
TITULUS XIV.
De delictis contra vitam, libertatem, proprietatem, bonam famam ac bonos mores.
Can. 2350. par. 1. Procurantes abortum, matre non excepta, incurrunt, effectu secuto, in excommumcationem
latae sententiae Ordinario reservatam; et si sint clerici, praeterea deponantur.
par. 2. Qui in seipsos manus intulerint, si quidem mors secuta sit, sepultura ecclesiastica priventur ad normam
can. 1240, par. 1, n. 3; secus, arceantur ab actibus legitimis ecclesiasticis et, si sint clerici, suspendantur ad
tempus ab Ordinario definiendum, et a beneficiis aut officiis curam animarum interni vel externi fori adnexam
habentibus removeantur.
Can. 2351. par. 1. Servato praescripto can. 1240, par. 1, n. 4, duellum perpetrantes aut simpliciter ad illud
provocantes vel ipsum acceptantes vel quamlibet operam aut favorem praebentes, nec non de industria spectantes
illudque permittentes vel quantum in ipsis est non prohibentes, cuiuscunque dignitatis sint, subsunt ipso facto
excommunicationi Sedi Apostolicae simpliciter reservatae.
par. 2. Ipsi vero duellantes et qui eorum patrini vocantur, sunt praeterea ipso facto infames.
Can. 2352. Excommunicatione nemini reservata ipso facto plectuntur omnes, qualibet etiam dignitate fulgentes,
qui quoquo modo cogant sive virum ad statum clericalem amplectendum, sive virum aut mulierem ad religionem
ingrediendam vel ad emittendam religiosam professionem tam sollemnem quam simplicem, tam perpetuam
quam temporariam.
Can. 2353. Qui intuitu matrimonii vel explendae libidinis causa rapuerit mulierem nolentem vi aut dolo, vel
mulierem minoris aetatis consentientem quidem, sed insciis vel contradicentibus parentibus aut tutoribus, ipso
iure exclusus habeatur ab actibus legitimis ecclesiasticis et insuper aliis poenis pro gravitate culpae plectatur.
Can. 2354. par. 1. Laicus qui fuerit legitime damnatus ob delictum homicidii, raptus impuberum alterutrius
sexus, venditionis hominis in servitutem vel alium malum finem, usurae, rapinae, furti qualificati vel non
208

