Can. 179. par. 1. Si electioni illius quem electores aptiorem putent ac praeferant, impedimentum obest, super quo
dispensari possit ac soleat, suis ipsi suffragiis eum possunt, nisi aliud iure caveatur, a competenti Superiore
postulare, etsi agatur de officio, pro quo electus confirmatione non egeat.
par. 2. Compromissarii postulare nequeunt, nisi id in mandato aut compromisso fuerit expressum.
Can. 180. par. 1. Ut postulatio vim habeat, pro ea stet oportet maior suffragiorum pars, imo, si cum electione
concurrat, saltem duae tertiae partes requiruntur.
par. 2. Suffragium pro postulatione exprimi debet per verbum: postulo, aut aequivalens; formula: eligo vel
postulo, aut aequipallens, valet pro electione, si impedimentum non exsistat, secus pro postulatione.
Can. 181. par. 1. Postulatio saltem intra octiduum mitti debet ad Superiorem ad quem pertinet electionem
confirmare, si facultatem habeat ab impedimento dispensandi; secus ad Romanum Pontificem aut ad alium
habemtem facultatem.
Can. l82. par. l. Reiecta a Superiore postulatione, ius eligendi ad collegium redit, nisi electores scienter illum
postulaverint qui tali detinetur impedimento in quo nequeat aut non soleat dispensari; tunc enim provisio ad
Superiorem pertinet.
par. 2. Quod si postulat admissa fuerit, id significetur postulato qui respondere debet ad normam can.175.
par. 3. Si eam acceptet, plenum ius in officio eidem statim acquiritur.
CAPUT II.
De amissione officiorum ecclesiasticorum.
Can. 183. par. 1. Amittitur officium ecclesiasticum renuntiatione, privatione, amotione, translatione lapsu
temporis praefiniti.
par. 2. Resoluto quovis modo iure Superioris a quo fuerat concessum, officium ecclesiasticum non amittitur, nisi
lex aliud caveat aut nisi in concessione habeatur clausula: ad beneplacitum nostrum, vel alia aequipollens.
Can. l84. Quisque sui compos potest officio ecclesiastico iusta de causa renuntiare, nisi speciali prohibitione
renuntiatio sit ipsi interdicta.
Can. 185. Renuntiatio ex metu gravi, iniuste incusso,dolo aut errore substantiali vel simoniace facta irrita est ipso
iure.
Can. l86. Renuntiatio, ut valida sit, fieri debet a renuntiante aut scripto aut oretenus coram duobus testibus aut
etiam per procuratorem speciali mandato munitum; et scriptum renuntiationis documentum in Curia deponatur.
Can. 187. par. 1. Renuntiatio generatim, ut valeat, ei fieri debet a quo est acceptanda, vel, si acceptatione non
egeat, a quo clericus officium accepit vel qui eiusdem locum tenet.
par. 2. Quare si officium per confirmationem, admissionem vel institutionem collatum fuerit, renuntiatio fieri
debet Superiori ad quem de iure ordinario confirmatio, admissio vel institutio spectat.
Can. 188. Ob tacitam renuntiationem ab ipso iure admissam quaelibet officia vacant ipso facto et sine ulla
declaratione, si clericus:
1.o Professionem religiosam emiserit, salvo, circa beneficia, praescripto can. 584;
2.o Intra tempus utile iure statutum vel, deficiente iure, ab Ordinario determinatum, de officio provisus illud
adire neglexerit;
3.o Aliud officium ecclesiasticum cum priore incompatibile acceptaverit et eiusdem pacificam possessionem
obtinuerit;
4.o A fide catholica publice defecerit;
5.o Matrimonium, etiam civile tantum, ut aiunt, contraxerit;
6.o Contra praescriptum can.141, par. 1 militiae saeculari nomen sponte dederit;
7.o Habitum ecclesiasticum propria auctoritate sine iusta causa deposuerit, nec illum, ab Ordinario monitus, intra
mensem a monitione recepta resumpserit;
8.o Residentiam, qua tenetur, illegitime deseruerit et receptae Ordinarii monitioni, legitimo impedimento non
detentus, intra congruum tempus ab Ordinario praefinitum, nec paruerit nec responderit.
Can.189. par. l. Superiores sine iusta et proportionata causa renuntiationes ne acceptent.
par. 2. Renuntiationem Ordinarius loci intra mensem vel admittat vel reiiciat.
Can. 190. par. 1. Officium, renuntiatione legitime facta et acceptata, vacat postquam renuntianti significata est
acceptatio.
par. 2. Renuntians in officio permaneat donec de Superioris acceptatione certum nuntium acceperit.
Can. l9l. par. l. Semel legitime facta renuntiatione, non datur amplius poenitentiae locus, licet renuntians possit
offcium ex alio titulo consequi.
par. 2. Acceptata renuntiatio tempestive nota fiat iis qui aliquod ius in officii provisionem habent.
Can. 192. par. l. Privatio officii incurritur sive ipso iure, sive ex facto legitimi Superioris.
par. 2. Si agatur de officio inamovibili, Ordinarius nequit clericum eodem privare, nisi mediante processu ad
normam iuris.
par. 3. Si de amovibili, privatio decerni ab Ordinario potest ex qualibet iusta causa, prudenti eius arbitrio, etiam
citra delictum, naturali aequitate servata, sed certum procedendi modum sequi minime tenetur salvo canonum
13

