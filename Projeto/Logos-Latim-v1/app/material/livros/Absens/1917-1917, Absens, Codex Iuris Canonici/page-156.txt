1.o S. R. E. Cardinales, Episcopi et personae illustres quae suae civitatis iure eximuntur ab obligatione
comparendi coram iudice testificandi causa: ii omnes eligere ipsi possunt locum ubi testificentur, de quo iudicem
certiorem facere debent;
2.o Qui morbo aliove corporis vel animi impedimento aut conditione vitae, uti moniales, tribunalis sedem adire
nequeunt; ii domi audiendi sunt;
3.o Qui extra dioecesim degentes, in dioecesim reverti et ad tribunalis sedem accedere sine gravi incommodo
nequeunt; ii audiendi sunt a tribunali loci in quo commorantur ad normam can. 1570, par. 2, secundum
interrogationes et instructiones a causae iudice transmissas;
4.o Qui in dioecesi quidem commorantur, sed in locis ita dissitis a tribunalis sede, ut sine gravibus impensis
neque ipsi iudicem adire, neque a iudice adiri possint. Hoc in casu iudex debet propiorem aliquem sacerdotem
dignum et idoneum deputare, ut cum assistentia alicuius, qui actuarii munere fungatur, examen horum testium
perficiat, transmissis pariter eidem interrogationibus faciendis, datisque opportunis instructionibus.
Can. 1771. Examini testium partes assistere nequeunt, nisi iudex eas admittendas censuerit.
Can. 1772. par. 1. Testes seorsum singuli examinandi sunt.
par. 2. Prudenti tamen iudicis arbitrio relinquitur post edita testimonia testes inter se aut cum parte conferre, seu,
vulgo, confrontare.
par. 3. Id autem fieri poterit si haec omnia simul concurrant, scilicet:
1.o Si testes inter se aut cum parte in re gravi et causae substantiam attingente dissentiant;
2.o Si nulla alia facilior ad veritatem detegendam suppetat via;
3.o Si scandali vel dissidiorum periculum non sit ex collatione pertimescendum.
Can. 1773. par. 1. Examen fit a iudice, vel ab eius delegato aut auditore, cui assistat oportet notarius.
par. 2. In examine interrogationes non ab alio quam a iudice vel ab eo qui iudicis locum tenet, testibus
deferendae sunt. Quapropter si partes, vel promotor iustitiae, vel defensor vinculi examini intersint et novas
interrogationes testi faciendas habeant, has non testi, sed iudici vel eius locum tenenti proponere debent, ut eas
ipse deferat.
Can. 1774. Testis primo interrogari debet non modo de generalibus personae adiunctis, hoc est, de nomine,
cognomine, origine, aetate, religione, conditione, domicilio, sed etiam quae ipsi cum partibus in causa sit
necessitudo; deinde deferendae sunt interrogationes quae causam ipsam respiciunt et sciscitandum unde et
quomodo ea quae asserit, habeat cognita.
Can. 1775. Interrogationes breves sunto, non plura simul complectentes, non captiosae, non subdolae, non
suggerentes responsionem, remotae a cuiusvis offensione et pertinentes ad causam quae agitur.
Can. 1776. par. 1. Interrogationes non sunt cum testibus antea communicandae.
par. 2. Attamen si ea quae testificanda sunt ita a memoria sint remota, ut nisi prius recolantur, certo affirmari
nequeant, poterit iudex nonnulla testem praemonere, si id sine periculo fieri rosse censeat.
Can. 1777. Testes oretenus testimonium dicant et scriptum ne legant, nisi de calculo et rationibus agatur; tunc
enim adnotationes, quas secum attulerunt, poterunt consulere.
Can. 1778. Responsio ex continenti redigenda est scripto ab actuario non solum quod attinet ad substantiam, sed
etiam ad ipsa editi testimonii verba, nisi iudex, attenta causae exiguitate, satis habeat unam depositionis
substantiam referri.
Can. 1779. Actuarius in actis mentionem faciat de praestito, remisso aut recusato iureiurando, de partium
aliorumque praesentia, de interrogationibus ex officio additis et generatim de omnibus memoria dignis quae forte
acciderint, cum testes excutiebantur.
Can. 1780. par. 1. Testi, antequam ab auditorio discedat, debent legi quae actuarius de iis quae ipse viva voce
testatus est, scripto redegit, data eidem testi facultate addendi, supprimendi, corrigendi, variandi.
par. 2. Denique actui subscribere debent testis, iudex et notarius.
Can. 1781. Testes, quamvis iam excussi, poterunt, parte postulante aut ex officio, antequam acta seu
testificationes publici iuris fiant, denuo ad examen vocari, si iudex id necessarium vel utile ducat, dummodo
tamen omnis collusionis vel corruptelae absit periculum.
ART. V. De testimoniorum evulgatione
eorumque reprobatione.
Can. 1782. par. 1. Cum partes aut earum procuratores examini non interfuerunt, testimonia statim post absolutum
omnium testium examen poterunt, decreto iudicis, evulgari.
par. 2. Sed poterit iudex differre testimoniorum evulgationem in tempus quo cetera probationum capitula fuerint
absoluta, si id e re existimet.
Can. 1783. Post testificationum evulgationem:
1.o Cessat facultas reprobandi testis personam, excepto casu de quo in can. 1764, par. 4;
156

