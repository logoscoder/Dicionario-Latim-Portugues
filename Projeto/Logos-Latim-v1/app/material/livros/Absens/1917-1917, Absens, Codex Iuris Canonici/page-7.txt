Can. l00. par. 1. Catholica Ecclesia et Apostolica Sedes moralis personae rationem habent ex ipsa ordinatione
divina; ceterae inferiores personae morales in Ecclesia eam sortiuntur sive ex ipso iuris praeseripto sive ex
speciali competentis Superioris ecclesiastici concessione data per formale decretum ad finem religiosum vel
caritativum.
par. 2. Persona moralis collegialis constitui non potest, nisi ex tribus saltem personis physicis.
par. 3. Personae morales sive collegiales sive non collegiales minoribus aequiparantur.
Can. l01. par. 1. Circa actus personarum moralium collegialium :
l.deg. Nisi aliud expresse iure communi aut particulari statutum fuerit, id vim iuris habet, quod, demptis suffragis
nullis, placuerit parti absolute maiori eorum qui suffragium ferunt, aut, post duo inefficacia scrutinia, parti
relative maiori in tertio scrutinio; quod si suffragia aequalia fuerint, post tertium scrutinium praeses suo voto
paritatem dirimat aut, si agatur de electionibus et praeses suo voto paritatem dirimere nolit, electus habeatur
senior ordine vel prima professione vel aetate;
2** Quod autem omnes, uti singulos, tangit, ab omnibus probari debet.
par. 2. Si de actibus personarum moralium non collegialium agatur, serventur particularia statuta ac normae iuris
communis, quae easdem personas respiciunt.
Can. lO2. par. 1. Persona moralis, natura sua, perpetua est; exstinguitur tamen si a legitima auctoritate
supprimatur, vel si per centum annorum spatium esse desierit.
par. 2. Si vel unum ex personae moralis collegialis membris supersit, ius omnium in illud recidit.
Can. 103. par. 1. Actus, quos persona sive physica sive moralis ponit ex vi extrinseca, cui resisti non possit, pro
infectis habentur.
par. 2. Actus positi ex metu gravi et iniuste incusso vel ex dolo, valent, nisi aliud iure caveatur; sed possunt ad
normam can. 1684-1689 per iudicis sententiam rescindi, sive ad petitionem partis laesae sive ex officio.
Can. 104. Error actum irritum reddit, si versetur circa id quod constituit substantiam actus vel recidat in
conditionem sine qua non; secus actus valet, nisi aliud iure caveatur; sed in contractibus error locum dare potest
actioni rescissoriae ad normam iuris.
Can. 105. Cum ius statuit Superiorem ad agendum indigere consensu vel consilio aliquarum personarum:
1 deg. Si consensus exigatur, Superior contra earundem votum invalide agit; si consilium tantum, per verba, ex.
gr.: de consilio consultorum, vel audito Capitulo, parocho, etc., satis est ad valide agendum ut Superior illas
personas audiat; quamvis autem nulla obligatione teneatur ad eorum votum, etsi concors, accedendi, multum
tamen, si plures audiendae sint personae, concordibus earundem suffragiis deferat, nec ab eisdem, sine
praevalenti ratione, suo iudicio aestimanda, discedat;
2.deg. Si requiratur consensus vel consilium non unius tantum vel alterius personae, sed plurium simul eae
personae legitime convocentur, salvo praescripto can. 162, par. 4, et mentem suam manifestent ; Superior autem
pro sua prudentia ac negotiorum gravitate potest eas adigere ad iusiurandum de secreto servando praestandum ;
3.deg. Omnes de consensu vel consilio requisiti debent ea qua par est reverentia, fide ae sinceritate sententiam
suam aperire.
Can. 106. Circa praecedentiam inter varias personas seu physicas seu morales, serventur normae quae sequuntur,
salvis normis specialibus quae suis in locis traduntur:
1 deg. Qui alius personam gerit, ex eadem obtinet praecedentiam ; sed qui in Conciliis aliisque similibus
conventibus procuratorio nomine intersunt, sedent post illos eiusdem gradus qui intersunt nonmine proprio;
2.deg. Cui est auctoritas in personas sive physicas sive morales, eidem ius est praecedentiae supra illas;
3.deg. Inter diversas personas ecclesiasticas quarum nulla habeat in alias auctoritatem: qui ad gradum potiorem
pertinent, praecedunt eis qui sunt inferioris gradus; inter eiusdem gradus personas sed non eiusdem ordinis, qui
altiorem ordinem tenet, praecedit iis qui in inferiore sunt positi; si denique ad eundem gradum pertineant
eundemque ordinem habeant, praecedit qui prius est promotus ad gradum; si eodem tempore promoti sint, senior
ordinatione, nisi iunior ordinatus fuerit a Romano Pontifice; et si eodem tempore ordinem receperint, senior
aetate;
4.deg. In praecedentia diversitas ritus non attenditnur;
5.deg. Inter varias personas morales eiusdem speciei et gradus, illa praecedit quae est in pacifica
quasipossessione praecedentiae et, si de hoc non constet,quae prius in loco, ubi quaestio oritur, instituta est; inter
sodales vero alicuius collegii, ius praecedentiae a determinetur ex propriis legitimis constitutionibus;secus ex
legitima consuetudine; qua deficiente, ex praescripto iuris communis;
6.deg. Loci Ordinarii est in sua dioecesi statuere praecedentias inter suos subditos, ratione habita principiorum
iuris communis, legitimarum dioecesis consuetudinum et munerum ipsis commissorum; et omnes de
praecedentia controversias, etiam inter exemptos, quatenus ii collegialiter cum aliis procedant, componere in
casibus urgentioribus, remota omni appellatione in suspensivo, sed sine praeiudicio iuris uniuscuiusque;
7.deg. Circa personas quae ad Domum pontificalem pertinent, praecedentia moderanda est secundum peculiaria
privilegia, regulas et traditiones eiusdem pontificiae Domus.
Can. 107. Ex divina institutione sunt in Ecclesia clerici a laicis distincti, licet non omnes clerici sint divinae
institutionis; utrique autem possunt esse religiosi.
7

