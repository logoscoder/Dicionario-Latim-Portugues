Can. 1096. § 1. Licentia assistendi matrimonio concessa ad normam can. 1095, § 2, dari expresse debet sacerdoti
determinato ad matrimonium determinatum, exclusis quibuslibet delegationibus generalibus, nisi agatur de
vicariis cooperatoribus pro paroecia cui addicti sunt; secus irrita est.
§ 2. Parochus vel loci Ordinarius licentiam ne concedat, nisi expletis omnibus quae ius constituit pro libertate
status comprobanda.
Can. 1097. § 1. Parochus autem vel loci Ordinarius matrimonio licite assistunt:
1.o Constito sibi legitime de libero statu contrahentium ad normam iuris;
2.o Constito insuper de domicilio vel quasi-domicilio vel menstrua commoratione aut, si de vago agatur, actuali
commoratione alterutrius contrahentis in loco matrimonii;
3.o Habita, si conditiones deficiant de quibus n. 2, licentia parochi vel Ordinarii domicilii vel quasidomicilii aut
menstruae commorationis alterutrius contrahentis, nisi vel de vagis actu itinerantibus res sit, qui nullibi
commorationis sedem habent, vel gravis necessitas intercedat quae a licentia petenda excuset.
§ 2. In quolibet casu pro regula habeatur ut matrimonium coram sponsae parocho celebretur, nisi iusta causa
excuset; matrimonia autem catholicorum mixti ritus, nisi aliud particulari iure cautum sit, in ritu viri et coram
eiusdem parocho sunt celebranda.
§ 3. Parochus qui sine licentia iure requisita matrimonio assistit, emolumenta stolae non facit sua, eaque proprio
contrahentium parocho remittat.
Can. 1098. Si haberi vel adiri nequeat sine gravi incommodo parochus vel Ordinarius vel sacerdos delegatus qui
matrimonio assistant ad normam canonum 1095, 1096:
1.o In mortis periculo validum et licitum est matrimonium contractum coram solis testibus; et etiam extra mortis
periculum, dummodo prudenter praevideatur eam rerum conditionem esse per mensem duraturam;
2.o In utroque casu, si praesto sit alius sacerdos qui adesse possit, vocari et, una cum testibus, matrimonio
assistere debet, salva coniugii validitate coram solis testibus.
Can. l099. § 1. Ad statutam superius formam servandam tenentur:
1.o Omnes in catholica Ecclesia baptizati et ad eam ex haeresi aut schismate conversi, licet sive hi sive illi ab
eadem postea defecerint, quoties inter se matrimonium ineunt;
2.o Iidem, de quibus supra, si cum acatholicis sive baptizatis sive non baptizatis etiam post obtentam
dispensationem ab impedimento mixtae religionis vel disparitatis cultus matrimonium contrahant;
3.o Orientales, si cum latinis contrahant hac forma adstrictis.
§ 2. Firmo autem praescripto § 1, n.1, acatholici sive baptizati sive non baptizati, si inter se contrahant, nullibi
tenentur ad catholicam matrimonii formam servandam; item ab acatholicis nati, etsi in Ecclesia catholica
baptizati, qui ab infantili aetate in haeresi vel sehismate aut infidelitate vel sine ulla religione adoleverunt,
quoties cum parte acatholica contraxerint
Can. 1100. Extra casum necessitatis, in matrimonii celebratione serventur ritus in libris ritualibus ab Ecclesia
probatis praescripti aut laudabilibus consuetudinibus recepti.
Can. 1101. § 1. Parochus curet ut sponsi benedictionem sollemnem accipiant, quae dari eis potest etiam
postquam diu vixerint in matrimonio, sed solum in Missa, servata speciali rubrica et excepto tempore feriato.
§ 2. Sollemnem benedictionem ille tantum sacerdos per se ipse vel per alium dare potest, qui valide et licite
matrimonio potest assistere.
Can. 1102. § 1. In matrimoniis inter partem catholicam et partem acatholicam interrogationes de consensu fieri
debent secundum praescriptum can. 1095, § 1, n. 3.
§ 2. Sed omnes sacri ritus prohibentur; quod si ex hac prohibitione graviora mala praevideantur, Ordinarius
potest aliquam ex consuetis ecclesiasticis caeremoniis, exclusa semper Missae celebratione, permittere.
Can. 1103. § 1. Celebrato matrimonio, parochus vel qui eius vices gerit, quamprimum describat in libro
matrimoniorum nomina coniugum ac testium, locum et diem celebrati matrimonii atque alia secundum modum
in libris ritualibus et a proprio Ordinario praescriptum; idque licet alius sacerdos vel a se vel ab Ordinario
delegatus matrimonio astiterit.
§ 2. Praeterea, ad normarn can. 470, § 2, parochus in libro quoque baptizatorum adnotet coniugem tali die in sua
paroecia matrimonium contraxisse. Quod si coniux alibi baptizatus fuerit, matrimonii parochus notitiam initi
contractus ad parochum baptismi sive per se sive per Curiam episcopalem transmittat, ut matrimonium in
baptizatorum librum referatur.
§ 3. Quoties matrimonium ad normam can. 1098 contrahitur, sacerdos, si eidem adstiterit, secus testes tenentur
in solidunt cum contrahentibus curare ut initum coniugium in praescriptis libris quamprimum adnotetur.

CAPUT VII.
De matrimonio conscientiae.
96

