Can. 406. par. 1. Episcopo, non autem Vicario Generali, nec Vicario Capitulari, ius est canonicos ad honorem
nominandi sive dioecesanos sive extradioecesanos cum consilio Capituli cui canonicus est adscribendus, sed
Episcopus raro et caute hoc iure utatur.
par. 2. Sacerdotem alienae dioecesis canonicum ad honorem nominaturus, Episcopus, praeter Capituli sui
consilium, Ordinarii, cui subiectus est nominandus, assensum impetret, sub poena nominationis irritae,
eundemque Ordinarium insignia edoceat ac privilegia quorum usum nominandus exinde habiturus sit.
par. 3. Canonici ad honorem extra dioecesim in qua nominati sunt degentes, numero sint tertia parte minores
canonicis titularibus.
Can. 407. par. 1. Canonici ad honorem alicuius basilicae vel ecclesiae collegialis almae Urbis, privilegiis et
insignibus uti possunt tantum intra eiusdem basilicae vel collegiatae ecclesiae eiusque filialium ambitum;
canonici vero ad honorem aliarum ecclesiarum extra Urbem, privilegiis et insignibus utantur in dioecesi tantum
ubi nominati sunt, non autem extra dioecesim, nisi ad normam can. 409, par. 2.
par. 2. Canonici ad honorem, praeter insignia et privilegia seu iura honorifica, obtinent etiam scamnum in choro.
Can. 408. par. 1. Capitulum cathedrale praecedit collegiali, etiam insigni, in ipsa quoque collegiali ecclesia;
Capitulum insigne praecedit non insigni; in eodem Capitulo, salvis peculiaribus statutis, vel legitimis
consuetudinibus, dignitates, servato inter se praecedentiae ordine, praecedunt canonicis; canonici antiquiores, qui
nempe prius possessionem ceperunt, posterioribus; canonici titulares, honorariis; honorarii, beneficiariis;
dignitates vero aut capitulares charactere episcopali ornati omnibus dignitatibus ac canonicis in presbyterali
tantum ordine constitutis praecedunt.
par. 2. In Capitulis in quibus habentur distinetae praebendae presbyterales, diaconales, subdiaconales, servetur
praecedentia ordinis; et in eodem ordine praecedentia receptionis in ordinem, non autem in Capitulum.
Can. 409. par. 1. In unaquaque ecclesia tum cathedrali tum collegiali, qui in dignitate episcopali sunt constituti,
deferant in choro vestem episcopalem; ceteri omnes, dignitates, canonici et beneficiarii, vestem sibi in bulla
erectionis assignatam vel apostolico indulto concessam; secus censeantur tanquam absentes.
par. 2. Vestem choralem aut specialia insignia capitularia adhibere possunt in tota dioecesi in qua est Capitulum,
sed, reprobata contraria consuetudine, non extra dioecesim, nisi vel Episcopum comitentur vel Episcopum aut
Capitulum repraesentent in Conciliis aliisve sollemnitatibus.
Can. 410. par. 1. Sua cuique Capitulo statuta ne desint, ab omnibus dignitatibus, canonicis, beneficiariis religiose
servanda.
par. 2. Statuta capitularia, per legitimum actum capitularem condita, approbanda subiiciantur Episcopo, sine
cuius auctoritate postea nec abrogari possunt nec mutari.
par. 3. Si, Episcopo edicente ut statuta conficiantur, Capitulum id praestare neglexerit, exacto sexto ab
intimatione mense, Episcopus eadem conficiat imponatque Capitulo.
Can. 411. par. 1. Stato tempore ac loco conveniat canonicorum coetus de suae ecclesiae et Capituli negotiis
acturus; alii praeterea conventus haberi poterunt, quoties id aut Episcopo aut Capituli praesidi aut maiori
canonicorum parti expedire videatur.
par. 2. Ad habendum coetum ordinarium non est necessaria specialis convocatio; quae tamen ad extraordinarium
requiritur, et facienda est secundum statuta capitularia.
par. 3. In capitulis vocem habent canonici, exelusis honorariis, et dignitates, si una cum canonicis Capitulum
constituant ad normam can. 393, par. 2.
Can. 412. par. 1. Canonici sive eeclesiae cathedralis sive collegialis Episcopo sollemniter Missam celebranti aut
alia pontificalia exercenti, etiam in aliis ecclesiis civitatis aut suburbii, ab eodem invitati, assistere et inservire
debent, dummodo iudicio Episcopi sufficiens canonicorum et ministrorum in ecclesia numerus maneat: et
eundem accedentem ad ecclesiam cathedralem et redeuntem comitari ad normam Caeremonialis Episcoporum.
par. 2. Episcopus potest duos e Capitulo sive cathedrali sive collegiali assumere ac retinere ut sibi in
ecclesiastico ministerio ac dioecesis servitio assistant.
Can. 413. par. 1. Quodlibet Capitulum obligatione tenetur quotidie divina officia in choro rite persolvendi, salvis
fundationis legibus.
par. 2. Divinum officium comprehendit psalmodiam horarum canonicarum et celebrationem cum cantu Missae
conventualis, praeter alias Missas vel secundum rubricas Missalis vel ex piis fundationibus celebrandas.
par. 3. Missam conventualem sine cantu celebrare licet hebdomadario, cum in ecclesia, pontificali ritu,
Episcopus vel alius loco Episcopi celebrat.
Can. 414. Omnes et singuli qui chorale beneficium obtinent, tenentur in ipso choro divina officia persolvere
singulis diebus, nisi servitium per turnum a Sede Apostolica aut fundationis legibus fuerit indultum.
Can. 415. par. l. Si ecclesia cathedralis aut collegialis simul sit paroecialis, relationes iuridicae inter Capitulum et
parochum reguntur normis quae sequuntur, nisi aliud ferat aut Sedis Apostolicae indultum aut particularis
conventio in erectione paroeciae inita et a loci Ordinario legitime probata.
par. 2. Ad parochum spectat:
1.o Applicare Missam pro populo et, debito tempore, praedicare ac christianam doctrinam fideles edocere;
2.o Custodire libros paroeciales et ex iis attestationes extrahere;
34

