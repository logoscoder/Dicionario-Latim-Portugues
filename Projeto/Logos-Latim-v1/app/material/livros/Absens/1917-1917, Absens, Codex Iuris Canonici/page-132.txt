Can. 1499. par. 1. Ecelesia acquirere bona temporalia potest omnibus iustis modis iuris sive naturalis sive
positivi, quibus id aliis licet.
par. 2. Dominium bonorum, sub suprema auctoritate Sedis Apostolicae, ad eam pertinet moralem personam,
quae eadem bona legitime acquisiverit.
Can. 1500. Diviso territorio personae moralis ecclesiasticae ita ut vel illius pars alii personae morali uniatur, vet
distincta persona moralis pro parte dismembrata erigatur, etiam bona communia quae in commodum totius
territorii erant destinata, et aes alienum quod pro toto territorio contractum fuerat, ab auctoritate ecclesiastica, cui
divisio competat cum debita proportione ex bono et aequo divid debent, salvis piorum fundatorum seu oblatorum
voluntatibus, iuribus legitime quaesitis, ac legibus peculiaribus, quibus persona moralis regatur.
Can. 1501. Exstincta persona morali ecclesiastica, eius bona fiunt personae moralis ecclesiasticae immediate
superioris, salvis semper fundatorum seu oblatorum voluntatibus, iuribus legitime quaesitis atque legibus
peculiaribus quibus exstincta persona moralis regebatur.
Can. 1502. Ad decimarum et primitiarum solutionem quod attinet, peculiaria statuta ac laudabiles consuetudines
in unaquaque regione serventur.
Can. 1503. Salvis praescriptis can. 621-624, vetantur privati tam clerici quam laici sine Sedis Apostolicae aut
proprii Ordinarii et Ordinarii loci licentia, in scriptis data, stipem cogere pro quolibet pio aut ecclesiastico
instituto vel fine.
Can. 1504. Omnes ecclesiae vel beneficia iurisdictioni Episcopi subiecta, itemque laicorum confraternitates,
debent quotannis in signum subiectionis solvere Episcopo cathedraticum seu moderatam taxam determinandam
ad normam can. 1507, par. 1, nisi iam antiqua consuetudine fuerit determinata.
Can. 1505. Loci Ordinarius, praeter tributum pro Seminario, de quo in can. 1355, 1356, aut beneficialem
pensionem de qua in can.1429, potest, speciali dioecesis necessitate impellente, omnibus beneficiariis, sive
saecularibus sive religiosis, extraordinariam et moderatam exactionem imponere.
Can. 1506. Aliud tributum in bonum dioecesis vel pro patrono imponere ecclesiis, beneficiis aliisque institutis
ecclesiasticis, quanquam sibi subiectis, Ordinarius potest tantummodo in actu fundationis vel consecrationis; sed
nullum imponi tributum potest super eleemosynis Missarum sive manualium sive fundatarum.
Can. 1507. par. 1. Salvo praescripto can. 1056 et can. 1234, praefinire taxas pro variis actibus iurisdictionis
voluntariae vel pro exsecutione rescriptorum Sedis Apostolicae vel occasione ministrationis Sacramentorum vel
Sacramentalium, in tota ecclesiastica provincia solvendas, est Concilii provincialis aut conventus Episcoporum
provinciae; sed nulla vi praefinitio eiusmodi pollet, nisi prius a Sede Apostolica approbata fuerit.
par. 2. Ad taxas pro actibus iudicialibus quod spectat, servetur praescriptum can. 1909.
Can. 1508. Praescriptionem, tanquam acquirendi et se liberandi modum, prout est in legislatione civili
respectivae nationis, Ecclesia pro bonis ecclesiasticis recipit, salvo praescripto canonum qui sequuntur.
Can. 1509. Praescriptioni obnoxia non sunt:
1.o Quae sunt iuris divini sive naturalis sive positivi;
2.o Quae obtineri possunt ex solo privilegio apostolico;
3.o Iura spiritualia, quorum laici non sunt capaces, si agatur de praescriptione in commodum laicorum;
4.o Fines certi et indubii provinciarum ecclesiasticarum, dioecesium, paroeciarum, vicariatuum apostolicorum,
praefecturarum apostolicarum, abbatiarum vel praelaturarum nullius;
5.o Eleemosynae et onera Missarum;
6.o Beneficium ecclesiasticum sine titulo;
7.o Ius visitationis et obedientiae, ita ut subditi a nullo Praelato visitari possint et nulli Praelato iam subsint;
8.o Solutio cathedratici.
Can. 1510. par. 1. Res sacrae quae in dominio privatorum sunt, praescriptione acquiri a privatis personis possunt,
quae tamen eas adhibere nequeunt ad profanos usus; si vero consecrationem vel benedictionem amiserint, libere
acquiri possunt etiam ad usus profanos, non tamen sordidos.
par. 2. Res sacrae, quae in dominio privatorum non sunt, non a persona privata, sed a persona morali
ecclesiastica contra aliam personam moralem ecclesiasticam praescribi possunt.
Can. 1511. par. 1. Res immobiles, mobiles pretiosae, iura et actiones sive personales sive reales, quae pertinent
ad Sedem Apostolicam, spatio centum annorum praescribuntur.
par. 2. Quae ad aliam personam moralem ecclesiasticam, spatio triginta annorum.
Can. 1512. Nulla valet praescriptio, nisi bona fide nitatur, non solum initio possessionis, sed toto possessionis
tempore ad praescriptionem requisito.
Can. 1513. par. 1. Qui ex iure naturae et ecclesiastico libere valet de suis bonis statuere, potest ad causas pias,
sive per actum inter vivos sive per actum mortis causa, bona relinquere.
par. 2. In ultimis voluntatibus in bonum Ecclesiae serventur, si fieri possit, sollemnitates iuris civilis; hae si
omissae fuerint, heredes moneantur ut testatoris voluntatem adimpleant.
Can. 1514. Voluntates fidelium facultates suas in pias causas donantium vel relinquentium, sive per actum inter
vivos, sive per actum mortis causa, diligentissime impleantur etiam circa modum administrationis et erogationis
bonorum, salvo praescripto can. 1515, par. 3.
132

