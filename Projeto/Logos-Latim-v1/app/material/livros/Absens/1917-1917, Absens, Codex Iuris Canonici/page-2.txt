Can.l4. par. 1. Peregrini:
l.deg. Non adstringuntur legibus particularibus sui territorii quandiu ab eo absunt, nisi aut earum transgressio in
proprio territorio noceat, aut leges sint personales;
2.deg. Neque legibus territorii in quo versantur, iis exceptis quae ordini publico consulunt, vel actuum sollemnia
determinant;
3.deg. At legibus generalibus tennentur etiamsi hae suo in territorio non vigeant, minime vero si in loco in quo
versantur non obligent.
par. 2. Vagi obligantur legibus tam generalibus quam particularibus quae vigent in loco in quo versantur.
Can. 15. Leges, etiam irritantes et inhabilitantes, in dubio iuris non urgent; in dubio autem facti potest Ordinarius
in eis dispensare, dummodo agatur de legibus in quibus Romanus Pontifex dispensare solet.
Can. 16. par. l. Nulla ignorantia legum irritantium aut inhabilitantium ab eisdem excusat, nisi aliud expresse
dicatur.
par. 2. Ignorantia vel error circa legem aut poenam aut circa factum proprium aut circa factum alienum notorium
generatim non praesumitur; circa factum alienum non notorium praesumitur, donec contrarium probetur.
Can. 17. par. l. Leges authentice interpretatur legislator eiusve successor et is cui potestas interpretandi fuerit ab
eisdem commissa.
par. 2. Interpretatio authentica, per modum legis exhibita, eandem vim habet ac lex ipsa; et si verba legis in se
certa declaret tantum, promulgatione non eget et valet retrorsum; si legem coarctet vel extendat aut dubiam
explicet, non retrotrahitur et debet promulgari.
par. 3. Data autem per modum sententiae iudicialis aut rescripti in re peculiari, vim legis non habet et ligat
tantum personas atque afficit res pro quibus data est.
Can. 18. Leges ecclesiasticae intelligendae sunt secundum propriam verborum significationem in textu et
contextu consideratam; quae si dubia et obscura manserit, ad locos Codicis parallelos, si qui sint, ad legis finem
ac circumstantias et ad mentem legislatoris est recurrendum.
Can. 19. Leges quae poenam statuunt, aut liberum iurium exercitium coarctant, aut exceptionem a lege continent,
strictae subsunt interpretationi.
Can. 20. Si certa de re desit expressum praescriptum legis sive generalis sive particularis, norma sumenda est,
nisi agatur de poenis applicandis, a legibus latis in similibus; a generalibus iuris principiis cum aequitate
canonica servatis; a stylo et praxi Curiae Romanae; a communi constantique sententia doctorum.
Can. 21. Leges latae ad praecavendum periculum generale, urgent, etiamsi in casu peculiari periculum non adsit.
Can. 22. Lex posterior, a competenti auctoritate lata, obrogat priori, si id expresse edicat, aut sit illi directe
contraria, aut totam de integro ordinet legis prioris materiam; sed firmo praeseripto can. 6, n. 1, lex generalis
nullatenus derogat locorum specialium et personarum singularium statutis, nisi aliud in ipsa expresse caveatur.
Can. 23. In dubio revocatio legis praeexsistentis non praesumitur, sed leges posteriores ad priores trahendae sunt
et his, quantum fieri possit conciliandae.
Can. 24. Praecepta, singulis data, eos quibus dantur, ubique urgent, sed iudicialiter urgeri nequeunt et cessant
resoluto iure praecipientis nisi per legitimum documentum aut coram duobus testibus imposita fuerint.
TITULUS II.
De consuetudine.
Can. 25. Consuetudo in Ecclesia vim legis a consensu competentis Superioris ecclesiastici unice obtinet.
Can. 26. Communitas quae legis ecclesiasticae saltem recipiendae capax est, potest consuetudinem inducere
quae vim legis obtineat.
Can. 27. par. 1. Iuri divino sive naturali sive positivo nulla consuetudo potest aliquatenus derogare; sed neque
iuri ecclesiastico praeiudicium affert, nisi fuerit rationabilis et legitime per annos quadraginta continuos et
completos praescripta; contra legem vero ecclesiasticam quae clausulam contineat futuras consuetudines
prohibentem, sola praescribere potest rationabilis consuetudo centenaria aut immemorabilis.
par. 2. Consuetudo quae in iure expresse reprobatur non est rationabilis.
Can. 28. Consuetudo praeter legem, quae scienter a communitate cum animo se obligandi servata sit, legem
inducit, si pariter fuerit rationabilis et legitime per annos quadraginta continuos et completos praescripta.
Can. 29. Consuetudo est optima legum interpres.
Can. 30. Firmo praescripto can. 5, consuetudo contra legem vel praeter legem per contrariam consuetudinem aut
legem revocatur; sed, nisi expressam de iisdem mentionem fecerit, lex non revocat consuetudines centenarias aut
immemorabiles, nec lex generalis consuetudines particulares.
TITULUS III.
De temporis supputatione.
Can. 31. Salvis legibus liturgicis, tempus, nisi aliud expresse caveatur, supputetur ad normam canonum qui
sequuntur.
Can. 32. par. 1. Dies constat 24 horis continuo supputandis a media nocte, hebdomada 7 diebus.
par. 2. In iure nomine mensis venit spatium 30, anni vero spatium 365 dierum, nisi mensis et annus dicantur
sumendi prout sunt in calendario.
2

