Can. 572. § 1. Ad validitatem cuiusvis religiosae professionis requiritur ut:
1.o Qui eam emissurus est, legitimam aetatem habeat ad normam can. 573;
2.o Eum ad professionem admittat legitimus Superior secundum constitutiones;
3.o Novitiatus validus ad normam can. 555 praecesserit;
4.o Professio sine vi aut metu gravi aut dolo emittatur;
5.o Sit expressa;
6.o A legitimo Superiore secundum constitutiones per se vel per alium recipiatur.
§ 2. Ad validitatem vero professionis perpetuae sive sollemnis sive simplicis, requiritur insuper ut praecesserit
professio simplex temporaria ad normam can. 574.
Can. 573. Quilibet professionem religiosam emissurus oportet ut decimum sextum aetatis annum expleverit, si
de temporaria professione agatur; vicesimum primum, si de perpetua sive sollemni, sive simplici.
Can. 574. § 1. In quolibet Ordine tam virorum quam mulierum et in qualibet Congregatione quae vota perpetua
habeat, novitius post expletum novitiatum, in ipsa novitiatus domo debet votis perpetuis, sive sollemnibus sive
simplicibus, praemittere, salvo praescripto can. 634, votorum simplicium professionem ad triennium valituram,
vel ad longius tempus, si aetas ad perpetuam professionem requisita longius distet, nisi constitutiones exigant
annuales professiones.
§ 2. Hoc tempus legitimus Superior potest, renovata a religioso temporaria professione, prorogare, non tamen
ultra aliud triennium.
Can. 575. § 1. Exacto professionis temporariae tempore, religiosus, ad normam can. 637, vel emittat perpetuam
professionem, sollemnem vel simplicem secundum constitutiones, vel ad saeculum redeat; sed etiam, durante
tempore professionis temporariae; potest, si dignus non habeatur qui vota perpetua nuncepunt, dimitti a legitimo
Superiore ad normam can. 647.
§ 2. Suffragium Concilii seu Capitulli pro prima professione temporari est deliberativum; pro subsequente
professione perpetua, sollemni vel simplici, est consultivum tantum.
Can. 576. § 1. In emittenda professione religiosa servetur praescriptus in constitutionibus ritus.
§ 2. Documentum emissae professionis, ab ipso professo et saltem ab eo coram quo professio emissa est,
subscriptum, servetur in tabulario religionis; et insuper, si agatur de professione sollemni, Superior eam
excipiens debet profitentis parochum baptismi de eadem certiorem reddere, ad normam can. 470, § 2.
Can. 577. § 1 Elapso tempore ad quod vota sunt nuncupata, renovationi votorum nulla est interponenda mora.
§ 2. Superioribus tamen facultas est ex iusta causa permittendi ut renovatop votorum temporariorum per aliquod
tempus, non tamen ultra mensem, anticipetur.
Can. 578. Professi a votis temporariis, de quibus in can. 574:
1.o Fruuntur iisdem indulgentiis, privilegiis et spiritualibus gratiis, quibus gaudent professi a votis sollemnibus
aut professi a votis simplicibus perpetuis; et si morte praeveniantur, ad eadem suffragia ius habent;
2.o Eadem obligatione tenetur observandi regulas et constitutiones, sed, ubi viget chiri obligatio, divini officii
privatim recitandi lege non obstriguntur, nisi sint in sacris constituti aut aliud constitutiones expresse
praescribant;
3.o Voce activa et passiva carent, nisi aliud in constitutionibus expresse caveatur; tempus autem praescriptum ad
fruendum voce activa et passiva, silentibus constitutionibus, computetur a prima professione.
Can. 579. Simplex professio, temporaria sit vel perpetua, actus votis contrarios reddit illicitos, sed non invalidos,
nisi aliud expresse cautum fuerit; prfessio autem sollemnis, si sint irritabiles, etiam invalidos.
Can. 580. § 1. Quilibet professus a votis simplicibus, sive perpetuis sive temmporariis, nisi aliud in
constitutionibus cautum sit, conservat proprietatem bonorum suorum et capacitatem alia bona acquirendi, salvis
quae in can. 569 praescripta sunt.
§ 2. Quidquid autem industria sua vel intuitu religionis acquirit, religioni acquirit.
§ 3. Cessionem vel dispositionem de qua in can. 569, § 2, professus mutare potest non quidem proprio arbitrio,
nisi constitutiones id sinant, sed de supremi Moderatoris licentia, aut, si de monialibus agatur, de licentia
Ordinarii loci et, si monasterium regularibus obnoxium sit, Superioris regularis, dummodo mutatio, saltem de
notabili bonorum parte, non fiat in favorem religionis; per discessum autem a religione eiusmodi cessio ac
dispositio habere desinit.
Can. 581. § 1. Professus a votis simplicibus antea nequit valide, sed intra sexaginta dies ante professionem
sollemnem, salvis pecularibus indultis a Sancta Sede concessis, debet omnibus bonis quae actu habet, cui
maluerit, sub conditione secuturae professionis, renuntiare.
§ 2. Secuta professione, ea omnia statim fiant, quae necessaria sunt ut renuntiatio etiam iure civili effectum
consequatur.
Can. 582. Post sollemnem professionem, salvis pariter peculiaribus Apostolicae Sedis indultis, omnia bona quae
quovis modo obveniunt regulari:
1.o In Ordine capaci possidendi, cedunt Ordini vel proviniae vel domui secundum constitutiones;
2.o In Ordine incapaci, acquiruntur Sanctae Sedi in proprietatem.
52

