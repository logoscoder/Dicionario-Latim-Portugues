12.o Qui Episcopum comitantur in visitatione dioecesis vel visitationem ipsam eius nomine et mandato peragunt;
13.o Qui operam navant conficiendis processibus in causis de quibus in can. 1999 seqq., vel uti testes in his
causis vocati sunt, pro diebus et horis quibus hoc officium praestant;
14.o Parochi consultores, examinatores et iudices synodales, dum proprio munere funguntur.
par. 2. Distributiones vero quae inter praesentes dicuntur, ii tantum percipiunt, qui in par. 1, nn. 7,11,13,
enumerantur, nisi obstet fundatorum expressa volunias.
Can. 421. par. 1. Excusantur a choro, sed percipiunt praebendae fructus dumtaxat, non autem distributiones:
1.o Qui de licentia Ordinarii loci publice docent in scholis ab Ecclesia recognitis sacram theologiam nut ius
canonicum;
2.o Dantes operam studio sacrae theologiae aut iuris canonici in publicis scholis ab Ecclesia probatis, de
Ordinarii licentia;
3.o Vicarius Capitularis, Vicarius Generalis, officialis ac cancellarius, si de gremio sint, dum suis muneribus
vacant;
4.o Canonici qui Episcopo inserviunt ad normam can. 412, par. 2.
par. 2. Quod si omnes praebendae fructus consistant in distributionibus, vel adeo sint tenues ut tertiam
distributionum partem non attingant, tunc memorati omnes duas tantum tertias partes distributionum lucrantur,
cumulatas ex fructibus praebendae ac distributionibus.
Can. 422, par. 1. Praebenda fruentes ab Apostolica tantum Sede impetrare possunt indultum emeriti seu, ut aiunt,
iubilationis post continuum et laudabile quadraginta annorum in eadem vel distinctis ecclesiis eiusdem civitatis
vel saltem dioecesis chori servitium.
par. 2. lubilatus, etiamsi in loco beneficii non resideat percipit tum fructus praebendae tum distributiones etiam
inter praesentes, nisi obstent expressa fundatorum vel oblatorum voluntas, ecclesiae statuta aut consuetudo.
par. 3. Ius optandi, si ex lege fundationis competat, non est capitulari iubilato.
CAPUT VI.
De consultoribus dioecesanis.
Can. 423. In quibus dioecesibus nondum constitui potuit restituive cathedrale canonicorum Capitulum,
instituantur ab Episcopo, salvis peculiaribus Apostolicae Sedis praescriptis, consultores dioecesani, hoc est
sacerdotes pietate, moribus, doctrina ac prudentia commendati.
Can. 424. Consultores nominat Episcopus, firmo praescripto can. 426.
Can. 425. par. 1. Consultores dioecesani numero sint saltem sex; in dioecesibus ubi pauci sint sacerdotes, saltem
quatuor; iidemque omnes in civitate episcopali vel in locis vicinioribus commorentur.
par. 2. Antequam munus huiusmodi suscipiant, iusiurandum interponant de officio fideliter exsequendo sine ulla
acceptione personarum.
Can. 426. par. 1. Officium consultorum est ad triennium.
par. 2. Exacto triennio, Episcopus vel alios in eorum locum substituat, vel eosdem ad aliud triennium confirmet,
quod idem servetur singulis trienniis.
par. 3. Deficiente, quavis de causa, aliquo consultore intra triennium, Episcopus alium de consilio ceterorum
consultorum substituat, isque in officio maneat usque ad expletum idem triennium.
par. 4. Cum vero triennium excidisse contigerit vacante sede episcopali, consultores in officio maneant usque ad
accessum novi Episcopi, qui intra sex menses ab inita possessione providere debet ad normam huius canonis.
par. 5. Si, sede vacante, aliquis consultor moriatur vel renuntiet, Vicarius Capitularis, de consensu aliorum
consultorum, alium nominet, qui tamen, ut munere, sede plena, fungatur, indiget novi Episcopi confirmatione.
Can. 427. Coetus consultorum dioecesanorum vices Capituli cathedralis, qua Episcopi senatus, supplet; quare
quae canones ad gubernationem dioecesis, sive sede plena sive ea impedita aut vacante, Capitulo cathedrali
tribuunt, ea de coetu quoque consultorum dioecesanorum intelligenda sunt.
Can. 428. Durante munere, consultores ne removeantur, nisi ob iustam causam ac de consilio ceterorum
consultorum.
CAPUT VII.
De sede impedita aut vacante ac do Vicario Capitulari.
Can. 429. par. 1. Sede per Episcopi captivitatem, relegationem, exsilium, aut inhabilitatem ita impedita, ut ne per
litteras quidem cum dioecesanis communicare ipse possit, dioecesis regimen, nisi Sancta Sedes aliter providerit,
penes Episcopi Vicarium Generalem vel alium virum ecclesiasticum ab Episcopo delegatum esto.
par. 2. Potest in casu Episcopus, gravi de causa, plures delegare, qui sibi invicem in munere succedant.
par. 3. His deficientibus, vel, uti supra dictum est, impeditis, Capitulum ecclesiae cathedralis suum Vicarium
constituat, qui regimen assumat cum potestate Vicarii Capitularis.
par. 4. Qui dioecesim regendam, ut supra, suscepit, quamprimum Sanctam Sedem moneat de sede impedita ac de
assumpto munere.
par. 5. Si Episcopus in excommunicationem, interdictum vel suspensionem inciderit, Metropolita, eoque
deficiente, vel, si de eodem agatur, antiquior inter Suffraganeos ad Sedem Apostolicam illico recurrat, ut ipsa
36

