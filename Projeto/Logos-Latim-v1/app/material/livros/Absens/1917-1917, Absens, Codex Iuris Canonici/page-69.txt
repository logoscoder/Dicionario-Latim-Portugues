§ 2. Nisi graves urgentesque causae obsint, adultus baptizatus statim Missae sacrificio assistat et sacram
communionem percipiat.
Can. 754. § 1. Amentes et furiosi ne baptizentur, nisi tales a nativitate vel ante adeptum rationis usum fuerint; et
tunc baptizandi sunt ut infantes.
§ 2. Si autem dilucida habeant intervalla, dum mentis compotes sunt, baptizentur, si velint.
§ 3. Baptizentur quoque, imminente periculo mortis, si, antequam insanirent, suscipiendi baptismi desiderium
ostenderint.
§ 4. Qui lethargo aut phrenesi laborat, vigilans tantum et volens baptizetur; at si periculum mortis impendeat,
servetur praescriptum § 3.
CAPUT III.
De ritibus et caeremoniis baptismi.
Can. 755. § 1. Baptismus sollemniter conferatur, salvo praescripto can. 759.
§ 2. Loci Ordinarius potest gravi et rationabili de causa indulgere ut caeremoniae praescriptae pro baptismo
infantium adhiheantur in baptismo adultorum.
Can. 756. § 1. Proles ritu parentum baptizari debet.
§ 2. Si alter parentum pertineat ad ritum latinum, alter ad orientalem, proles ritu patris baptizetur, nisi aliud iure
speciali cautum sit.
§ 3. Si unus tantum sit catholicus, proles huius ritu baptizanda est.
Can. 757. § 1. In baptismo soltemni adhibenda est aqua ad hoc benedicta.
§ 2. Si aqua benedicta in baptisterio adeo sit imminuta, ut minus videatur sufficere, alia non benedicta
admisceatur, etiam iterato, minore tamen copia.
§ 3. Si vero corrupta fuerit, aut effluxerit, aut quovis modo defecerit, parochus in fontem, bene mundatum ac
nitidum, recentem aquam infundat ac proprio ritu in suis liturgicis libris praescripto benedicat.
Can. 758. Licet baptismus conferri valide possit aut per infusionem, aut per immersionem, aut per aspersionem,
primus tamen vel secundus modus, aut mixtus ex utroque, qui magis sit in usu, retineatur, secundum probatos
diversarum Ecclesiarum rituales libros.
Can. 759. § 1. In mortis periculo baptismum privatim conferre licet; et, si conferatur a ministro qui nec sacerdos
sit nec diaconus, ea tantum ponantur, quae sunt ad baptismi validitatem necessaria; si a sacerdote vel diacono,
serventur quoque, si tempus adsit, caeremoniae quae baptismum sequuntur.
§ 2. Extra mortis periculum baptismum privatum loci Ordinarius permittere nequit, nisi agatur de haereticis qui
in adulta aetate sub conditione baptizentur.
§ 3. Caeremoniae autem quae in baptismi collatione praetermissae quavis ratione fuerint, quamprimum in
ecclesia suppleantur, nisi in casu de quo in § 2.
Can. 760. Cum baptismus sub conditione iteratur, caeremoniae, si quidem in priore baptismo omissae fuerunt,
suppleantur, salvo praescripto can. 759, § 3; sin autem in priore baptismo adhibitae sunt, repeti in altero aut
omitti possunt.
Can.761. Curent parochi ut ei qui baptizatur, christianum imponatur nomen; quod si id consequi non poterunt,
nomini a parentibus imposito addant nomen alicuius Sancti et in libro baptizatorum utrumque nomen perscribant.
CAPUT IV.
De patrinis.
Can. 762. § 1. Ex vetustissimo Ecclesiae more nemo sollemniter baptizetur, nisi suum habeat, quatenus fieri
possit, patrinum.
§ 2. Etiam in baptismo privato patrinus, si facile haberi queat, adhibeatur, si non interfuerit, adhibeatur in
supplendis baptismi caeremoniis, sed hoc in casu nullam contrahit spiritualem cognationem.
Can. 763. § 1. Cum baptismus iteratur sub conditione, idem patrinus, quatenus fieri possit, adhibeatur, qui in
priore baptismo forte adfuit; extra hunc casum in baptismo conditionato patrinus non est necessarius.
§ 2. Iterato baptismo sub conditione, neque patrinus qui priori baptismo adfuit, neque qui posteriori,
cognationem spiritualem contrahit, nisi idem patrinus in utroque baptismo adhibitus fuerit.
Can. 764. Patrinus unus tantum, licet diversi sexus a baptizando, vel ad summum unus et una adhibeantur.
Can. 765. Ut quis sit patrinus, oportet:
1.o Sit baptizatus, rationis usum assecutus et intentionem habeat id munus gerendi;
69

