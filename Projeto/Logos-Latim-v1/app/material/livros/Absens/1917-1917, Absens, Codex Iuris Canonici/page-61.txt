Can. 660. Duae debent esse monitiones, scilicet singulae pro singulis duobus primis delictis; in delictis autem
continuatis seu permanentibus intercedat necesse est inter primam et alteram monitionem saltem trium dierum
integrum spatium.
Can. 661. § 1. Monitionibus Superior addat opportunas exhortationes et correctiones, praescriptis insuper
poenitentiis aliisque remediis poenalibus, quae apta censeantur ad emendationem rei et scandali reparationem.
§ 2. Praeterea tenetur Superior reum ab occasionibus relabendi removere etiam per translationem, si opus fuerit,
ad aliam domum, ubi facilior sit vigilantia et remotior delinquendi occasio.
§ 3. Singulis monitionibus adiiciatur dimissionis comminatio.
Can. 662. Religiosus censetur se non emendasse, si post secundam monitionem novum delictum commiserit vel
in eodem permanenter perstiterit; post ultimam monitionem sex saltem dies erit exspectandum, antequam ad
ulteriora progressus fiat.
Can. 663. Immediatus Superior maior, postquam monitiones et correctiones incassum cesserint, omnia acta et
documenta diligenter colligat et ad supremum Moderatorem transmittat; hic autem ea tradere debet promotori
iustitiae, qui ea examinet et suas conclusiones proponat.
Can. 664. § 1. Si promotor iustitiae, cui fas est etiam ulteriores inquisitiones quas opportunas iudicaverit
peragere, accusationem proponat, instruatur processus, servatis praescriptis canonum in Parte Prima Libri Quarti,
congrua congruis referendo.
§ 2. Ex processu constare debet de delictis patratis, de praemissa duplici monitione et de defectu emendationis.
Can. 665. Tribunal, diligenter perpensis allegationibus tum promotoris iustitiae tum rei, si quidem iudicaverit
satis probata esse ea de quibus in can. 664, § 2, sententiam dimissionis pronuntiet.
Can. 666. Sententia exsecutioni mandari nequit, nisi fuerit a Sacra Congregatione confirmata; ad quam tribunalis
praeses et sententiam et omnia acta processus quamprimum transmittere curabit.
Can. 667. Pro dissitis regionibus etiam in casibus ordinariis supremi Moderatores cum consensu sui Consilii seu
Capituli possunt dimittendi facultatem demandare probis ac prudentibus religiosis, qui saltem tres esse debent,
firmo praescripto can. 663-666.
Can. 668. In casu, de quo in can. 653, religiosus statim potest a Superiore maiore, vel si periculum sit in mora et
tempus non adsit recurrendi ad Superiorem maiorem, a Superiore quoque locali, cum consensu sui Consilii, ad
saeculum remitti, habitu religioso illico deposito; religioso autem dimisso, statim processus, si nondum fuerit
institutus, instituatur ad normam canonum qui praecedunt.

CAPUT IV.
De religiosis dimissis qui vota parpetua nuncupnrunt.
Can. 669. § 1. Professus qui vota perpetua emisit, a religione dimissus, votis religiosis manet adstrictus, salvis
constitutionibus aut Sedis Apostolicae indultis quae aliud ferant.
§ 2. Si clericus est in minoribus ordinibus constitutus, eo ipso reducitur ad statum laicalem.
Can. 670. Clericus in sacris qui aliquid delictum commisit de quo in can. 646, aut dimissus est ob delictum quod
iure communi punitur infamia iuris vel depositione vel degradatione, perpetuo prohibetur deferre habitum
ecclesiasticum.
Can. 671. Si vero dimittatur ob delicta minora iis de quibus in can. 670:
1.o Ipso facto suspensus manet, donec a Sancta Sede absolutionem obtinuerit;
2.o Sacra Congregatio, si id expedire iudicaverit, dimisso praecipiat ut, habitu cleri saecularis indutus,
commoretur in certa dioecesi, indicatis Ordinario causis ob quas dimissus fuit;
3.o Si dimissus praecepto de quo n. 2 non paruerit, religio ad nihil tenetur, et dimissus eo ipso privatus est iure
deferendi habitum ecclesiasticum;
4.o Ordinarius dioecesis pro eius commoratione designatae, religiosum in domum poenitentiae mittat, vel eum
committat curae et vigilantiae pii ac prudentis sacerdotis; et si religiosus non paruerit, servetur praescriptum n. 3;
5.o Religio, per manus Ordinarii loci commorationis, caritativum subsidium dimisso suppeditet pro necessariis
ad vitae sustentationem, nisi ipse aliunde sibimet providere valeat;
6.o Si dimissus vitae rationem ecclesiastico viro dignam non agat, transacto anno aut etiam prius, iudicio
Ordinarii, privetur caritativo subsidio, eiiciatur e domo poenitentiae eique auferatur ius deferendi habitum
ecclesiasticum ab ipso Ordinario, qui statim mittere curet opportunam relationem tum ad Sedem Apostolicam
tum ad religionem;
7.o Si vero dimissus praedicto tempore tam laudabiliter se gesserit ut merito haberi possit vere emendatus,
Ordinarius eius preces apud Sanctam Sedem commendabit pro absolutione a censura suspensionis, et, ea obtenta,
eidem in sua dioecesi permittat, adhibitis opportunis cautelis et limitationibus, Missae celebrationem et etiam,
61

