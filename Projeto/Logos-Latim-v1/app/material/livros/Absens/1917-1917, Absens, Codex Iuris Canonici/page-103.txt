4.o In dispositionem materialem altarium, mensae pro distributione sanctissimae Eucharistiae, cathedrae sive
suggestus e quo ad populum verba fiunt, organorum, loci cantoribus assignati, sedilium, scamnorum, capsularum
oblationibus recipiendis, aliarumque rerum quae ad exercitium religiosi cultus spectent;
5.o In admissionem vel reiectionem sacrorum utensilium aliarumque rerum quae sive ad usum, sive ad cultum,
sive ad ornatum in ecclesia vel sacrario destinentur;
6.o In scriptionem, dispositionem, custodiam librorum paroecialium aliorumque documentorum quae ad
archivum paroeciale pertineant.
Can. 1185. Sacrista, cantores, organorum moderator, pueri chorales, campanae pulsator, sepulcrorum fossores,
ceterique inservientes a solo ecclesiae rectore, salvis legitimis consuetudinibus et conventionibus et Ordinarii
auctoritate, nominantur, pendent, dimittuntur.
Can. 1186. Salvis peculiaribus legitimisque cornsuetudinibus et conventionibus, et firma obligatione quae ad
aliquem spectet etiam ex constituto legis civilis:
1.o Onus reficiendi ecclesiam cathedralem incumbit ordine qui sequitur:
Bonis fabricae, salva ea parte quae necessaria est ad cultum divinum celebrandum et ad ordinariam ecclesiae
administrationem;
Episcopo et canonicis pro rata proventuum; detractis necessariis ad honestam sustentationem;
Dioecesanis, quos tamen Ordinarius loci suasione magis quam coactione inducat ad sumptus necessarios, pro
eorum viribus, praestandos;
2.o Onus reficiendi ecclesiam paroecialem incumbit ordine qui sequitur:
Bonis fabricae ecclesiae, ut supra;
Patrono;
Iis qui fructus aliquos ex ecclesia provenientes percipiunt secundum taxam pro rata redituum ab Ordinario
statuendam;
Paroecianis, quos tamen Ordinarius loci, ut supra, magis hortetur quam cogat;
3.o Haec cum debita proportione serventur etiam quod attinet ad alias ecclesias.
Can. 1187. Si qua ecclesia nullo modo ad cultum divinum adhiberi possit et omnes aditus interclusi sint ad eam
reficiendam, in usum profanum non sordidum ab Ordinario loci redigi potest, et onera cum reditibus titulusque
paroeciae, si ecclesia sit paraecialis, in aliam ecclesiam ab eodem Ordinario transferantur.
TITULUS X.
De oratoriis.
Can. 1188. § 1. Oratorium est locus divino cultui destinatus, non tamen eo potissimum fine ut universo fidelium
populo usui sit ad religionem publice colendam.
§ 2. Est vero oratorium:
1.o Publicum, si praecipue erectum sit in commodum alicuius collegii aut etiam privatorum, ita tamen ut
omnibus fidelibus, tempore saltem divinorum officiorum, ius sit, legitime comprobatum, illud adeundi;
2.o Semi-publicum, si in commodum alicuius communitatis vel coetus fidelium eo convenientium erectum sit,
neque liberum cuique sit illud adire;
3.o Privatum seu domesticum, si in privatis aedibus in commodum alicuius tantum familiae vel personae privatae
erectum sit.
Can. 1189. Oratoria S. R. E. Cardinalium et Episcoporum sive residentialium sive titularium, licet privata,
fruuntur tamen omnibus iuribus et privilegiis quibus oratoria semi-publica gaudent.
Can. 1190. Aediculae in coemeterio a familiis seu personis privatis ad suam sepulturam erectae, sunt oratoria
privata.
Can. 1191. § 1. Oratoria publica eodem iure quo ecclesiae reguntur.
§ 2. Quare in oratorio publico, dummodo auctoritate Ordinarii ad publicum Dei cultum perpetuo per
benedictionem vel consecrationem, ad normam can. 1155,1156, dedicatum fuerit, omnes sacrae functiones
celebrari possunt, salvo contrario rubricarum praescripto.
Can. 1192. § 1. Oratoria semi-publica erigi nequeunt sine Ordinarii licentia.
§ 2. Ordinarius hanc licentiam ne concedat, nisi prius per se vel per alium ecclesiasticum virum oratorium
visitaverit et decenter instructum repererit.
§ 3. Data autem licentia, oratorium ad usus profanos converti nequit sine eiusdem Ordinarii auctoritate.
§ 4. In collegiis aut convictibus iuventuti instituendae, in gymnasiis, lyceis, arcibus, praesidiis militum,
carceribus, xenodochiis, etc., praeter oratorium principale, alia minora ne erigantur, nisi, Ordinarii iudicio,
necessitas aut magna utilitas id exigat.
Can. 1193. In oratoriis semi-publicis, legitime erectis, omnia divina officia functionesve ecclesiasticae celebrari
possunt, nisi obstent rubricae aut Ordinarius aliqua exceperit.
103

