Can. 2320. Qui species consecratas abiecerit vel ad malum finem abduxerit aut retinuerit, est suspectus de
haeresi; incurrit in excommunicationem latae sententiae specialissimo modo Sedi Apostolicae reservatam; est
ipso facto infamis, et clericus praeterea est deponendus.
Can. 2321. Sacerdotes qui contra praescripta can. 806, par. 1, 808 praesumpserint Missam eodem die iterare vel
eam celebrare non ieiuni, suspendantur a Missae celebratione ad tempus ab Ordinario secundum diversa rerum
adiuncta, praefiniendum.
Can. 2322. Ad ordinem sacerdotalem non promotus:
1.* Si Missae celebrationem simulaverit aut sacramentalem confessionem exceperit, excommunicationem ipso
facto contrahit, speciali modo Sedi Apostolicae reservatam; et insuper laicus quidem privetur pensione aut
munere, si quod habeat in Ecclesia, aliisque poenis pro gravitate culpae puniatur; clericus vero deponatur;
2.* Si alia munia sacerdotalia usurpaverit, ab Ordinario pro gravitate culpae puniatur.
Can. 2323. Qui blasphemaverit vel periurium extra iudicium commiserit, prudenti Ordinarii arbitrio puniatur,
maxime clericus.
Can. 2324. Qui deliquerint contra praescriptum can. 827, 828, 840, par. 1, ab Ordinario pro gravitate culpae
puniantur, non exclusa, si res ferat, suspensione aut beneficii vel officii ecclesiastici privatione, vel, si de laicis
agatur, excommunicatione.
Can. 2325. Qui superstitionem exercuerit vel sacrilegium perpetraverit, pro gravitate culpae ab Ordinario
puniatur, salvis poenis iure statutis contra aliquos actus superstitiosos vel sacrilegia.
Can. 2326. Qui falsas reliquias conficit, aut scienter vendit, distribuit vel publicae fidelium venerationi exponit,
ipso facto excommunicationem Ordinario reservatam contrahit.
Can. 2327. Quaestum facientes ex indulgentiis plectuntur ipso facto excommunicatione Sedi Apostolicae
simpliciter reservata.
Can. 2328. Qui cadavera vel sepulcra mortuorum ad furtum vel alium malum finem violaverit, interdicto
personali puniatur, sit ipso facto infamis, et clericus praeterea deponatur.
Can. 2329. Ecclesiae vel coemeterii violatores, de quibus in can. 1172, 1207, interdicto ab ingressu ecclesiae
aliisque congruis poenis ab Ordinario pro gravitate delicti puniantur.
TITULUS XIII.
De delictis contra auctoritates, personas,
res ecclesiasticas.
Can. 2330. Quod attinet ad poenas statutas in delicta quae in eligendo Summo Pontifice committi possunt, unice
standum const. Pii X Vacante Sede Apostolica, 25. Dec. 1904.
Can. 2331. par. 1. Qui Romano Pontifici vel proprio Ordinario aliqilid legitime praecipienti vel prohibenti
pertinaciter non obtemperant, congruis poenis, censuris non exclusis, pro gravitate culpae puniantur.
par. 2. Conspirantes vero contra auctoritatem Romani Pontificis eiusve Legati vel proprii Ordinarii aut contra
eorum legitima mandata, itemque subditos ad inobedientiam erga ipsos provocantes, censuris aliisve poenis
coerceantur; et dignitatibus, beneficiis aliisve muneribus, si sint clerici; voce activa et passiva atque officio, si
religiosi, priventur.
Can. 2332. Omnes et singuli cuiuscunque status, gradus seu conditionis etiam regalis, episcopalis vel
cardinalitiae fuerint, a legibus, decretis, mandatis Romani Pontificis pro tempore exsistentis ad universale
Concilium appellantes, sunt suspecti de haeresi et ipso facto contrahunt excommunicationem Sedi Apostolicae
speciali modo reservatam; Universitates vero, Collegia, Capitula aliaeve personae morales, quocunque nomine
nuncupentur, interdictum speciali modo Sedi Apostolicae pariter reservatum incurrunt.
Can. 2333. Recurrentes ad laicam potestatem ad impediendas litteras vel acta quaelibet a Sede Apostolica vel ab
eiusdem Legatis profecta, eorumve promulgationem vel exsecutionem directe vel indirecte prohibentes, aut
eorum causa sive eos ad quos pertinent litterae vel acta sive alios laedentes vel perterrefacientes, ipso facto
subiaceant excommunicationi Sedi Apostolicae speciali modo reservatae.
Can. 2334. Excommunicatione latae sententiae speciali modo Sedi Apostolicae reservata plectuntur:
1.* Qui leges, mandata, vel decreta contra libertatem aut iura Ecclesiae edunt;
2.* Qui impediunt directe vel indirecte exercitium iurisdictionis ecclesiasticae sive interni sive externi fori, ad
hoc recurrentes ad quamlibet laicalem potestatem.
Can. 2335. Nomen dantes sectae massonicae aliisve eiusdem generis associationibus quae contra Ecclesiam vel
legitimas civiles potestates machinantur, contrahunt ipso facto excommunicationem Sedi Apostolicae simpliciter
reservatam.
Can. 2336. par. 1. Clerici qui delictum commiserunt de quo in can. 2334, 2335, praeter poenas citatis canonibus
statutas, poena suspensionis vel privationis ipsius beneficii, officii, dignitatis, pensionis aut muneris, si qua forte
206

