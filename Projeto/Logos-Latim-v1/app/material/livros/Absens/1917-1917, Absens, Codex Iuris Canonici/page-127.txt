Can. 1438. Omnia beneficia saecularia ad vitam beneficiarii conferenda sunt, nisi aliud ferat vel lex fundationis,
vel consuetudo immemorabilis vel peculiare indultum.
Can. 1439. § 1. Nullus clericus habilis est ad acceptanda et retinenda sive in titulum sive in commendam
perpetuam plura beneficia incompatibilia, ad normam can. 156.
§ 2. Incompatibilia sunt non solum duo beneficia quorum onera universa idem beneficiarius per se implere simul
nequeat, sed etiam duo beneficia quorum alterutrum ad honestam ipsius sustentationem sufficiat.
Can.1440. Beneficia ecclesiastica sine deminutione conferantur, salvo praescripto can. 1429, §§ 1, 2.
Can. 1441. Tanquam simoniacae reprobantur deductiones ex fructibus, compensationes ac solutiones a clerico in
actu provisionis faciendae, quae collatori, patrono aliisve cedant.
Can. 1442. Beneficia saecularia nonnisi clericis e clero saeculari conferenda sunt; religiosa sodalibus illius
religionis, ad quam beneficia pertinent.
Can. 1443. § 1. Nemo possessionem beneficii sibi collati aut propria auctoritate capiat, aut non emissa fidei
professione, si agatur de beneficiis pro quibus haec fidei professio praescripta sit.
§ 2. Si agatur de beneficiis non consistorialibus, missio in possessionem, seu institutio corporalis, ad loci
Ordinarium spectat, qui ad id alium ecclesiasticum virum delegare poterit.
Can. 1444. § 1. Missio in beneficii possessionem fiat secundum modum iure peculiari praescriptum, vel legitima
consuetudine receptum, nisi iusta ex causa Ordinarius ab eo modo seu ritu expresse in scriptis dispensaverit; quo
in casu haec dispensatio locum tenet captae possessionis.
§ 2. Loci Ordinarius praefiniat tempus intra quod possessio beneficii capi debeat; quo inutiliter praeterlapso, nisi
iustum obstiterit impedimentum, beneficium vacare declaret ad normam can. 188, n. 2.
Can. 1445. Posessio beneficii etiam per procuratorem, speciale mandatum habentem, capi potest.
Can. 1446. Si clericus qui beneficium possidet, probaverit se in eiusdem beneficii possessione pacifice per
integrum triennium fuisse bona fide, etsi forte cum titulo invalido, dummodo absit simonia, beneficium ex
legitima praescriptione obtinet.
Can. 1447. Qui beneficium postulat ab alio pacifice possessum, quod certo modo vacare contendat, debet in
supplici libello exprimere nomen possessoris, tempus possessionis et causam specialem ex qua constet nullum
possessori in eo beneficio ius competere; beneficium autem postulanti conferri non potest, nisi prius causa in
petitorio fuerit, ad normam iuris, definita.
CAPUT IV.
De iure patronatus.
Can. 1448. Ius patronatus est summa privilegiorum, cum quibusdam oneribus, quae ex Ecciesiae concessione
competunt fundatoribus catholicis ecclesiae, cappellae aut beneficii, vel etiam eis qui ab illis causam habent.
Can. 1449. Ius patronatus est:
1.o Reale, vel personale, prout alicui rei cohaeret vel directe ad personam spectat;
2.o Ecclesiasticum, laicale, mixtum, prout titulus, quo quis iure patronatus potitur, est ecclesiasticus, vel laicalis,
vel mixtus;
3.o Hereditarium, familiare, gentilitium, mixtum, prout transit ad heredes, vel ad eos qui de familia aut de gente
sunt fundatoris, vel ad eos qui simul sunt heredes et de familia vel gente fundatoris.
Can. 1450. § 1. Nullum patronatus ius ullo titulo constitui in posterum valide potest.
§ 2. Loci autem Ordinarius potest:
1.o Fidelibus qui ex toto vel ex parte ecclesias exstruxerint vel beneficia fundaverint, spiritualia suffragia, eorum
liberalitati proportionata, concedere vel ad tempus vel etiam in perpetuum;
2.o Fundationem beneficii admittere ea adiecta conditione, ut beneficium prima vice conferatur clerico fundatori
vel alii clerico a fundatore designato.
Can. 1451. § 1. Curent locorum Ordinarii ut patroni, loco iuris patronatus quo fruuntur aut saltem loco iuris
praesentandi, spiritualia suffragia etiam perpetua pro se suisve acceptent.
§ 2. Si patroni id noluerint, eorum ius patronatus canonibus qui sequuntur, regatur.
Can. 1452. Electiones ac praesentationes populares ad beneficia etiam paroecialia, sicubi vigent, tolerari tantum
possunt, si populus clericum seligat inter tres ab Ordinario loci designatos.
Can. 1458. § 1. Ius patronatus personale transmitti valide nequit ad infideles, publice apostatas, haereticos,
schismaticos, adscriptos societatibus secretis ab Ecclesia damnatis, nec ad quoslibet excommunicatos post
sententiam declaratoriam vel condemnatoriam.
§ 2. Ut ad alios ius patronatus personale transmitti valide possit, requiritur consensus Ordinarii in scriptis datus,
salvis legibus fundationis itemque praescripto can. 1470, § 1, n. 4.
§ 3. Si res, cui ius patronatus reale cohaeret, ad aliquam personam de qua in § 1 transeat, ius patronatus
suspensum manet.
127

