par. 2. Si quis ex praedictis admittatur, eius suffragium est nullum, sed electio valet, nisi constet, eo dempto,
electum non retulisse requisitum suffragiorum numerum, aut nisi scienter admissus fuerit excommunicatus per
sententiam declaratoriam vel condemnatoriam.
Can. 168. Si quis ex electoribus praesens in domo sit in qua fit electio, sed eleetioni ob infirmam valetudinem
interesse nequeat, suffragium eius seriptum a scrutatoribus exquiratur, nisi aliter particularibus legibus vel
legitimis consuetudinibus fuerit constitutum.
Can. l69. par. l. Suffragium est nullum, nisi fuerit:
1.deg. Liberum et ideo invalidum est suffragium, si elector metu gravi aut dolo, directe vel indirecte, adactus
fuerit ad eligendam certam personam aut plures disiunctive;
2.deg. Secretum, certum, absolutum, determinatum.
par. 2. Conditiones ante electionem suffragio appositae tanquam non adiectae censentur.
Can. 170. Sufiragium sibimetipsi nemo valide dare potest.
Can. 171. par. l. Ante electionem per secreta suffragia deputentur, nisi iam propriis statutis deputati sint, e
gremio collegii duo saltem scrutatores, qui una cum praeside, si et ipse e gremio collegii sit, iusiurandum
interponant de munere fideliter implendo ac de secreto servando circa acta in comitiis, etiam expleta electione.
par. 2. Scrutatores curent ut suffragia secreto, diligenter, singillatim et servato praecedentiae ordine ab
unoquoque electore ferantur; collectisque ad ultimum suffragiis, coram praeside electionis, secundum formam
propriis constitutionibus vel legitimis consuetudinibus statutam, inspiciant an suffragiorum numerus respondeat
numero electorum, suffragia ipsa scrutentur palamque faciant quot quisque retulerit.
par. 3. Si numerus suffragiorum superet numerum eligentium, nihil est actum.
par. 4. Suffragia statim, peracto unoquoque scrutinio, vel post sessionem, si in eadem sessione habeantur plura
scrutinia, comburantur.
par. 5. Omnia electionis acta ab eo, qui actuarii munere fungitur, accurate describantur, et saltem ab eodem
actuario, praeside ac scrutatoribus subscripta, in collegii tabulario diligenter asserventur.
Can. 172. par. 1. Electio, nisi aliud iure caveatur, fieri etiam potest per compromissum, si nempe electores,
unanimi et scripto consensu, in unum vel plures idoneos sive de gremio sive extraneos ius eligendi pro ea vice
transferant, qui nomine omnium ex recepta facultate eligant.
par. 2. Si agatur de clericali collegio, compromissarii debent esse sacerdotes, secus electio est invalida.
par. 3. Compromissarii debent pro validitate electionis conditiones compromisso appositas, quae non sint contra
ius commune, observare; si nullae conditiones additae fuerint, servandum ipsis est ius commune circa electiones;
conditiones autem contra ius pro non appositis habeantur.
par. 4. Si ab electoribus in unam tantum compromissum fuerit personam, haec nequit seipsam eligere; si plures
designati fuerint compromissarii, nemo ex iis proprio consensu potest accedere reliquis ipsum eligentibus ut
electionem sui compleat.
Can. 173. Cessat compromissum et ius eligendi redit ad compromittentes:
l.deg. Revocatione a collegio facta, re integra;
2.deg. Non secuta aut non servata aliqua conditione compromisso apposita;
3.deg. Electione absoluta, si fuerit nulla.
Can. 174. Is electus habeatur et a collegii praeside proclametur, qui requisitum suffragiorum numerum retulerit,
ad normam can. 101, par. 1, n.1.
Can. 175. Electio illico intimanda est electo, qui debet saltem intra octiduum utile a recepta intimatione
manifestare utrum electioni consentiat, an eidem renuntiet; secus omne ius ex electione quaesitum amittit.
Can. 176. par. 1. Si electus renuntiaverit, omne ius ex electione quaesitum amittit, etsi renuntiationis eum postea
poeniteat; sed rursus eligi potest; collegium autem intra mensem a cognita renuntiatione ad novam electionem
procedere debet.
par. 2. Acceptatione electionis electus, si confirmatione non egeat, plenum ius statim obtinet; secus non acquirit
nisi ius ad rem.
par. 3. Ante acceptam confirmationem ipsi praetextu electionis non licet. sese immiscere admignistrationi officii
sive in spiritualibus sive in temporalibus, et actus ab eo forte positi nulli sunt.
Can. 177. par. 1. Electus, si electio confirmatione indigeat, saltem intra octiduum a die acceptatae electionis
confirmationem a competenti Superiore petere per se vel per alium debet; secus omni iure privatur nisi
probaverit se a petenda confirmatione iusto impedimento fuisse detentum.
par. 2. Superior, si electum repererit idoneum, et electio ad normam iuris fuerit peracta, nequit confirmationem
denegare.
par. 3. Confirmatio in scriptis dari debet.
par. 4. Recepta confirmatione, electus obtinet plenum ius in officio, nisi aliud in iure caveatur.
Can. 178. Si electio intra praescriptum tempus peracta non fuerit, aut collegium iure eligendi privetur in poenam,
libera officii provisio ad eum Superiorem devolvitur, a quo confirmanda esset electio vel cui ius providendi
successive competit.
ART. III. De postulatione.
12

