Can. 333. Nisi legitimo impedimento prohibeatur, promotus ad episcopatum, etiamsi S.R.E. sit Cardinalis, debet,
intra tres menses a receptis apostolicis litteris, consecrationem suscipere, et intra quatuor ad suam dioecesim
pergere, salvo praescripto can. 238, par. 2.
Can. 334. par. 1. Episcopi residentiales sunt ordinarii et immediati pastores in dioecesibus sibi commissis.
par. 2. In regimen tamen dioecesis neque per se neque per alios, nec ullo sub titulo sese ingerere possunt, nisi
prius eiusdem dioecesis possessionem canonice ceperint; sed si ante suam ad episcopatum designationem vicarii
capitulares, officiales, oeconomi fuerint renuntiati, haec officia etiam post desigantionem retinere et exercere
possunt.
par. 3. Canonicam dioecesis possessionem capiunt Episcopi residentiales simul ac in ipsa dioecesi vel per se vel
per procuratorem apostolicas litteras Capitulo ecclesiae cathedralis ostenderint, praesente secretario Capituli vel
cancellario Curiae, qui rem in aeta referat.
Can. 335. par. 1. Ius ipsis et officium est gubernandi dioecesim tum in spiritualibus tum in temporalibus cum
potestate legislativa, iudiciaria, coactiva ad normam sacrorum canonum exercenda.
par. 2. Leges episcopales statim a promulgatione obligare incipiunt, nisi aliud in ipsis caveatur; modus autem
promulgationis ab ipsomet Episcopo determinatur.
Can. 336. par. 1. Observantiam legum ecelesiasticarum Episcopi urgeant; nec in iure communi dispensare
possunt, nisi ad normam can. 81.
par. 2. Advigilent ne abusus in ecelesiasticam disciplinam irrepant, praesertim circa administrationem
Sacramentorum et Sacramentalium, cultum Dei et Sanctorum, praedicationem verbi Dei, sacras indulgentias,
implementum piarum voluntatum; curentque ut puritas fidei ac morum in clero et populo conservetur, ut
fidelibus, praecipue pueris ac rudibus, pabulum doctrinae christianae praebeatur, ut in scholis puerorum ac
iuvenum institutio secundum catholicae religionis principia tradatur.
par. 3. Circa praedicationis munus, servetur praescriptum can.1327.
Can. 337. par. l. Episcopus in tota dioecesi, ne exceptis quidem locis exemptis, potest pontificalia exercere; non
vero extra dioecesim sine expresso vel saltem rationabiliter praesumpto consensu Ordinarii loci, et, si agatur de
ecclesia exempta, de consensu Superioris religiosi.
par. 2. Exercere pontificalia in iure est sacras functiones peragere quae ex legibus liturgicis requirunt insignia
pontificalia, idest baculum et mitram.
par. 3. Episcopus, licentiam concedens pontificalia exercendi in suo territorio, potest quoque permittere usum
throni cum baldachino.
Can. 338. par. l. Etiamsi Episcopi Coadiutorem habeant, tenentur lege personalis in dioecesi residentiae.
par. 2. Praeterquam causa visitationis Sacrorum Liminum, Conciliorum, quibus interesse debent, vel civilis
officii suis ecclesiis legitime adiuncti, abesse possunt aequa de causa non ultra duos vel ad summum tres menses
intra annum, sive continuos sive intermissos, dummodo cautum sit ne ex ipsorum absentia dioecesis quidquam
detrimenti capiat: quod tamen tempus coniungi nequit sive cum tempore sibi concesso occasione suae
promotionis, vel visitationis Sacrorum Liminum, vel assistentiae Concilio, sive cum tempore vacationum anni
subsequentis.
par. 3. Ab ecclesia cathedrali ne absint tempore Adventus et Quadragesimae, diebus Nativitatis, Resurrectionis
Domini, Pentecostes et Corporis Christi, nisi ex gravi et urgenti causa.
par. 4. Si ultra sex menses e dioecesi illegitime abfuerint, Episcopum Metropolita, ad normam can. 274, n. 4,
Metropolitam antiquior Suffraganeus residens Sedi Apostolicae denuntiet.
Can. 339. par. l. Debent quoque, post captam sedis possessionem, omni exiguitatis redituum excusatione aut alia
quavis exceptione remota, omnibus dominicis aliisque festis diebus de praecepto, etiam suppressis, Missam pro
populo sibi commisso applicare.
par. 2. In festo Nativitatis Domini, et si quod festum de praecepto in diem dominicam incidat, satis est ut Missam
unam pro populo applicent.
par. 3. Si festum ita transferatur ut in die ad quem non solum fiat officium cum Missa festi translati, sed
serventur quoque obligationes audiendi Missam et abstinendi a servilibus, Missa pro populo applicanda est in die
ad quem; secus in die a quo.
par. 4. Episcopus Missam pro populo diebus supra indicatis per se ipse applicare debet; si ab eius celebratione
legitime impediatur, statis diebus applicet per alium; si neque id praestare possit, quamprimum vel per se ipse vel
per alium applicet alia die.
par. 5. Licet Episcopus duas vel plures dioeceses aeque principaliter unitas regat aut, praeter propriam dioecesim,
aliam vel alias in administrationem habeat, obligationi tamen satisfacit per celebrationem et applicationem unius
Missae pro universo populo sibi commisso.
par. 6. Episcopus, qui obligationi de qua in superioribus paragraphis, non satisfecerit, quam citius pro populo tot
applicet Missas, quot omisit.
Can. 340. par. 1. Omnes Episcopi tenentur singulis quinquenniis relationem Summo Pontifici facere super statu
dioecesis sibi commissae secundum formulam ab Apostolica Sede datam.
27

