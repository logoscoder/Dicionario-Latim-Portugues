1.o Quasi-parochi, qui quasi-paroecias regunt, de quibus in can. 216, par. 3;
2.o Vicarii paroeciales, si plena potestate paroeciali sint praediti.
par. 3. Circa militum cappellanos sive maiores sive minores, standum peculiaribus Sanctae Sedis praescriptis.
Can. 452. par. 1. Sine Apostolicae Sedis indulto paroecia nequit personae morali pleno iure uniri, ita nempe ut
ipsamet persona moralis sit parochus, ad normam can.1423, par. 2.
par. 2. Persona moralis, cui paroecia sit pleno iure unita, habitualem tantum curam animarum retinere potest,
servato, quod ad actualem spectat, praescripto can. 471.
Can.453. par. 1. Ut quis in parochum valide assumatur, debet esse in sacro presbyteratus ordine constitutus.
par. 2. Sit insuper bonis moribus, doctrina, animarum zelo, prudentia, ceterisque virtutibus ac qualitatibus
praeditus, quae ad vacantem paroeciam cum laude gubernandam iure tum communi tum particulari requiruntur.
Can. 454. par. 1. Qui paroeciae administrandae praeficiuntur qua proprii eiusdem rectores, stabiles in ea esse
debent; quod tamen non impedit quominus omnes ab ea removeri queant ad normam iuris.
par. 2. At non omnes parochi eandem obtinent stabilitatem; qui maiore gaudent, inamovibiles; qui minore,
amovibiles appellari solent.
par. 3. Paroeciae inamovibites nequeunt amovibiles reddi sine beneplacito apostolico; amovibiles possunt ab
Episcopo, non autem a Vicario Capitulari, de Capituli cathedralis consilio, inamovibiles declarari; novae quae
erigantur, sint inamovibiles, nisi Episcopus, prudenti suo arbitrio, attentis peculiaribus locorum ac personarum
adiunctis, audito Capitulo, amovibilitatem magis expedire decreverit.
par. 4. Quasi-paroeciae sunt omnes amovibiles.
par. 5. Parochi autem, ad religiosam familiam pertinentes, sunt semper, ratione personae, amovibiles ad nutum
tam loci Ordinarii, monito Superiore, quam Superioris, monito Ordinario, aequo iure, non requisito alterius
consensu: nec alter alteri causam iudicii sui aperire multoque minus probare tenetur, salvo recursu in devolutivo
ad Apostolicam Sedem.
Can.455. par. 1. Ius nominandi et instituendi parochos competit Ordinario loci, exceptis paroeciis Sanctae Sedi
reservatis, reprobata contraria consuetudine; sed salvo privilegio electionis aut praesentationis, si cui legitime
competat.
par. 2. Sede vacante aut impedita ad normam can. 429, ad Vicarium Capitularem aliumve qui dioecesim regat,
pertinet:
1.o Vicarios paroeciales constituere ad normam can. 472-476;
2.o Confirmare electionem aut acceptare praesentationem ad paroeciam vacantem, et institutionem electo aut
praesentato concedere;
3.o Paroecias liberae collationis conferre, si sedes ab anno saltem vacaverit.
par. 3. Horum nihil Vicario Generali competit sine mandato speciali, salvo praescripto cit. can. 429, par. 1.
Can. 456. Ad paroecias religiosis concreditas Superior, cui ex constitutionibus id competit, sacerdotem suae
religionis praesentat Ordinario loci; qui eidem, servato praescripto can. 459, par. 2, institutionem concedit.
Can. 457. Quasi-parochos e clero saeculari proprius loci Ordinarius nominat, audito Consilio de quo in can. 302.
Can. 458. Vacanti paroeciae curet loci Ordinarius providere ad normam can. 155, nisi peculiaria locorum ac
personarum adiuncta, prudenti Ordinarii iudicio, collationem tituli paroecialis differendam suadeant.
Can. 459. par. 1. Loci Ordinarius, graviter onerata eius conscientia, obligatione tenetur vacantem paroeciam illi
conferendi, quem magis idoneum ad eam regendam habuerit, sine ulla personarum acceptione.
par. 2. In hoc iudicio ratio haberi debet non solum doctrinae, sed etiam earum omnium qualitatum, quae ad
paroeciam vacantem rite regendam requiruntur.
par. 3. Quare loci Ordinarius:
1.o Ne omittat documenta, si qua sint, ex Curiae tabulario desumere quae clericum nominandum respiciunt et
notitias, secretas quoque, si opportunum iudicaverit, prudenter exquirere etiam ex locis extra dioecesim;
2.o Prae oculis habeat praescriptum can. 130, par. 2;
3.o Clericum examini super doctrina coram se et examinatoribus synodalibus subiiciat; a quo, de consensu
eorundem examinatorum, potest dispensare, si agatur de sacerdote doctrinae theologicae laude commendato.
par. 4. In regionibus in quibus paroeciarum provisio fit per concursum sive specialem ad normam const.
Benedicti XIV Cum illud, 14 Dec. 1742, sive generalem, haec forma retineatur, donec Sedes Apostolica aliud
decreverit.
Can. 460. par. 1. Parochus ad normam can. 156 unam tantum titulo paroeciam habeat, nisi de paroeciis agatur
aeque principaliter unitis.
par. 2. In eadem paroecia unus tantum debet esse parochus qui actualem animarum curam gerat, reprobata
contraria consuetudine et revocato quolibet contrario privilegio.
Can. 461. Curam animarum parochus obtinet a momento captae possessionis ad normam can. 1443-1445; et ante
possessionem aut in ipso possessionis capiendae actu fidei professionem edere debet, de qua in can. 1406, par. 1,
n. 7.
Can. 462. Functiones parocho reservatae sunt, nisi aliud iure caveatur:
l.o Baptismum conferre sollemniter;
39

