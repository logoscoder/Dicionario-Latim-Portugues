Can. 86. Dispensatio quae tractum habet successivum, cessat iisdem modis quibus privilegium, nec non certa ac
totali cessatione causae motivae.
CODEX IURIS CANONICI 1917
LIBER SECUNDUS.
DE PERSONIS.
Can. 87. Baptismate homo constituitur in Ecelesia Christi persona cum omnibus christianorum iuribus et officiis,
nisi, ad iura quod attinet, obstet obex, ecclesiasticae communionis vinculum impediens, vel lata ab Ecclesia
censura.
Can. 88. par. 1. Persona quae vicesimum primum aetatis annum explevit, maior est; infra hanc aetatem, minor.
par. 2. Minor, si masculus, censetur pubes a decimoquarto, si femina, a duodecimo anno completo.
par. 3. Impubes, ante plenum septennium, dicitur infans seu puer vel parvulus et censetur non sui compos;
expleto autem septennio, usum rationis habere praesumitur. Infanti assimilantur quotquot usu rationis sunt habitu
destituti.
Can. 88. Persona maior plenum habet suorum iurium exercitium; minor in exercitio suorum iurium potestati
parentum vel tutorum obnoxia manet, iis exceptis in quibus ius minores a patria potestate exemptos habet.
Can. 90. par. 1. Locus originis filii, etiam neophyti, est ille in quo, cum filius natus est, domicilium, aut, in
defectu domicilii, quasi-domicilium habebat pater vel, si filius sit illegitimus aut postumus, mater.
par. 2. Si agatur de filio vagorum, locus originis est ipsemet nativitatis locus; si de exposito, est locus in quo
inventus fuit.
Can. 91. Persona dicitur: incola, in loco ubi domicilium, advena, in loco ubi quasi-domicilium habet peregrinus,
si versetur extra domicilium et quasi-domicilium quod adhuc retinet; vagus, si nullibi domicilium habeat vel
quasi-domicilium.
Can. 92. par. I. Domicilium acquiritur commoratione in aliqua paroecia aut quasi-paroecia, aut saltem in
dioecesi, vicariatu apostolico, praefectura apostolica; quae commoratio vel coniuncta sit cum animo ibi perpetuo
manendi, si nihil inde avocet, vel sit protracta ad decennium completum.
par. 2. Quasi-domicilium acquiritur commoratione uti supra, quae vel coniuncta sit cum animo ibi manendi
saltem ad maiorem anni partem, si nihil inde avocet, vel sit reapse protracta ad maiorem anni partem.
par. 3. Domicilium vel quasi-domicilium in paroecia vel quasi-paroecia dicitur paroeciale; in dioecesi, vicariatu,
praefectura, non autem in paroecia vel quasi-paroecia, dioecesanum.
Can. 93. par. 1. Uxor, a viro legitime non separata, necessario retinet domicilium viri sui; amens, domicilium
curatoris; minor, domicilium illius cuius potestati subiicitur.
par. 2. Minor infantia egressus potest quasi-domicilium proprium obtinere; item uxor a viro legitime non
separata, legitime autem separata etiam domicilium.
Can. 94. par. 1. Sive per domicilium sive per quasidomicilium suum quisque parochum et Ordinarium sortitur.
par. 2. Proprius vagi parochus vel Ordinarius est parochus vel Ordinarius loci in quo vagus actu commoratur.
par. 3. Illorum quoque qui non habent nisi dioecesanum domicilium vel quasi-domicilium parochus proprius est
parochus loci in quo actu commorantur.
Can. 95. Domicilium et quasi-domicilium amittitur discessione a loco cum animo non revertendi, salvo
praescripto can. 93.
Can. 96. par. 1. Consanguinitas computatur per lineas et gradus.
par. 2. In linea recta, tot sunt gradus quot generationes, seu quot personae, stipite dempto.
par. 3. In linea obliqua, si tractus uterque sit aequalis, tot sunt gradus quot generationes in uno tractu lineae: si
duo tractus sint inaequales, tot gradus quot generationes in tractu longiore.
Can. 97. par. 1. Affinitas oritur ex matrimonio valido sive rato tantum sive rato et consummato.
par. 2. Viget inter virum dumtaxat et consanguineos mulieris, itemque mulierem inter et viri consanguineos.
par. 3. Ita computatur ut qui sunt consanguinei viri, iidem in eadem linea et gradu sint affines mulieris, et vice
versa.
Can. 98. par. 1. Inter varios catholicos ritus ad illum quis pertinet, cuius caeremoniis baptizatus fuit, nisi forte
baptismus a ritus alieni ministro vel fraude collatus fuit, vel ob gravem necessitatem, cum sacerdos proprii ritus
praesto esse non potuit, vel ex dispensatione apostolica, cum facultas data fuit ut quis certo quodam ritu
baptizaretur, quin tamen eidem adscriptus maneret.
par. 2. Clerici nullo modo inducere praesumant sive latinos ad orientalem, sive orientales ad latinum ritum
assumendum.
par. 3. Nemini licet sine venia Apostolicae Sedis ad alium ritum transire, aut, post legitimum transitum, ad
pristinum reverti.
par. 4. Integrum est mulieri diversi ritus ad ritum viri, in matrimonio ineundo vel eo durante, transire;
matrimonio autem soluto, resumendi proprii ritus libera est potestas, nisi iure particulari aliud cautum sit.
par. 5. Mos, quamvis diuturnus, sacrae Synaxis ritu alieno suscipiendae non secumfert ritus mutationem.
Can. 99. In Ecelesia, praeter personas physicas sunt etiam personae morales, publica auctoritate constitutae, quae
distinguuntur in personas morales collegiales et non collegiales, ut ecclesiae, Seminaria beneficia, etc.
6

