7.o Celebrandi super aram portatilem non solum in domo propriae habitationis, sed ubicunque degunt; et
permittendi ut alia Missa, ipsis adstantibus, celebretur;
8 o Celebrandi in mari, debitis cautelis adhibitis;
9.o In omnibus ecclesiis et oratoriis Missam celebrandi proprio calendario conformem;
10.o Fruendi altari privilegiato personali quotidiano;
11.o Lucrandi in propriis sacellis indulgentias, ad quas acquirendas praescripta sit visitatio templi alicuius vel
publicae aediculae civitatis seu loci, in quo Cardinales actu commorentur, quo privilegio etiam eorum familiares
frui possunt;
12.o Benedicendi ubique populo more Episcoporum; sed in Urbe in ecclesiis tantum, piis locis et fidelium
consessibus;
13.o More Episcoporum gestandi crucem ante pectus etiam supra mozetam atque utendi mitra et baculo
pastorali;
14.o Sacrum celebrandi in quolibet privato sacello sine praeiudicio illius qui indulto gaudet;
15.o Pontificalia cum throno et baldachino peragendi in omnibus ecclesiis extra Urbem, Ordinario praemonito, si
ecclesia sit cathedralis;
16.o Honoribus locorum Ordinariis tribui solitis fruendi quocunque se conferant;
17.o Fidem faciendi in foro externo, de oraculo p√≥ntificio testantes;
18.o Fruendi sacello ab Ordinarii visitatione exempto;
19.o De reditibus beneficiariis libere disponendi etiam per testamentum, salvo praescripto can. 1298;
20.o Consecrationes et benedictiones ecclesiarum altarium, sacrae supellectilis, Abbatum aliasve similes, excepta
oleorum sacrorum consecratione, si Cardinalis charactere episcopali careat, ubique locorum, servatis servandis,
peragendi, firmo praescripto can. 1157;
21.o Praecedendi omnibus Praelatis etiam Patriarchis, imo ipsis Legatis Pontificiis, nisi Legatus sit Cardinalis in
proprio territorio residens; Cardinalis autem Legatus a latere praecedit extra Urbem omnibus aliis;
22.o Conferendi primam tonsuram et ordines minores, dummodo promovendus habeat dimissorias proprii
Ordinarii litteras;
23.o Ministrandi sacramentum confirmationis, firmo onere inscriptionis nominis confirmati ad normam iuris;
24.o Concedendi indulgentias ducentorum dierum etiam toties quoties lucrandas, in locis vel institutis ac pro
personis suae iurisdictionis vel protectionis; item in aliis locis, sed a praesentibus solummodo, singulis vicibus,
lucrandas.
par. 2. Cardinalis Decanus gaudet privilegio ordinandi et consecrandi electum Pontificem, si hic ordinatione vel
episcopali consecratione indigeat, et tunc pallio utitur; quod privilegium, absente Cardinali Decano, competit
Subdecano, eoque etiam absente, antiquiori Cardinali Episcopo suburbicario.
par. 3. Demum Cardinalis Proto-diaconus pallia Archiepiscopis et Episcopis privilegio fruentibus eorumve
procuratoribus, vice Romani Pontificis, imponit; et nomen novi electi Pontificis populo annuntiat.
Can. 240. par. 1. Cardinalis ad sedem suburbicariam promotus et in eiusdem possessionem canonice immissus
est verus Episcopus suae dioecesis, eaque potestate in eam pollet, quam Episcopi residentiales in propria dioecesi
obtinent.
par. 2. Ceteri Cardinales in suis titulis vel diaconiis, postquam eorundem canonicam possessionem ceperint,
omnia possunt quae locorum Ordinarii in suis ecclesiis, exceptis ordine iudiciorum et qualibet iurisdictione in
fideles, sed salva potestate in iis quae ad disciplinam, morum correctionem, servitium ecclesiae pertinent.
par. 3. Cum throno et baldachino Cardinalis ordinis presbyteralis potest in suo titulo pontificalia peragere et
Cardinalis ordinis diaconalis in sua diaconia pontificaliter assistere, et nemo alius ibidem id potest sine
Cardinalis assensu; in aliis vero Urbis ecclesiis Cardinales throno et baldachino uti nequeunt sine licentia
Romani Pontificis.
Can. 241. Sede Apostolica vacante, Sacrum Cardinalium Collegium et Romana Curia non aliam habent
potestatem, quam quae definitur in const. Pii X Vacante Sede Apostolica, 25 Dec. 1904.
CAPUT IV.
De Curia Romana.
Can. 242. Curia Romana constat Sacris Congregationibus, Tribunalibus et Officiis, prout inferius enumerantur et
describuntur.
Can. 243. par. l. In singulis Congregationibus, Tribunalibus, Officiis servanda est disciplina et tractanda sunt
negotia secundum normas tum generales tum particulares, quas ipsis Romanus Pontifex praestituerit.
par. 2. Omnes qui ad Congregationes, Tribunalia, Officia Romanae Curiae pertinent, ad secretum servandum
tenentur intra fines et secundum modum ex disciplina unicuique propria determinatum.
Can. 244. par. l. Nihil grave aut extraordinarium in iisdem Congregationibus, Tribunalibus, Officiis agatur, nisi a
Moderatoribus eorundem Romano Pontifici fuerit antea significatum.
par. 2. Gratiae quaevis ac resolutiones indigent pontificia approbatione, exceptis iis pro quibus eorundem
Officiorum, Tribunalium, Congregationum Moderatoribus speciales facultates tributae sint, exceptisque
sententiis Tribunalis Sacrae Romanae Rotae et Signaturae Apostolicae.
18

