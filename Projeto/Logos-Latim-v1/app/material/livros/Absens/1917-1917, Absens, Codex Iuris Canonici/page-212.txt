sollicitaverint vel sponte admiserint, ipso facto privati sunt pro ea vice iure eligendi; qui vero suae electioni
taliter factae scienter consenserit, fit ad officium vel beneficium, de quo agitur, ipso facto inhabilis.
Can. 2391. par. 1. Collegium quod indignum scienter elegerit, ipso facto privatur pro ea vice iure ad novam
electionem procedendi.
par. 2. Singuli vero electores qui substantialem electionis formam scienter non servaverint, possunt pro gravitate
culpae ab Ordinario puniri.
par. 3. Clerici vel laici qui indignum scienter praesentaverint vel nominaverint, iure praesentandi vel nominandi
ipso facto pro ea vice carent.
Can. 2392. Firmo praescripto can. 729, delictum perpetrantes simoniae in quibuslibet officiis, beneficiis aut
dignitatibus ecclesiasticis:
1.* Incurrunt in excommunicationem latae sententiae Sedi Apostolicae simpliciter reservatam;
2.* Ipso facto privati in perpetuum manent iure eligendi, praesentandi, nominandi, si quod habeant;
3.* Si clerici sint, praeterea suspendantur.
Can. 2393. Omnes qui iure eligendi, praesentandi, vel nominandi legitime fruuntur, si, neglecta auctoritate illius
cui confirmatio vel institutio competit, officium, beneficium aut dignitatem ecclesiasticam conferre
praesumpserint, suo iure pro ea vice ipso facto privati manent.
Can. 2394. Qui beneficium, officium vel dignitatem ecclesiasticam propria auctoritate occupaverit vel, ad ea
electus, praesentatus, nominatus in eorundem possessionem vel regimen seu administrationem sese ingesserit,
antequam necessarias litteras confirmationis vel institutionis acceperit easque illis ostenderit, quibus de iure
debet:
1.* Sit ipso iure ad eadem inhabilis et praeterea ab Ordinario pro gravitate culpae puniatur;
2.* Per suspensionem, privationem beneficii, officii, dignitatis antea obtentae et, si res ferat, etiam per
depositionem, cogatur a beneficii, officii, dignitatis occupatione eorumque regimine vel administratione statim,
monitione praemissa, recedere;
3.* Capitula vero, conventus aliique omnes ad quos spectat, huiusmodi electos, praesentatos vel nominatos ante
litterarum exhibitionem admittentes, ipso facto a iure eligendi, nominandi vel praesentandi suspensi maneant ad
beneplacitum Sedis Apostolicae.
Can. 2395. Qui scienter acceptat collationem officii, beneficii vel dignitatis de iure non vacantis et patiatur se in
eius possessionem immitti, sit ipso facto inhabilis ad illa postea assequenda aliisque poenis pro modo culpae
puniatur.
Can. 2396. Clericus, qui assecutus pacificam possessionem officii vel beneficii cum priore incompatibilis, prius
quoque retinere praesumpserit contra praescriptum can. 156, 1439, utroque privatus ipso iure exsistat.
Can. 2397. Si quis ad dignitatem cardinalitiam promotus, iusiurandum, de quo in can. 234, emittere recusaverit,
ipso facto cardinalitia dignitate privatus perpetuo maneat.
Can. 2398. Si quis ad episcopatum promotus, contra praescriptum can. 333 intra tres menses consecrationem
suscipere neglexerit, fructus non facit suos, fabricae ecclesiae cathedralis applicandos; et si postea in eadem
negligentia per totidem menses perstiterit, episcopatu privatus ipso iure manet.
Can. 2399. Clerici maiores, munus a proprio Ordinario sibi commissum, sine eiusdem Ordinarii licentia,
deserere praesumentes, suspendantur a divinis ad tempus ab Ordinario secundum diversos casus praefiniendum.
Can. 2400. Clericus qui in manus laicorum officium, beneficium aut dignitatem ecclesiasticam resignare
praesumpserit, ipso facto in suspensionem a divinis incurrit.
Can. 2401. Si quis in detinendo officio, beneficio, dignitate, non obstante legitima privatione aut remotione,
persistat, aut ne ea dimittat, moras illegitime nectat, ea, praemissa monitione, deserere cogatur per suspensionem
a divinis aliasve poenas, depositione, si res ferut, non exclusa.
Can. 2402. Abbas vel Praelatus nullius qui contra praescriptum can. 322, par. 2, benedictionem non receperit, est
ipso facto a iurisdictione suspensus.
Can. 2403. Qui contra praescriptum can. 1406 fidei professionem sine iusto impedimento emittere negligat,
moneatur, praefinito quoque congruo termino; quo transacto, contumax, etiam per privationem officii, beneficii,
dignitatis, muneris, puniatur; nec interim beneficii, officii, dignitatis, muneris fructus facit suos.
TITULUS XIX.
De abusu potestatis vel officii ecclesiastici.
Can. 2404. Abusus potestatis ecclesiasticae, prudenti legitimi Superioris arbitrio, pro gravitate culpae puniatur,
salvo praescripto canonum qui certam poenam in aliquos abusus statuunt.
Can. 2405. Vicarius Capitularis aliive omnes tam de Capitulo, Quam extranei, qui documentum quodlibet ad
Curiam episcopalem pertinens sive per se sive per alium subtraxerint vel destruxerint vel celaverint vel
212

