Can. 1533. Sollemnitates ad normam can. 1530-1532 requiruntur non solum in alienatione proprie dicta, sed
etiam in quolibet contractu quo conditio Ecclesiae peior fieri possit.
Can. 1534. par. 1. Ecclesiae competit actio personalis contra eum qui sine debitis sollemnitatibus bona
ecclesiastica alienaverit et contra eius heredes; realis vero, si alienatio nulla fuerit, contra quemlibet
possessorem, salvo iure emptoris contra male alienantem.
par. 2. Contra invalidam rerum ecclesiasticarum alienationem agere possunt qui rem alienavit, eius Superior,
utriusque successor in officio, tandem quilibet clericus illi ecclesiae adscriptus, quae damnum passa sit.
Can. 1535. Praelati et rectores de bonis mobilibus suarum ecclesiarum donationes, praeterquam parvas et
modicas secundum legitimam loci consuetudinem, facere ne praesumant, nisi iusta interveniente causa
remunerationis aut pietatis aut christianae caritatis; secus donatio a successoribus revocari poterit.
Can. 1536. par. 1. Nisi contrarium probetur, praesumendum ea quae donantur rectoribus ecclesiarum, etiam
religiosorum, esse ecclesiae donata.
par. 2. Donatio facta ecclesiae, ab eius rectore seu Superiore repudiari nequit sine licentia Ordinarii.
par. 3. Repudiata illegitime donatione, ob damna quae inde obvenerint actio datur restitutionis in integrum vel
indemnitatis.
par. 4. Donatio ecclesiae facta et ab eadem legitime acceptata, propter ingratum Praelati vel rectoris animum
revocari nequit.
Can. 1537. Res sacrae ne commodentur ad usum qui earundem naturae repugnet.
Can. 1538. par. 1. Si ecclesiae bona, legitima interveniente causa, oppignoranda vel hypothecae nomine
obliganda sint, vel agatur de aere alieno contrahendo, legitimus Superior, qui ad normam can. 1532 licentiam
dare debet, exigat ut antea omnes, quorum interest, audiantur, et curet ut, cum primum fieri poterit, aes alienum
solvatur.
par. 2. Hac de causa annuae ratae ab eodem Ordinario praefiniantur quae exstinguendo debito sint destinatae.
Can. 1539. par. 1. In venditione aut permutatione rerum sacrarum nulla ratio consecrationis vel benedictionis in
pretii aestimatione habeatur.
par. 2. Administratores possunt titulos ad latorem quos vocant, commutare in alios titulos magis aut saltem aeque
tutos ac frugiferos, exclusa qualibet commercii vel negotiationis specie, ac de consensu Ordinarii, dioecesani
Consilii administrationis aliorumque quorum intersit.
Can. 1540. Bona ecclesiae immobilia propriis administratoribus eorumque coniunctis in primo aut secundo
consanguinitatis vel affinitatis gradu non sunt vendenda aut locanda sine speciali Ordinarii loci licentia.
Can. 1541. par. 1. Contractus locationis alicuius fundi ecclesiastici ne fiant, nisi ad normam can. 1531, par. 2; et
in iis addantur semper conditiones de limitibus custodiendis, de bona cultione, de rite solvendo canone, de
opportuna cautela pro conditionibus implendis.
par. 2. Pro locatione bonorum ecclesiasticorum, servato praescripto can. 1479:
1.o Si valor excedat triginta millia libellarum seu francorum et locatio sit ultra novennium, requiritur
beneplacitum apostolicum; si locatio non sit ultra novennium, servari debet praescriptum can. 1532, par. 3;
2.o Si valor contineatur intra mille libellas et triginta millia libellarum seu francorum et locatio sit ultra
novennium, servari debet praescriptum eiusdem can. 1532, par. 3; si locatio non sit ultra novennium,
praescriptum eiusdem can. 1532, par. 2;
3.o Si valor non excedat mille libellas seu francos et locatio sit ultra novennium, servari debet idem praescriptum
can. 1532, par. 2; si locatio non sit ultra novennium, fieri potest a legitimis administratoribus, monito Ordinaria.
Can. 1542. par. 1. In emphyteusi bonorum ecclesiasticorum emphyteuta nequit canonem redimere sine licentia
legitimi Superioris ecclesiastici de quo in can. 1532; quod si redemerit, eam saltem pecuniae vim ecclesiae dare
debet, quae canoni respondeat.
par. 2. Ab emphyteuta congrua exigatur cautio pro solutione canonis et conditionibus implendis; in ipso
instrumento pacti emphyteutici forum ecclesiasticum arbiter statuatur ad dirimendas controversias inter partes
forte exorituras et expresse declaretur meliorationes solo cedere.
Can. 1543. Si res fungibilis ita alicui detur ut eius fiat et postea tantundem in eodem genere restituatur, nihil
lucri, ratione ipsius contractus, percipi potest; sed in praestatione rei fungibilis non est per se illicitum de lucro
legali pacisci, nisi constet ipsum esse immoderatum, aut etiam de lucro maiore, si iustus ac proportionatus titulus
suffragetur.
TITULUS XXX.
De piis fundationibus.
Can. 1544. par. 1. Nomine piarum fundationum significantur bona temporalia alicui personae morali in Ecclesia
quoquo modo data, cum onere in perpetuum vel in diuturnum tempus ex reditibus annuis atiquas Missas
135

