Can. 2376. Sacerdotes qui neque ab Ordinario dispensati neque legitimo impedimento detenti examen de quo in
can. 130 facere renuerint, ab Ordinario congruis poenis ad illud cogantur.
Can. 2377. Sacerdotes contra praescriptum can. 131, par. 1 contumaces, Ordinarius pro suo prudenti arbitrio
puniat; quod si fuerint religiosi confessarii curam animarum non gerentes, eos ab audiendis saecularium
confessionibus suspendat.
Can. 2378. Clerici maiores qui in sacro ministerio ritus et caeremonias ab Ecclesia praescriptas graviter negligant
et moniti sese non emendaverint, suspendantur pro diversa reatus gravitate.
Can. 2379. Clerici, contra praescriptum can.136, habitum ecclesiasticum et tonsuram clericalem non gestantes,
graviter moneantur; transacto inutiliter mense a monitione, quod ad clericos minores attinet, servetur
praescriptum eiusdem can. 136, par. 3; clerici autem maiores, salvo praescripto can. 188, n. 7, ab ordinibus
receptis suspendantur, et si ad vitae genus a statu clericali alienum notorie transierint, nec, rursus, moniti,
resipuerint, post tres menses ab hac ultima monitione deponantur.
Can. 2380. Clerici vel religiosi mercaturam vel negotiationem per se aut per alios exercentes contra praescriptum
can. 142, congruis poenis pro gravitate culpae ab Ordinario coerceantur.
Can. 2381. Qui officium, beneficium, dignitatem obtinet cum onere residentiae, si illegitime absit:
1.* Eo ipso privatur omnibus fructibus sui beneficii vel officii pro rata illegitimae absentiae, eosque tradere debet
Ordinario, qui ecclesiae vel alicui pio loco vel pauperibus distribuat;
2.* Officio, beneficio, dignitate privetur, ad normam can. 2168-2175.
Can. 2382. Si parochus graviter neglexerit Sacramentorum administrationem, infirmorum assistentiam,
puerorum populique institutionem, concionem diebus dominicis ceterisque festis, custodiam ecclesiae
paroecialis, sanctissimae Eucharistiae, sacrorum oleorum, ab Ordinario coerceatur ad normam can. 2182-2185.
Can. 2383. Parochus qui paroeciales libros diligenter, ad normam iuris, non conscripserit aut servaverit, a
proprio Ordinario pro gravitate culpae puniatur.
Can. 2384. Canonicum theologum et poenitentiarium in suis muneribus obeundis negligentes, Episcopus
gradatim compellat monitionibus, comminatione poenarum, subtractione portionis fructuum iis assignandae qui
illorum vices suppleant; et perdurante per integrum annum negligentia post monitionem, suspensione a beneficio
plectat; negligentia vero producta per aliud semestre, ipso beneficio privet.
Can. 2385. Firmo praescripto can. 646, religiosus, apostata a religione, ipso iure incurrit in excommunicationem,
proprio Superiori maiori vel, si religiosit laicalis aut non exempta; Ordinario loci in quo commoratur,
reservatam, ab actibus legitimis ecclesiasticis est exclusus, privilegiis omnibus suae religionis privatus; et si
redierit, perpetuo caret voce activa et passiva, ac praeterea aliis poenis pro gravitate culpae a Superioribus puniri
debet ad normam constitutionum.
Can. 2386. Religiosus fugitivus ipso facto incurrit in privationem officii, si quod in religione habeat, et in
suspensionem proprio Superiori maiori reservatam, si sit in sacris; cum autem redierit, puniatur secundum
constitutiones, et si constitutiones nihil de hoc caveant, Superior maior pro gravitate culpae poenas infligat.
Can. 2387. Religiosus clericus cuius professio ob admissum ab ipso dolum nulla fuerit declarata, si sit in
minoribus ordinibus constitutus, e statu clericali abiiciatur; si in maioribus, ipso facto suspensus manet, donec
Sedi Apostoticae aliter visum fuerit.
Can. 2388. par. 1. Clerici in sacris constituti vel regulares aut moniales post votum sollemne castitatis, itemque
omnes cum aliqua ex praedictis personis matrimonium etiam civiliter tantum contrahere praesumentes, incurrunt
in excommunicationem latae sententiae Sedi Apostolicae simpliciter reservatam; clerici praeterea, si moniti,
tempore ab Ordinario pro adiunctorum diversitate praefinito, non resipuerint, degradentur, firmo praescripto
can.188, n. 5.
par. 2. Quod si sint professi votorum simplicium perpetuorum tam in Ordinibus quam in Congregationibus
religiosis, omnes ut supra, excommunicatio tenet latae sententiae Ordinario reservata.
Can. 2389. Religiosi legem vitae communis constitutionibus praescriptae in re notabili violantes, graviter
moneantur et, emendatione non secuta, puniantur etiam privatione vocis activae et passivae et, si Superiores sint,
etiam officii.
TITULUS XVIII.
De delictis in collatione, susceptione et dimissione dignitatum, officiorum et beneficiorum
ecclesiasticorum.
Can. 2390. par. 1. Libertatem electionum ecclesiasticarum quovis modo per se vel per alios impedientes, vel
electores aut electum, peracta canonica electione, propter eam quoquo modo gravantes, pro modo culpae
puniantur.
par. 2. Quod si electioni a collegio clericorum vel religiosorum peragendae, laici vel saecularis potestas sese
illegitime, contra libertatem canonicam, immiscere praesumpserint, electores qui hanc immixtionem
211

