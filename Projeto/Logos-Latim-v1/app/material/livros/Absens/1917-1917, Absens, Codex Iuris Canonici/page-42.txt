par. 4. Vicarios cooperatores religiosos Superior cui id ex constitutionibus competit, audito parocho, praesentat
Ordinario, cuius est eosdem approbare.
par. 5. Vicarius cooperator obligatione tenetur in paroecia residendi secundum statuta dioecesana vel laudabiles
consuetudines aut Episcopi praescriptum; imo prudenter curet Ordinarius, ad normam can. 134, ut in eadem
paroeciali domo commoretur.
par. 6. Eius iura et obligationes ex statutis dioecesanis, ex litteris Ordinarii et ex ipsius parochi commissione
desumantur; sed, nisi aliud expresse caveatur, ipse debet ratione officii parochi vicem supplere eumque adiuvare
in universo paroeciali ministerio, excepta applicatione Missae pro populo.
par. 7. Subest parocho, qui eum paterne instruat ac dirigat in cura animarum, ei invigilet et saltem quotannis ad
Ordinarium de eodem referat.
par. 8. Si nec per vicarios cooperatores spirituali fidelium bono consuli rite queat, Episcopus provideat ad
normam can. 1427.
Can. 477. par. 1. Vicarii paroeciales de quibus in can. 472-476, si religiosi sint, amoveri possunt ad normam can.
454, par. 5; secus ad nutum Episcopi vel Vicarii Capitularis, non autem Vicarii Generalis sine mandato speciali.
par. 2. Quod si vicaria sit beneficialis, vicarius cooperator removeri potest processu ad normam iuris, non solum
ob causas propter quas alii parochi removeri possunt, sed etiam si graviter subiectioni defecerit parocho debitae
in exercitio suarum functionum.
Can. 478. par. 1. Sicut parochus ecclesiae cathedralis, ita vicarius paroecialis Capituli cathedralis praecedit
omnibus aliis dioecesis parochis aut vicariis; oeconomi vero ius praecedentiae regitur normis in can. 106 statutis.
par. 2. Vicarii substituti et adiutores praecedunt, dum in munere manent, vicariis cooperatoribus; hi aliis
sacerdotibus ecclesiae paroeciali addictis.
CAPUT XI.
De ecclesiarum rectoribus.
Can. 479. par. 1. Nomine rectorum ecclesiarum hic veniunt sacerdotes, quibus cura demandatur alicuius
ecclesiae, quae nec paroecialis sit nec capitularis, nec adnexa domui communitatis religiosae, quae in eadem
officia celebret.
par. 2. De cappellano religiosarum, sodalium virorum religionis laicalis, confraternitatis vel alius legitimae
associationis, serventur particularium canonum praescripta.
Can. 480. par. 1. Ecclesiarum rectores libere nominantur ab Ordinario loci, salvo Iure eligendi aut praesentandi,
si cui legitime competat; quo in casu Ordinarii est rectorem approbare.
par. 2. Licet ecclesia pertineat ad aliquam religionem exemptam, rector tamen a Superiore nominatus debet ab
Ordinario loci approbari.
par. 3. Si ecelesia coniuncta sit cum Seminario aliove collegio quod a clericis regitur, Superior Seminarii vel
collegii est simul ecclesiae rector, nisi aliter loci Ordinarius constituerit.
Can. 481. In ecclesia sibi commissa rector functiones paroeciales peragere nequit.
Can. 482. Ecclesiae rector potest divina officia etiam sollemnia ibidem celebrare, salvis legitimis fundationis
legibus et dummodo non noceant ministerio paroeciali; in dubio autem utrum huiusmodi detrimentum contingat,
necne, Ordinarii loci est rem dirimere et opportunas normas praescribere ad illud evitandum.
Can. 483. Si ecclesia, Ordinarii loci iudicio, ita a paroeciali distet ut paroeciani non sine gravi incommodo
possint paroecialem ecclesiam adire ibique divinis officiis interesse:
l.o Loci Ordinarius, gravibus quoque statutis poenis, potest rectori praecipere ut horis populo commodioribus
officia celebret, fidelibus dies festos ac ieiunia denuntiet et catecheticam instructionem et Evangelii
explicationem tradat;
2.o Parochus potest ex eadem sanctissimum Sacramentum, inibi ad normam can. 1265 forte asservatum, pro
infirmis desumere.
Can. 484. par. 1. Sine rectoris vel alius legitimi Superioris licentia saltem praesumpta, nemini licet in ecclesia
Missam celebrare, Sacramenta ministrare aliasve funetiones sacras peragere; haec vero licentia dari vel negari
debet ad normam iuris.
par. 2. Quod attinet ad conciones in ecclesia habendas, serventur praescripta can. 1337-1342.
Can. 485. Rector ecclesiae, sub auctoritate Ordinarii loci servatisque legitimis statutis ac quaesitis iuribus, debet
curare seu advigilare ut divina officia ad sacrorum canonum praescripta ordinate in ecclesia celebrentur, onera
fideliter adimpleantur, bona rite administrentur, sacrae supellectilis atque aedium sacrarum conservationi et
decori prospiciatur, et ne quidpiam fiat quod sanctitati loci ac reverentiae domui Dei debitae quoquo modo
repugnet.
Can. 486. Rectorem ecclesiae, etsi ab aliis electum aut praesentatum, Ordinarius loci removere ad nutum potest
ex qualibet iusta causa; quod si rector fuerit religiosus, servetur, circa eius remotionem, praescriptum can. 454,
par. 5.
PARS SECUNDA.
DE RELIGIOSIS.
42

