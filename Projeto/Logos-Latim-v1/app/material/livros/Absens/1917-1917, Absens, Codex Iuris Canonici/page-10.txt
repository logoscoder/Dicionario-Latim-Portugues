recitandi secundum proprios et probatos liturgicos libros.
Can. 136. par. 1. Omnes clerici decentem habitum ecclesiasticum, secundum legitimas locorum consuetudines et
Ordinarii loci praescripta, deferant, tonsuram seu coronam clericalem, nisi recepti populorum mores aliter ferant,
gestent, et capillorum simplicem cultum adhibeant.
par. 2. Annulo ne utantur, nisi id ipsis a iure aut apostolico privilegio sit concessum.
par. 3. Clerici minores qui propria auctoritate sine legitima causa habitum ecclesiasticum et tonsuram dimiserint,
nec, ab Ordinario moniti, sese intra mensem emendaverint, ipso iure e statu clericali decidunt.
Can. 137. A fideiubendo, etiam de bonis propriis, clericus prohibetur, inconsulto loci Ordinario.
Can. 138. Clerici ab iis omnibus quae statum suum dedecent, prorsus abstineant: indecoras artes ne exerceant;
aleatoriis ludis, pecunia exposita, ne vacent; arma ne gestent, nisi quando iusta timendi causa subsit; venationi ne
indulgeant, clamorosant antem nunquam exerceant; tabernas aliaque similia loca sine necessitate aut alia iusta
causa ab Ordinario loci probata ne ingrediantur.
Can. l39. par. 1. Ea etiam quae, licet non indecora a clericali tamen statu aliena sunt, vitent.
par. 2. Sine apostolico indulto medicinam vel chirurgiam ne exerceant; tabelliones seu publicos notarios nisi in
Curia ecclesiastica, ne agant; officia publica, quae exercitium laicalis iurisdictionis vel administrationis
secumferunt, ne assumant.
par. 3. Sine licentia sui Ordinarii ne ineant gestiones bonorum ad laicos pertinentium aut officia saecularia quae
secumferant onus reddendarum rationum; procuratoris aut advocati munus ne exerceant, nisi in tribunali
ecclesiastico, aut in civili quando agitur de causa propria aut suae ecclesiae; in laicali iudicio criminali, gravem
personalem poenam prosequente, nullam partem habeant, ne testimonium quidem sine necessitate ferentes.
par. 4. Senatorum aut oratorum legibus ferendis quos deputatos vocant munus ne sollicitent neve acceptent sine
licentia Sanctae Sedis in locis ubi pontificia prohibitio intercesserit; idem ne attentent aliis in locis sine licentia
tum sui Ordinarii, tum Ordinarii loci in quo electio facienda est.
Can. 140. Spectaculis, choreis et pompis quae eos dedecent, vel quibus clericos interesse scandalo sit, praesertim
in publicis theatris, ne intersint.
Can. 141. par. 1. Saecularem militiam ne capessant voluntarii, nisi cum sui Ordinarii licentia, ut citius liberi
evadant, id fecerint; neve intestinis bellis et ordinis publici perturbationibus opem quoquo moda ferant.
par. 2. Clericus minor qui contra praescriptum par. 1 sponte sua militiae nomen dederit, ipso iure e statu clericali
decidit.
Can. 142. Prohibentur clerici per se vel per alios negotiationem aut mercaturam exercere sive in propriam sive in
aliorum utilitatem.
Can. l43. Clerici, licet beneficium aut officium residentiale non habeant, a sua tamen dioecesi per notabile
tempus sine licentia saltem praesumpta Ordinarii proprii ne discedant.
Can. 144. Qui cum licentia sui Ordinarii in aliam dioecesim transierit, suae dioecesi manens incardinatus,
revocari potest, iusta de causa et naturali aequitate servata; et etiam Ordinarius alienae dioecesis potest ex iusta
causa eidem denegare licentiam ulterioris commorationis in proprio territorio, nisi beneficium eidem contulerit.
TITULUS IV.
De officiis ecclesiasticis.
Can. l45. par. 1. Officium ecclesiasticum lato sensu est quodlibet munus quod in spiritualem finem legitime
exercetur; stricto autem sensu est munus ordinatione sive divina sive ecclesiastica stabiliter constitutum, ad
normam sacrorum canonum conferendum, aliquam saltem secumferens participationem ecclesiasticae potestatis
sive ordinis sive iurisdictionis.
par. 2. In iure officium ecclesiasticum accipitur stricto sensu, nisi aliud ex contextu sermonis appareat.
Can. 146. De beneficialibus officiis in specie, praeter canones qui sequuntur, custodiantur insuper praescripta
can. 1409 seqq.
CAPUT I.
De provisione officiorum ecclesiasticorum.
Can.147. par. l. Officium ecclesiasticum nequit sine provisione canonica valide obtineri.
par. 2. Nomine canonicae provisionis venit concessio officii ecclesiastici a competenti auctoritate ecclesiastica
ad normam sacroruam canonum facta.
Can.148. par. l. Provisio officii ecclesiastici fit vel per liberam collationem a legitimo Superiore, vel per eius
institutionem, si praecesserit praesentatio a patrono aut nominatio, vel per eius confirmationem aut admissionem,
si praecesserit electio aut postulatio, vel tandem per simplicem electionem et electi acceptationem, si electio non
egeat confirmatione.
par. 2. De officiorum provisione per institutionem serventur praescripta can. 1448-1471.
Can. l49. Electi, postulati, praesentati vel nominati a quibusvis personis ad ecclesiastica officia ne confirmentur,
admittantur, instituantur a Superiore infra Romanum Pontificem, nisi antea fuerint a proprio Ordinario idonei
reperti, etiam per examen, si id ius vel officii ratio postulet aut Ordinarius opportunum iudicaverit.
Can. 150. par. l. Provisio officii de iure non vacantis ad normam can. 183, par. 1, est ipso facto irrita, nec
subsequente vacatione convalescit.
10

