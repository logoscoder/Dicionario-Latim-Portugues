1.o Conscribere acta seu instrumenta circa dispositiones, obligationes, citationes et intimationes iudiciales,
decreta, sententias aliave circa quae eorum opera requiritur;
2.o In scriptis fideliter redigere quae geruntur eaque cum significatione loci, diei, mensis et anni subsignare;
3.o Acta vel instrumenta legitime petenti ex regesto, servatis servandis, exhibere et eorum exemplaria cum
autographo conformia declarare.
par. 2. Conscribere acta nequit notarius nisi in territorio illius Episcopi a quo est electus aut pro negotio ad quod
est legitime constitutus.
Can. 375. par. 1. Episcopi in loco tuto ac commodo archivum seu tabularium dioecesanum erigant, in quo
instrumenta et scripturae, quae negotia dioecesana tum spiritualia tum temporalia spectant, apte dispositae et
diligenter clausae custodiantur.
par. 2. Omni diligentia ac sollicitudine conficiatur inventarium seu catalogus documentorum quae in archivo
continentur cum brevi singularum scripturarum synopsi.
Can. 376. par. 1. Quotannis, primo bimestri, inventario seu catalogo illae scripturae adiungantur, quae anno
praecedenti confectae vel alias neglectae fuerunt.
par. 2. Ordinarii sedulo inquirant chartas et scripturas forte alio distractas atque dispersas; et quaelibet necessaria
remedia adhibeant ut eaedem seripturae archivo restituantur.
Can. 377. par. 1. Archivum clausum sit oportet et nemini illud ingredi liceat sine Episcopi aut Vicarii Generalis
et cancellarii licentia.
par. 2. Unus cancellarius illius clavem habeat.
Can. 378. par. l. Ex archivo non licet efferre scripturas sine Episcopi vel Vicarii Generalis consensu eaedemque
post triduum in suum locum referantur. Ordinario autem reservatur facultas prorogandi hoc tempus, quae tamen
prorogatio nonnisi moderate concedatur.
par. 2. Qui aliquam scripturam ex archivo effert, syngrapham sua manu signatam, hoc ipsum significantem,
cancellario relinquat.
Can. 379. par. l. Habeant praeterea Episcopi aliud archivum secretum vel saltem in communi archivo armarium
seu scrinium omnino clausum et obseratum, quod de loco amoveri nequeat. In eo scripturae secreto servandae
cautissime custodiantur; sed singulis annis quamprimum comburantur documenta causarum criminalium in
materia morum, quarum rei vita cesserint vel quae a decennio sententia condemnatoria absolutae sunt, retento
facti brevi summario cum textu sententiae definitivae.
par. 2. Etiam huius secreti archivi vel armarii inventarium seu catalogus conficiatur ad normam can. 375, par. 2.
par. 3. Hoc archivum vel armarium duabus clavibus inter se diversis aperiatur, quarum altera apud Episcopum
vel Administratorem Apostolicum, altera apud Vicarium Generalem vel, eo deficiente, Curiae cancellarium
asservetur.
par. 4. Episcopus vel Administrator Apostolicus, repetita altera clave, ipse solus, nemine adstante, archivum vel
armarium secretum, ubi opus fuerit, aperire et inspicere potest, quod deinde utraque claveiterum claudatur.
Can. 380. Statim a capta possessione, Episcopus sacerdotem designet, qui, sede vacante aut impedita, clavem
secreti tabularii seu armarii quae apud Episcopum erat, assumat.
Can. 381. par. 1. Nisi Administrator Apostolicus dioecesi datus fuerit:
1.o Sede impedita ad normam can. 429, par. 1, sacerdos ab Episcopo designatus, si quidem regimen dioecesis sit
penes virum ecclesiasticum ab Episcopo delegatum, clavem eidem remittat; si penes Vicarium Generalem, eam
ipse retineat;
2.o Sede vero vacante aut impedita ad normam cit. can. 429, par. 3, idem sacerdos clavem remittat Vicario
Capitulari statim post eius designationem; Vicarius vero Generalis vel cancellarius aliam clavem a se retentam
remittere eodem tempore debet primae Capituli dignitati vel consultori dioecesano munere antiquiori.
par. 2. Antequam claves iis, quibus tradi debent ad normam par. 1, remissae fuerint, Vicarius Generalis vel
cancellarius et sacerdos, ut supra, ab Episcopo designatus, tabularium vel armarium sigillis Curiae ob-signent.
Can. 382. par. 1. Tabularium vel armarium nunquam aperiatur nec sigilla ab eo removeantur, nisi urgente
necessitate et ab ipso Vicario Capitulari coram duobus canonicis vel dioecesanis consultoribus, qui evigilent ne
qua scriptura e tabulario auferatur; solus autem Vicarius Capitularis documenta in tabulario asservata potest,
iisdem canonicis vel consultoribus adstantibus, inspicere, nunquam tamen auferre. Archivum autem, post
inspectionem, iterum sigillis obsignetur.
par. 2. Advenienti novo Episcopo, si sigilla remota fuerint et tabularium aut armarium apertum, Vicarius
Capitularis rationem reddat urgentis necessitatis, qua ad hoc motus fuerit.
Can. 383. par. 1. Curent Episcopi ut archivorum quoque ecclesiarum cathedralium, collegiatarum, paroecialium,
nec non confraternitatum et piorum locorum inventaria seu catalogi conficiantur duobus exemplaribus, quorum
alterum in proprio archivo, alterum in archivo episcopali servetur, firmo praescripto can. 470, par. 3, 1522, nn. 2,
3, 1523, n. 6.
par. 2. Documenta originalia ex praedictis archivis ne efferantur, nisi ad normam can. 378.

31

