par. 2. Si distributiones quavis de causa introduci nequeant, Episcopus in dignitates, canonicos ac beneficiarios
negligentes pecuniarias constituat mulctas, quae distributionibus respondeant earumque locum teneant.
par. 3. Distributiones cedunt diligentibus, quavis collusione aut remissione exclusa; si vero dignitates habeant
proventus a massa seu bonis canonicorum diversos et separatos, distributiones ab eis amissae
cedunt aliis dignitatibus praesentibus, si adsint, secus fabricae ecelesiae, quatenus indigeat, aut alii pio loco
Episcopi arbitrio.
par. 4. Ab unoquoque Capitulo secundum sua cuiusque statuta, unus vel plures censores, seu punctatores
nominentur, qui absentes a divinis officiis quotidie notent, praestito prius coram Capitulo vel eius praeside
iureiurando de suo munere fideliter obeundo; quibus Episcopus alium addere potest punetatorem; quod si
abfuerint punetatores, senior e canonicis qui adsunt, illorum vices suppleat.
Can. 396. par. 1. Collatio dignitatum tum in Capitulis cathedralibus tum in collegialibus Sedi Apostolicae
reservatur.
par. 2. Prohibetur optio, reprobata contraria consuetudine, sed salva fundationis lege.
par. 3. Prima saltem dignitas in Capitulo cathedrali quantum fieri potest et ceteris paribus, laurea doctorali in
sacra theologia vel iure canonico polleat.
Can. 397. Nisi aliud in statutis capitularibus caveatur, digriitatibus et canonicis secundum ordinem praecedentiae
ius et officium est:
l.o Episcopi vicem supplere in peragendis funetionibus sacris in sollemnioribus anni festivitatibus;
2.o Episcopo celebranti in pontificalibus, aspersorium in ingressu ecclesiae porrigere et presbyteri assistentis
fungi officio;
3.o Eidem decumbenti ministrare Sacramenta; defuncto iusta funebria persolvere;
4.o Convocare Capitulum eique praeesse ac praescribere et ordinare quae ad chori directionem referantur,
dummodo dignitas sit de gremio Capituli.
Can. 398. par. 1. In nulla ecclesia cathedrali desit officium canonici theologi et, ubi id fieri poterit, canonici
poenitentiarii.
par. 2. Etiam in collegialibus, praesertim insignibus, officium canonici theologi et poenitentiarii constitui potest.
Can. 399. par. 1. Canonicus theologus et poenitentiarius eligantur qui aptiores pro loci qualitate ad propria
munera adimplenda reperiantur; sed, ceteris paribus, praeferantur doctores in sacra theologia, si agatur de
canonico theologo, in sacra theologia vel iure canonico, si de poenitentiario; expedit praeterea ut canonicus
poenitentiarius aetatis annum tricesimum expleverit.
par. 2. Praebenda theologalis et poenitentiaria ne conferantur, nisi prius de vita, moribus, doctrina candidatorum
plane constiterit, salva lege concursus, ubi sit constituta.
par. 3. Canonicus poenitentiarius prohibetur aliud simul officium in dioecesi suscipere aut exercere, cui adnexa
sit iurisdictio in foro externo.
Can. 400. par. 1. Canonici theologi est, diebus et horis ab Episcopo cum Capituli consilio designatis, publice in
ecelesia explanare sacram Scripturam; sed Episcopus, si id utilius iudicet, potest eidem alia doctrinae catholicae
argumenta in ecclesia explicanda committere.
par. 2. Canonicus theologus munus expleat suum ipse per se, vel, si ultra sex menses fuerit impeditus, propriis
expensis per alium sacerdotem ab Episcopo deputandum.
par. 3. Episcopus gravi de causa potest canonico theologo committere ut, loco lectionum in ecclesia, sacras
disciplinas in Seminario doceat.
Can. 401. par. 1. Poenitentiarius canonicus tum ecclesiae cathedralis tum ecelesiae collegialis obtinet a iure
potestatem ordinariam, quam tamen aliis delegare non potest, absolvendi etiam a peccatis et a censuris Episcopo
reservatis, in dioecesi extraneos quoque, et dioecesanos extra territorium quoque dioecesis.
par. 2. Debet in sede excipiendis confessionibus sibi in capitulari ecclesia destinata residere tempore ad fidelium
commoditatem, iudicio Episcopi, opportuniore et praesto esse iis qui ad confitenda sua peccata accedunt ipso
quoque divinorum officiorum tempore.
Can. 402. Si Capitulo adnexa sit cura animarum, haec exerceatur a vicario paroeciali ad normam can. 471.
Can. 403. Exceptis dignitatibus, ad Episcopum pertinet, audito Capitulo, conferre omnia et singula beneficia ac
canonicatus in ecclesiis tum cathedralibus tum collegialibus, reprobata quavis contraria consuetudine et revocato
quolibet contrario privilegio, sed firma contraria fundationis lege et praescripto can. 1435.
Can. 404. par. 1. Canonicatus Episcopus conferat sacerdotibus doctrina vitaeque integritate praestantibus.
par. 2. In canonicatuum collatione, ceteris paribus, ratio habeatur illorum qui doctores in sacra theologia vel iure
canonico renuntiati fuerint in aliquo athenaeo, vel laudabiliter ministerium ecclesiasticum aut magisterium
exercuerint, firmo praescripto can. 130, par. 2.
Can. 405. par. 1. Dignitates, canonici et beneficiarii, capta legitime beneficii sui possessione ad normam can.
1443-1445, statim pro gradu suo acquirunt, praeter insignia ac privilegia propria, scamnum in choro, ius
percipiendi fructus ac distributiones, ac vocem in capitulo ad normam can. 411, par. 3.
par. 2. De fidei professione ab ipsis ante captam possessionem emittenda servetur praescriptum can. 1406 -1408.
33

