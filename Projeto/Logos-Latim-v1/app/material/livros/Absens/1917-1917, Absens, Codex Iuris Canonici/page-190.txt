par. 3. Si non redeat, Ordinarius eum beneficio privatum declaret; si redeat, Ordinarius idem det praeceptum de
quo in can. 2173.
Can. 2175. Neutro in casu Ordinarius beneficium vacare declaret, nisi postquam, perpensis una cum
examinatoribus discessus rationibus quas clericus forte allegaverit, eiusdem Ordinarii licentiam in scriptis ab
eodem clerico peti potuisse constiterit.
TITULUS XXXI.
De modo procedendi contra clericos concubinarios.
Can. 2176. Ordinarius clericum qui contra praescriptum can.133 mulierem suspectam secum habeat aut quoquo
modo frequentet, moneat ut eam dimittat vel ab eadem frequentanda sese abstineat, comminatis poenis in
clericos concubinarios can. 2359 statutis.
Can. 2177. Si clericus neque praecepto pareat, neque respondeat, Ordinarius, postquam sibi constiterit id
clericum praestare potuisse:
1.o Eum suspendat a divinis;
2.o Parochum praeterea statim paroecia privet;
3.o Clericum vero qui aliud beneficium sine animarum cura habet, si, exacto bimestri tempore a suspensione,
sese non emendaverit, privet dimidia parce fructuum beneficii; post alios tres menses, omnibus beneficii
fructibus; post alios tres menses, ipsomet beneficio.
Can. 2178. Si clericus non obediat, sed causas excusationis adducac, Ordinarius debet super eisdem audire duos
examinatores.
Can. 2179. Si, auditis examinatoribus, Ordinarius existimaverit allatas causas non esse legitimas, id clerico
quamprimum significet eique det formale praeceptum ut intra breve tempus a se definiendum pareat.
Can. 2180. Parochum amovibilem inobedientem Ordinarius statim ad normam can. 2177 coercere potest; si vero
agatur de clerico qui, beneficium inamovibile obtinens, non paret, sed novas allegat deductiones, Ordinarius eas
ad examen revocet ad normam can. 2178.
Can. 2181. Si ne eae quidem iudicentur legitimae, Ordinarius clerico rursus praecipiat ut intra congruum tempus
mandato obtemperet; quo tempore inutiliter transacto, procedat ad normam can. 2177.
TITULUS XXXII
De modo procedendi contra, parochum in adimplendis paroecialibus officiis negligentem.
Can. 2182. Parochum qui officia paroecialia de quibus in can. 467, par. 1, 468, par. 1, 1178, 1330-1332, 1344,
graviter neglexerit aut violaverit, Episcopus moneat, in memoriam eius revocans et strictam obligationem qua
eius conscientia oneratur et poenas in haec delicta iure statutas.
Can. 2183. Si parochus sese non emendaverit Episcopus eum corripiat et aiiqua congrua poena pro gravitate
culpae puniat, postquam, auditis duobus examinatoribus et facta parocho sese defendendi facultate, probatum
iudicaverit praedicta paroecialia officia etiam atque etiam per notabile tempus in regravis momenti praetermissa
aut violata fuisse et eorundem omissiones aut violationes nulla iusta causa excusari.
Can. 2184. Si et correptio et punitio in irritum cesserint, Ordinarius, probata, ad normam can. 2183, perseverante
ac culpabili officiorum paroecialium omissione vel violatione in re gravi, parochum amovibilem sua paroecia
statim privare potest; parochum vero inamovibilem beneficii fructibus, pauperibus ab Ordinario distribuendis,
pro gravitate culpae in totum vel ex parte privet.
Can. 2185. Mala voluntate persistente ac probata, ut supra, Ordinarius etiam parochum inamovibilem e sua
paroecia removeat.
TITULUS XXXIII.
De modo procedendi in suspensione ex informata
conscientia infligenda.

190

