concessae dispensationis, emolumentum ullum exigere, nisi haec facultas a Sancta Sede expresse eis data fuerit;
et si exegerint, tenentur ad restitutionem.
Can. 1057. Qui ex potestate a Sede Apostolica delegata dispensationem concedunt, in eadem expressam
pontificii indulti mentionem faciant.

CAPUT III.
De impedimentis impedientibus.
Can. 1058. § 1. Matrimonium impedit votum simplex virginitatis, castitatis perfectae, non nubendi, suscipiendi
ordines sacros et amplectendi statum religiosum.
§ 2. Nullum votum simplex irritat matrimonium, nisi irritatio speciali Sedis Apostolicae praescripto pro aliquibus
statuta fuerit.
Can. 1059. In iis regionibus ubi lege civili legalis cognatio, ex adoptione orta, nuptias reddit illicitas, iure quoque
canonico matrimonium illicitum est.
Can. 1060. Severissime Ecclesia ubique prohibet ne matrimonium ineatur inter duas personas baptizatas, quarum
altera sit catholica, altera vero sectae haereticae seu schismaticae adscripta; quod si adsit perversionis periculum
coniugis catholici et prolis, coniugium ipsa etiam lege divina vetatur.
Can. 1061. § 1. Ecclesia super impedimento mixtae i religionis non dispensat, nisi:
l.o Urgeant iustae ac graves causae;
2.o Cautionem praestiterit coniux acatholicus de amovendo a coniuge catholico perversionis periculo, et uterque
coniux de universa prole catholice tantum baptizanda et educanda;
3.o Moralis habeatur certitudo de cautionum implemento.
§ 2. Cautiones regulariter in scriptis exigantur.
Can. 1O62. Coniux catholicus obligatione tenetur conversionem coniugis acatholici prudenter curandi.
Can. 1O63. § 1. Etsi ab Ecclesia obtenta sit dispensatio super impedimento mixtae religionis, coniuges nequeunt,
vel ante vel post matrimonium coram Eccclesia initum, adire quoque, sive per se sive per procuratorem,
ministrum acatholicum uti sacris addictum, ad matrimonialem consensum praestandum vel renovandum.
§ 2. Si parochus certe noverit sponsos hanc legem violaturos esse vel iam violasse, eorum matrimonio ne
assistat, nisi ex gravissimis causis, remoto scandalo et consulto prius Ordinario.
§ 3. Non improbatur tamen quod, lege civili iubente, coniuges se sistant etiam coram ministro acatholico,
officialis civilis tantum munere fungente, idque ad actum civilem dumtaxat explendum, effectuum civilium
gratia.
Can. 1064. Ordinarii aliique animarum pastores:
1.o Fideles a mixtis nuptiis, quantum possunt, absterreant;
2.o Si eas impedire non valeant, omni studio curent ne contra Dei et Ecclesiae leges contrahantur;
3.o Mixtis nuptiis celebratis sive in proprio sive in alieno territorio, sedulo invigilent ut coniuges promissiones
factas fideliter impleant;
4.o Assistentes matrimonio servent praescriptum can. 1l02.
Can. lO65. § 1. Absterreantur quoque fideles a matrimonio contrahendo cum iis qui notorie aut catholicam fidem
abiecerunt, etsi ad sectam acatholicam non transierint, aut societatibus ab Ecclesia damnatis adscripti sunt.
§ 2. Parochus praedictis nuptiis ne assistat, nisi consulto Ordinario, qui, inspectis omnibus rei adiunctis, ei
permittere poterit ut matrimonio intersit, dummodo urgeat gravis causa et pro suo prudenti arbitrio Ordinarius
iudicet satis cautum esse catholicae educationi universae prolis et remotioni periculi perversionis alterius
coniugis.
Can.1066. Si publicus peccator aut censura notorie innodatus prius ad sacramentalem confessionem accedere aut
cum Ecclesia reconciliari recusaverit, parochus eius matrimonio ne assistat, nisi gravis urgeat causa, de qua, si
fieri possit, consulat Ordinarium.
CAPUT IV.
De impedimentus dirimentibus.
Can. 1067. § 1. Vir ante decimum sextum aetatis annum completum, mulier ante decimum quartum item
completum, matrimonium validum inire non possunt.
§ 2. Licet matrimonium post praedictam aetatem contractum validum sit, curent tamen animarum pastores ab eo
avertere iuvenes ante aetatem, qua, secundum regionis receptos mores, matrimonium iniri solet.
93

