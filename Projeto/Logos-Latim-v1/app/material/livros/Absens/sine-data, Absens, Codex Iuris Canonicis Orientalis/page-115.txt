Can. 1456 - § 1. Confessarius, qui sacramentale sigillum directe violavit, excommunicatione maiore puniatur firmo can.
728, § 1, n. 1; si vero alio modo hoc sigillum fregit, congrua poena puniatur. § 2. Qui notitias ex confessione habere
quoquo modo conatus est vel illas iam habitas aliis transmisit, excommunicatione minore aut suspensione puniatur.
Can. 1457 - Sacerdos, qui complicem in peccato contra castitatem absolvit, excommunicatione maiore puniatur firmo
can. 728, § 1, n. 2.
Can. 1458 - Sacerdos, qui in actu vel occasione vel praetextu confessionis paenitentem ad peccatiim contra castitatem
sollicitavit, congrua poena puniatur non exclusa depositione. Can. 1459 - § 1. Episcopi, qui alicui sine auctoritatis
competentis mandato ordinationem episcopalem ministraverunt, et is, qui ab ipsis ordinationem hoc modo suscepit,
excommunicatione maiore puniantur. § 2. Episcopus, qui alicui ordinationem diaconalem vel presbyteralem contra
praescripta canonum ministravit, congrua poena puniatur.
Can. 1460 - Qui auctoritatem civilem directe vel indirecte adiit, ut ea instante sacram ordinationem, officium,
ministerium vel aliud munus in Ecclesia obtineret, congrua poena puniatur non exclusa excommunicatione maiore et, si
de clerico agitur, etiam depositione.
Can. 1461 - Qui sacram ordinationem simoniace ministravit vel suscepit, deponatur; qui vero alia sacramenta
simoniace ministravit vel suscepit, congrua poena puniatur non exclusa excommunicatione maiore. Can. 1462 - Qui
officium, ministerium vel aliud munus in Ecclesia simoniace obtinuit, contulit aut quomodocumque usurpavit aut
illegitime retinet vel aliis transmisit vel exsequitur, congrua poena puniatur non exclusa excommunicatione maiore.
Can. 1463 - Qui quidvis donavit vel pollicitus est, ut aliquis officium, ministerium vel aliud munus in Ecclesia exercens
illegitime aliquid ageret vel omitteret, congrua poena poniatur; item, qui ea dona vel pollicitationes acceptavit.
Can. 1464 - § 1. Qui praeter casus iure iam praevisos potestate, officio, ministerio vel alio munere in Ecclesia per
actum vel omissionem abusus est, congrua poena puniatur non exclusa eorundem privatione, nisi in hunc abusum alia
poena est lege vel praecepto statuta. § 2. Qui vero ex culpabili neglegentia actum potestatis, officii, ministerii vel
alterius muneris in Ecclesia illegitime cum damno alieno posuit vel omisit, congrua poena puniatur.
Can. 1465 - Qui officium, ministerium vel aliud munus in Ecclesia exercens, cuicumque Ecclesiae sui iuris, etiam
Ecclesiae latinae, ascriptus est, quemvis christifidelem contra can. 31 ad transitum ad aliam Ecclesiam sui iuris
quomodocumque inducere praesumpsit, congrua poena puniatur.
Can. 1466 - Clericus, religiosus vel sodalis societatis vitae communis ad instar religiosorum negotiationem aut
mercaturam contra canonum praescripta exercens congrua poena puniatur.
Can. 1467 - Qui obligationes sibi ex poena impositas violat, graviore poena puniri potest.
CAPUT I DE IUDICIO POENALI
Art. I DE PRAEVIA INVESTIGATIONE
Can. 1468 - § 1. Quoties Hierarcha notitiam saltem veri similem habet de delicto, caute inquirat per se vel per aliam
idoneam personam circa facta et circumstantias, nisi haec investigatio omnino superflua videtur. § 2. Cavendum est, ne
ex hac investigatione bonum cuiusquam in discrimen vocetur. § 3. Qui investigationem agit, easdem ac auditor in
processu habet potestates et obligationes; idemque non potest, si postea iudicium poenale promovetur, in eo iudicem
agere.
Can. 1469 - § 1. Firmis cann. 1403 et 1411, si investigatio satis instructa esse videtur, decidat Hierarcha, num
procedura in poenis irrogandis promovenda sit, et, si affirmative decidit, utrum per iudicium poenale an per decretum
extra iudicium agendum sit. § 2. Hierarcha decisionem suam revocet vel mutet, quoties ex novis factis et circumstantiis
aliud sibi decernendum videtur. § 3. Antequam quicquam in re decernit, Hierarcha audiat de delicto accusatum et
promotorem iustitiae atque, si ipse prudenter censet, duos iudices aliosve iuris peritos; consideret etiam Hierarcha, num
ad vitanda inutilia iudicia expediat, ut partibus consentientibus ipse vel investigator quaestionem de damnis ex bono et
aequo dirimat.
Can. 1470 - Investigationis acta et Hierarchae decreta, quibus investigatio initur vel clauditur, eaque omnia, quae
investigationem praecedunt, si necessaria non sunt ad proceduram in poenis irrogandis, in archivo secreto curiae
asserventur.
Art. II DE IUDICII POENALIS EVOLUTIONE
Can. 1471 - § 1. Salvis canonibus huius tituli in iudicio poenali applicandi sunt, nisi rei natura obstat, canones de
iudiciis in genere et de iudicio contentioso ordinario necnon normae speciales de causis, quae ad bonum publicum

