annum ab aetate iure communi praescripta reservatur Patriarchae, si de candidato agitur, qui domicilium vel quasidomicilium intra fines territorii Ecclesiae patriarchalis habet; secus Sedi Apostolicae.
Can. 760 - § 1. Diaconum ordinare licet tantum post feliciter expletum quartum curriculi studiorum philosophicotheologicorum annum, nisi Synodus Episcoporum Ecclesiae patriarchalis vel Consilium Hierarcharum aliud statuit. § 2.
Si vero de candidato ad sacerdotium non destinato agitur, eum diaconum ordinare licet tantum post feliciter expletum
tertium annum studiorum, de quibus in can. 354; si vero forte in posterum ad sacerdotium admittitur, antea studia
theologica opportune complere debet.
Can. 761 - Candidatus ad ordinem diaconatus vel presbyteratus, ut licite ordinetur, Episcopo eparchiali proprio aut
Superiori maiori declarationem tradere debet manu propria subscriptam, qua testificatur se sua sponte ac libere ordinem
sacrum et obligationes eidem ordini adnexas suscepturum atque se ministerio ecclesiastico perpetuo mancipaturum
esse, simul petens, ut ad ordinem sacrum suscipiendum admittatur.
2° De impedimentis suscipiendi vel exercendi ordines sacros
Can. 762 - § 1. A suscipiendis ordinibus sacris est impeditus: 1° qui aliqua forma laborat amentiae aliusve infirmitatis
psychicae, qua consultis peritis inhabilis iudicatur ad ministerium rite implendum; 2° qui delictum apostasiae,
haereseos aut schismatis commisit; 3° qui matrimonium, etiam civile tantum, attentavit, sive ipse vinculo matrimoniali
aut ordine sacro aut voto publico perpetuo castitatis a matrimonio celebrando impeditus, sive cum muliere matrimonio
valido coniuncta aut eodem v5° qui se ipsum vel alium graviter et dolose mutilavit vel sibi vitam adimere tentavit; 6°
qui actum ordinis posuit in ordine episcopatus vel presbyteratus constitutis reservatum vel eodem carens vel ab eiusdem
exercitio aliqua poena canonica prohibitus; 7° qui officiam vel administrationem gerit clericis vetitam, cuius rationem
reddere debet, donec deposito officio et administratione atque rationibus redditis liber factus erit; 8° neophytus, nisi
iudicio Hierarchae sufficienter probatus est. § 2. Actus, ex quibus impedimenta, de quibus in § 1, nn. 2 - 6 oriri possunt,
illa non pariunt, nisi fuerunt peccata gravia et externa post baptismum perpetrata.
Can. 763 - Ab exercendis ordinibus sacris est impeditus: 1° qui impedimento ordines sacros suscipiendi, dum
afficiebatur, illegitime ordines sacros suscepit; 2° qui delicta vel actus commisit, de quibus in can. 762, § 1, nn. 2 - 6;
3° qui amentia aliave infirmitate psychica, de qua in can. 762, § 1, n. 1, afficitur, donec Hierarcha consulto perito
eiusdem ordinis sacri exercitium permiserit.
Can. 764 - Impedimenta suscipiendi vel exercendi ordines sacros iure particulari statui non possunt; consuetudo vero
novum impedimentum inducens aut impedimento iure communi statuto contraria reprobatur.
Can. 765 - Ignorantia impedimentorum ab eisdem non eximit.
Can. 766 - Impedimenta multiplicantur ex diversis suis causis, non autem ex repetita eadem causa, nisi agitur de
impedimento ex homicidio voluntario aut ex procurato abortu effectu secuto.
Can. 767 - § 1. Episcopus eparchialis vel Hierarcha instituti vitae consecratae potest sibi subditos dispensare ab
impedimentis suscipiendi vel exercendi ordines sacros sequentibus exceptis: 1° si factum, quo impedimentum innititur,
ad forum iudiciale deductum est; 2° ab impedimentis, de quibus in can. 762, § 1, nn. 2 - 4. § 2. Dispensatio ab his
impedimentis reservatur Patriarchae circa candidatos vel clericos, qui domicilium vel quasi-domicilium intra fines
territorii Ecclesiae, cui praeest, habent; secus Sedi Apostolicae. § 3. Eadem potestas dispensandi competit cuilibet
confessario in casibus occultis urgentioribus, in quibus auctoritas competens adiri non potest et periculum imminet
gravis damni vel infamiae, sed ad hoc dumtaxat, ut paenitentes ordines sacros iam susceptos exercere licite possint
firmo onere adeundi quam primum eandem auctoritatem.
Can. 768 - § 1. In precibus ad obtinendam dispensationem omnia impedimenta indicanda sunt; dispensatio generalis
vero valet etiam pro impedimentis bona fide reticitis eis exceptis, de quibus in can. 762, § 1, n. 4, aliisve ad forum
iudiciale deductis, non autem pro reticitis mala fide. § 2. Si agitur de impedimento ex voluntario homicidio aut ex
procurato abortu, etiam numerus delictorum ad validitatem dispensationis exprimendus est. § 3. Dispensatio generalis
ab impedimentis suscipiendi ordines sacros valet pro omnibus ordinibus.
Art. III DE EIS, QUAE SACRAE ORDINATIONI PRAEMITTI DEBENT
Can. 769 - § 1. Auctoritas, quae candidatum ad sacram ordinationem admittit, obtineat: 1° declarationem, de qua in can.
761, necnon testimonium ultimae sacrae ordinationis aut, si de prima sacra ordinatione agitur, etiam testimonium
baptismi et chrismationis sancti myri; 2° si candidatus est matrimonio iunctus, testimonium matrimonii et consensum
uxoris scripto datum; 3° testimonium de peractis studiis; 4° testimoniales litteras rectoris seminarii vel Superioris
instituti vitae consecratae aut presbyteri, cui candidatus extra seminarium commendatus est, de bonis moribus eiusdem
candidati; 5° testimoniales litteras, de quibus in can. 771, § 3; 6° testimoniales litteras, si id expedire iudicat, aliorum
Episcoporum eparchialium vel Superiorum institutorum vitae consecratae, ubi candidatus per aliquod tempus

