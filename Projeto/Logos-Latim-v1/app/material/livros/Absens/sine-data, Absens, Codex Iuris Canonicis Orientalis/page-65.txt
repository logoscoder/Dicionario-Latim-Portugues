commoratus est, de candidati qualitatibus deque eius libertate ab omni impedimento canonico. § 2. Haec documenta
asserventur in archivo eiusdem auctoritatis.
Can. 770 - Episcopus ordinans cum legitimis litteris dimissoriis, quibus asseritur candidatum ad ordinem sacrum
suscipiendum idoneum esse, potest huic attestationi acquiescere, sed non tenetur; si vero pro sua conscientia censcet
candidatum non esse idoneum, eum ne ordinet. Can. 771 - § 1. Nomina candidatorum ad ordines sacros
promovendorum publice nota fiant in ecclesia paroeciali uniuscuiusque candidati ad normam iuris particularis. § 2.
Omnes christifideles obligatione tenentur impedimenta, si qua noverunt, Episcopo eparchiali vel parocho ante sacram
ordinationem revelandi. § 3. Parocho, qui publicationem peragit, et etiam alii presbytero, si id expedire videtur,
Episcopus eparchialis committat, ut de candidatorum vita et moribus a personis fide dignis diligenter exquirat et
testimoniales litteras illam investigationem et publicationem referentes ad curiam eparchialem mittat. § 4. Episcopus
eparchialis alias investigationes, etiam privatas, si opportunum ducit, facere ne omittat.
Can. 772 - Omnis candidatus ad sacram ordinationem promovendus recessui spirituali vacet modo iure particulari
determinato.
Art. IV DE SACRAE ORDINATIONIS TEMPORE, LOCO, ADNOTATIONE ET TESTIMONIO
Can. 773 - Sacrae ordinationes cum christifidelium quam maxima frequentia celebrentur in ecclesia die dominico vel
festo, nisi iusta causa aliud suadet.
Can. 774 - § 1. Celebrata sacra ordinatione nomina singulorum ordinatorum ac Episcopi ordinantis, locus et dies sacrae
ordinationis adnotentur in speciali libro in archivo curiae eparchialis asservando. § 2. Singulis ordinatis det Episcopus
ordinans authenticum sacrae ordinationis susceptae testimonium; qui, si ab Episcopo cum litteris dimissoriis ordinati
sunt, illud proprio Episcopo eparchiali vel Superiori maiori exhibeant pro sacrae ordinationis adnotatione in speciali
libro in archivo asservando.
Can. 775 - Episcopus eparchialis aut Superior maior notitiam sacrae ordinationis uniuscuiusque diaconi mittat ad
parochum apud quem ordinati baptismus adnotatus est.
CAPUT VII DE MATRIMONIO
Can. 776 - § 1. Matrimoniale foedus a Creatore conditum eiusque legibus instructum, quo vir et mulier irrevocabili
consensu personali totius vitae consortium inter se constituunt, indole sua naturali ad bonum coniugum ac ad filiorum
generationem et educationem ordinatur. § 2. Ex Christi institutione matrimonium validum inter baptizatos eo ipso est
sacramentum, quo coniuges ad imaginem indefectibilis unionis Christi cum Ecclesia a Deo uniuntur gratiaque
sacramentali veluti consecrantur et roborantur. § 3. Essentiales matrimonii proprietates sunt unitas et indissolubilitas,
quae in matrimonio inter baptizatos specialem obtinent firmitatem ratione sacramenti.
Can. 777 - Ex matrimonio oriuntur inter coniuges aequa iura et obligationes circa ea, quae ad consortium vitae
coniugalis pertinent. Can. 778 - Omnes possunt matrimonium inire, qui iure non prohibentur.
Can. 779 - Matrimonium gaudet favore iuris; quare in dubio standum est pro validitate matrimonii, donec contrarium
probetur.
Can. 780 - § 1. Matrimonium catholicorum, etsi una tantum pars est catholica, regitur iure non solum divino, sed etiam
canonico salva competentia auctoritatis civilis circa effectus mere civiles matrimonii. § 2. Matrimonium inter partem
catholicam et partem baptizatam acatholicam salvo iure divino regitur etiam: 1° iure proprio Ecclesiae vel
Communitatis ecclesialis, ad quam pars acatholica pertinet, si haec Communitas ius matrimoniale proprium habet; 2°
iure, quo pars acatholica tenetur, si Communitas ecclesialis, ad quam pertinet, iure matrimoniali proprio caret.
Can. 781 - Si quando Ecclesia iudicare debet de validitate matrimonii acatholicorum baptizatorum: 1° quod attinet ad
ius, quo partes tempore celebrationis matrimonii tenebantur can. 780, § 2; 2° quod attinet ad formam celebrationis
matrimonii, Ecclesia agnoscit quamlibet formam iure praescriptam vel admissam, cui partes tempore celebrationis
matrimonii subiectae erant, dummodo consensus expressus sit forma publica et, si una saltem pars est christifidelis
alicuius Ecclesiae orientalis acatholicae, matrimonium ritu sacro celebratum sit. Can. 782 - § 1. Sponsalia, quae
laudabiliter matrimonio praemittuntur ex antiquissima Ecclesiarum orientalium traditione, reguntur iure particulari
propriae Ecclesiae sui iuris. § 2. Ex matrimonii promissione non datur actio ad potendam matrimonii celebrationem;
datur tamen ad reparationem damnorum, si qua debetur.
Art. I DE CURA PASTORALI ET DE EIS, QUAE MATRIMONII CELEBRATIONI PRAEMITTI DEBENT
Can. 783 - § 1. Pastores animarum obligatione tenentur curandi, ut christifideles ad statum matrimonialem
praeparentur: 1° praedicatione et catechesi iuvenibus et adultis aptata, quibus christifideles instituantur de significatione
matrimonii christiani, de obligationibus coniugum inter se necnon de iure primario et obligatione, quae parentes habent,
filiorum educationem physicam, religiosam, moralem, socialem et culturalem pro viribus curandi; 2° instructione

