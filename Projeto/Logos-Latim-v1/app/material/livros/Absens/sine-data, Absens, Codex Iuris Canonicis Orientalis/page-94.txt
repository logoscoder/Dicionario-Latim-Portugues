damna reparanda; 2° si bonum publicum requirit, Hierarcha remediis opportunis administrativis non exclusa
suspensione ab exercitio ministerii sacri vel amotione ab officio uti potest.
Can. 1155 - Actor pluribus simul actionibus, quae tamen inter se non confligant, sive de eadem re sive de diversis,
aliquem convenire potest, si aditi tribunalis competentiam non excedunt.
Can. 1156 - § 1. Pars conventa potest coram eodem iudice in eodem iudicio contra actorem actionem reconventionalem
proponere vel propter causae nexum cum actione principali vel ad submovendam vel ad minuendam actoris petitionem.
§ 2. Reconventio reconventionis non admittitur.
Can. 1157 - Actio reconventionalis proponenda est iudici, coram quo actio principalis instituta est, etsi ad unam causam
dumtaxat delegato vel alioquin relative incompetenti.
Can. 1158 - § 1. Qui probabilibus saltem argumentis ostendit se ius habere super aliqua re ab alio detenta sibique
damnum imminere, nisi res ipsa custodienda traditur, ius habet obtinendi a iudice eiusdem rei sequestrationem. § 2. In
similibus rerum adiunctis obtineri potest, ut exercitium iuris alicui inhibeatur.
Can. 1159 - § 1. Ad crediti quoque securitatem sequestratio rei admittitur, dummodo de creditoris iure satis constet. § 2.
Sequestratio extendi potest etiam ad res debitoris, quae quolibet titulo apud alias personas reperiuntur, et ad debitoris
credita.
Can. 1160 - Sequestratio rei et inhibitio exercitii iuris decerni nullatenus possunt, si damnum, quod timetur, potest aliter
reparari et idonea cautio de eo reparando offertur.
Can. 1161 - Iudex potest ei, cui sequestrationem rei vel inhibitionem exercitii iuris concedit, praeviam imponere
cautionem de damnis reparandis, si ius suum non probavit.
Can. 1162 - Ad naturam et vim actionis possessoriae quod attinet, ius civile loci, ubi sita est res, de cuius possessione
agitur.
Can. 1163 - § 1. Quoties introducta est petitio ad obtinendam provisionem ad hominis sustentationem, iudex auditis
partibus decreto statim exsequendo statuere potest idoneis, si res fert, praescriptis cautionibus, ut interim necessaria
alimenta praestentur, sine praeiudicio iuris per sententiam definiendi. § 2. Facta a parte vel a promotore iustitiae
petitione ad obtinendum hoc decretum iudex audita altera parte rem expeditissime definiat, numquam autem ultra
decem dies; quibus inutiliter transactis aut petitione reiecta patet recursus ad auctoritatem, cui tribunal immediate
subiectum est, dummodo ipsa ne sit iudex, vel, si quis mavult, ad iudicem appellationis, qui item rem expeditissime
definiat.
CAPUT X DE MODIS EVITANDI IUDICIA
Art. I DE TRANSACTIONE
Can. 1164 - In transactione ius civile loci, ubi transactio initur.
Can. 1165 - § 1. Transactio valide fieri non potest in causis circa eas res vel ea iura, quae ad bonum publicum spectant,
aliaque, de quibus partes libere disponere non possunt. § 2. Sed si quaestio fit de bonis temporalibus ecclesiasticis,
transartio fieri potest, servatis tamen, si materia id postulat, sollemnibus iure statutis de alienatione bonorum
ecclesiasticorum.
Can. 1166 - Expensarum, quas transactio postulavit, nisi aliter expresse cautum est, utraque pare dimidium solvat.
Can. 1167 - Iudex negotium transactionis non ipse per se, regulariter saltem, suscipiat tractandum, sed illud alii in iure
perito committat.
Art. II DE COMPROMISSO IN ARBITROS
Can. 1168 - § 1. Qui controversiam inter se habent, possunt scripto convenire, ut ea ab arbitris dirimatur. § 2. Idem
scripto convenire possunt, qui contractum inter se ineunt vel inierunt, quod attinet ad controversias ex eo contractu
forte orituras.
Can. 1169 - Non possunt valide in arbitros compromitti controversiae, de quibus transactio fieri vetatur.
Can. 1170 - § 1. Unus vel plures arbitri constitui possunt, dispari tamen numero. § 2. In ipso compromisso, nisi
nominatim designantur, debet saltem eorum numerus determinari et simul ratio statui, qua nominandi et substituendi
sunt.

