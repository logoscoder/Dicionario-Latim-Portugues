Can. 700 - § 1. Quod ad modum Divinam Liturgiam celebrandi spectat, utrum singillatim an in concelebratione
facienda sit, prae oculis habeantur imprimis pastorales christifidelium necessitates. § 2. Si tamen fieri potest, Divinam
Liturgiam presbyteri una cum Episcopo praeside aut cum alio presbytero celebrent, cum ita opportune unitas sacerdotii
ac sacrificii manifestetur; integrum tamen manet ius uniuscuiusque sacerdotis Divinam Litnrgiam singillatim
celebrandi, non autem eodem tempore, quo in eadem ecclesia concelebratio habetur.
Can. 701 - Concelebratio inter Episcopos et presbyteros diversarum Erclesiarum sui iuris iusta de causa praesertim
caritatem fovendi atque unionem inter Ecclesias manifestandi gratia de Episcopi eparchialis licentia fieri potest
omnibus praescripta librorum liturgicorum primi celebrantis sequentibus, remoto duolibet syncretismo liturgico et
retentis optabiliter vestibus liturgicis et insignibus propriae Ecclesiae sui iuris.
Can. 702 - Sacerdotes catholici vetiti sunt una cum sacerdotibus vel ministris acatholicis Divinam Liturgiam
concelebrare.
Can. 703 - § 1. Sacerdos extraneus ad celebrandam Divinam Liturgiam non admittatur, nisi rectori ecclesiae litteras
commendatitias sui Hierarchae exhibet aut alio modo ipsi rectori de eius probitate satis constat. § 2. Integrum est
Episcopo eparchiali hac de re normas magis determinatas ferre ab omnibus sacerdotibus, etiam quomodocumque
exemptis, servandas.
Can. 704 - Divina Liturgia omnibus diebus laudabiliter celebrari potest exceptis eis, qui secundum praescripta librorum
liturgicorum Ecclesiae sui iuris, cui sacerdos ascriptus est, excluduntur. Can. 705 - § 1. Sacerdos catholicus Divinam
Liturgiam celebrare potest super altare cuiusvis Ecclesiae catholicae. § 2. Ut sacerdos Divinam Liturgiam in ecclesia
acatholicorum celebrare possit, licentia eget Hierarchae loci.
Can. 706 - In Divina Liturgia sacra dona, quae offeruntur, sunt panis mere triticeus recenter confectus ita, ut nullum sit
periculum corruptionis, et vinum naturale de genimine vitis non corruptum.
Can. 707 - § 1. Circa panis eucharistici confectionem, preces a sacerdotibus ante celebrationem Divinae Liturgiae
persolvendas, ieiunium eucharisticum servandum, vestes liturgicas, tempus et locum celebrationis et huiusmodi iure
particulari uniuscuiusque Ecclesiae sui iuris normae accurate statui debent. § 2. Remota christifidelium admiratione
licet uti vestibus liturgicis et pane alterius Ecclesiae sui iuris, si vestes liturgicae et panis propriae Ecclesiae sui iuris
praesto non sunt.
Can. 708 - Curent Hierarchae loci ac parochi, ut omni diligentia christifideles instruantur de obligatione Divinam
Eucharistiam suscipiendi in periculo mortis necnon temporibus a laudabilissima traditione vel iure particulari propriae
Ecclesiae sui iuris statutis, praesertim vero tempore Paschali, in quo Christus Dominus eucharistica mysteria tradidit.
Can. 709 - § 1. Divinam Eucharistiam distribuit sacerdos vel iure particulari propriae Ecclesiae sui iuris ita ferente
etiam diaconus. § 2. Integrum est Synodo Episcoporum Ecclesiae patriarchalis vel Consilio Hierarcharum opportunas
normas statuere, secundum quas etiam alii christifideles Divinam Eucharistiam distribuere possunt.
Can. 710 - Circa infantium in Divina Eucharistia participationem post baptismum et chrismationem sancti myri
serventur opportunis adhibitis cautelis praescripta librorum liturgicorum propriae Ecclesiae sui iuris.
Can. 711 - Qui peccati gravis sibi conscius est, Divinam Liturgiam ne celebret neque Divinam Eucharistiam suscipiat,
nisi adest gravis ratio et deest opportunitas sacramentum paenitentiae suscipiendi; quo in casu elicere debet actum
perfectae contritionis, qui includit propositum quam primum ad hoc sacramentum accedendi.
Can. 712 - Arcendi sunt a susceptione Divinae Eucharistiae publice indigni.
Can. 713 - § 1. Divina Eucharistia distribuenda est in celebratione Divinae Liturgiae, nisi iusta causa aliud suadet. § 2.
Circa praeparationem participationis Divinae Eucharistiae per ieinnium, preces aliaque opera christifideles fideliter
normas Ecclesiae sui iuris, cui ascripti sunt, servent non solum intra fines territorii eiusdem Ecclesiae, sed, quatenus
fieri potest, ubique terrarum.
Can. 714 - § 1. In ecclesiis, ubi cultus divinus publicus et saltem aliquoties in mense Divina Liturgia celebratur, Divina
Eucharistia custodiatur praesertim pro infirmis, praescriptis librorum liturgicorum propriae Ecclesiae sui iuris fideliter
servatis, atque summa reverentia a christifidelibus adoretur. § 2. Custodia Divinae Eucharistiae subest vigilantiae ac
moderamini Hierarchae loci.

