fiat, habeatur discussio sub tribunalis praesidis ductu, praesertim ut constabiliatur, quid statuendum sit in parte
dispositiva sententiae. § 4. In discussione autem unicuique licet a pristina sua conclusione recedere; iudex vero, qui ad
decisionem aliorum accedere noluit, exigere potest, ut, si fit appellatio, conclusiones omnium iudicum reticitis
nominibus ad tribunal superius mittantur. § 5. Si vero indices in prima discussione ad sententiam devenire aut nolunt
aut non possunt, differri potest decisio ad novum conventum non tamen ultra hebdomadam, nisi ad normam can. 1283
complenda est causae instructio.
Can. 1293 - § 1. Si iudex est unicus, ipse sententiam redigit. § 2. In tribunali collegiali sententia redigenda est
desumendo motiva ex eis, quae singuli iudices in discussione attulerunt, nisi a maiore numero iudicum definita sunt
motiva praeferenda; sententia deinde singulorum iudicum approbationi subicienda est. § 3. Sententia edenda est non
ultra mensem computandum a die, quo causa definita est, nisi in tribunali collegiali iudices gravi ex ratione longius
tempus praestituerunt.
Can. 1294 - Sententia debet: 1° definire controversiam coram tribunali agitatam data singulis dubiis congrua
responsione; 2° definire, quae sint partium obligationes ex iudicio ortae et quomodo implendae sint; 3° exponere
rationes seu motiva tam in iure quam in facto, quibus pars dispositiva sententiae innititur; 4° statuere de expensis
iudicialibus.
Can. 1295 - § 1. Sententia post divini Nominis invocationem exprimat oportet ex ordine, quis sit iudex aut quid
tribunal, quis sit actor, pars conventa, procurator, nominibus et domiciliis accurate designatis, promotor iustitiae,
defensor vinculi, si partem in iudicio habuerunt. § 2. Referre postea debet breviter facti speciem cum partium
conclusionibus et formula dubiorum. § 3. Haec subsequatur pars dispositiva sententiae praemissis rationibus, quibus
innititur. § 4. Claudatur cum indicatione loci et diei, in quibus lata est, et cum subscriptione iudicis vel, si de tribunali
collegiali agitur, omnium iudicum et notarii.
Can. 1296 - Normae de sententia definitiva statutae valent congrua congruis referendo etiam de sententia interlocutoria.
Can. 1297 - Sententia quam primum intimetur indicatis terminis, intra quos appellatio a sententia interponi potest,
neque ante intimationem vini ullam habet, etsi pars dispositiva sententiae iudice permittente partibus notificata est.
Can. 1298 - Intimatio sententiae fieri potest vel tradendo exemplar sententiae partibus vel earum procuratoribus aut
eisdem mittendo idem exemplar ad normam can. 1192.
Can. 1299 - § 1. Si in textu sententiae aut error irrepsit in calculos aut error materialis accidit in transcribenda parte
dispositiva sententiae vel in factis vel partium petitionibus referendis aut omissa sunt ea, quae can. 1295, § 4 requirit,
sententia ab ipso tribunali, quod eam tulit, corrigi vel compleri debet sive ad instantiam partis sive ex officio, semper
tamen auditis partibus et decreto ad calcem sententiae apposito. § 2. Si qua pars refragatur, quaestio incidens decreto
definiatur.
Can. 1300 - Ceterae iudicis pronuntiationes praeter sententiam sunt decreta, quae, si mere ordinatoria non sunt, vim non
habent, nisi saltem summarie motiva exprimunt vel ad motiva in alio actu expressa remittunt.
Can. 1301 - Sententia interlocutoria vel decretum vim sententiae definitivae habent, si iudicium impediunt vel ipsi
iudicio aut alicui ipsius gradui finem ponunt, quod attinet ad aliquam saltem partem in causa.
Art. IX DE IMPUGNATIONE SENTENTIAE
1° De querela nullitatis contra sententiam
Can. 1302 - Si agitur de causa, quae privatorum solummodo interest, nullitas actuum iudicialium iure statuta, quae, cum
esset nota parti querelam nullitatis proponenti, non est ante sententiam iudici denuntiata, per ipsam sententiam sanatur
firmis cann. 1303 et 1304.
Can. 1303 - § 1. Sententia vitio insanabilis nullitatis laborat, si: 1° lata est a iudice absolute incompetenti; 2° lata est ab
eo, qui caret potestate iudicandi in tribunali, in quo causa definita est; 3° iudex vi vel metu gravi coactus sententiam
tulit; 4° iudicium factum est sine petitione iudiciali, de qua in can. 1104, § 2, vel non institutum est adversus aliquam
partem conventam; 5° lata est inter partes, quarum altera saltem non habet personam standi in iudicio; 6° quis nomine
alterius egit sine legitimo mandato; 7° ius defensionis alterutri parti denegatum est; 8° controversia ne ex parte quidem
definita est. § 2. His in casibus querela nullitatis proponi potest per modum exceptionis in perpetuum, per modum vero
actionis coram iudice, qui sententiam tulit, intra decem annos ab intimatione sententiae computandos.
Can. 1304 - § 1. Sententia vitio sanabilis nullitatis dumtaxat laborat, si: 1° lata est a non legitimo numero iudicum
contra praescriptum can. 1084; 2° motiva seu rationes decidendi non continet; 3° subscriptionibus caret iure
praescriptis; 4° non refert indicationem loci, anni, mensis et diei, in quibus lata est; 5° actu indiciali nullo innititur,

