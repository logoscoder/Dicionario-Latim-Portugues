formula. § 2. In citatione partes certiores fiant se posse tres saltem ante audientiam dies aliquod breve scriptum
tribunali exhibere ad sua asserta comprobanda.
Can. 1348 - In audientia primum tractantur quaestiones, de quibus in cann. 1118, 1119, 1121 et 1122.
Can. 1349 - § 1. Probationes colliguntur in audientia salvo can. 1071. § 2. Pars eiusque advocatus assistere possunt
interrogationi ceterarum partium, testium et peritorum.
Can. 1350 - Responsiones partium, testium, peritorum, petitiones et exceptiones advocatorum redigendae sunt scripto a
notario, sed summatim et in eis tantummodo, quae pertinent ad substantiam rei controversae, et ab eisdem
subscribendae.
Can. 1351 - Probationes, quae non sunt in petitione vel responsione allatae aut petitae, potest iudex admittere tantum ad
normam can. 1110; postquam autem vel unus testis auditus est, iudex potest tantummodo ad normam can. 1283 novas
probationes decernere.
Can. 1352 - Si in audientia omnes probationes colligi non potuerunt, altera statuatur andientia.
Can. 1353 - Probationibus collectis fit in eadem audientia discussio oralis.
Can. 1354 - § 1. Nisi quid ex discussione supplendum in instructione causae comperitur, vel aliud exsistit, quod
impedit, ne sententia ad normam iuris feratur, iudex expleta audientia statim causam decidat; pars dispositiva sententiae
statim coram partibus praesentibus legatur. § 2. Potest autem tribunal propter rei difficultatem vel alia iusta de causa
usque ad quintum diem utilem decisionem differre. § 3. Integer sententiae textus motivis expressis quam primum et
ordinarie non ultra quindecim dies partibus intimetur.
Can. 1355 - Si tribunal appellationis perspicit in inferiore gradu iudicii in causa iure exclusa iudicium contentiosum
summarium adhibitum esse, nullitatem sententiae declarare et causam tribunali, quod sententiam tulit, remittere debet.
Can. 1356 - In ceteris, quae ad rationem procedendi attinent, serventur canones de iudicio contentioso ordinario;
tribunal autem potest suo decreto motivis praedito normas processuales, quae non sunt ad validitatem statutae, non
observare, ut celeritati salva iustitia consulat.
CAPUT I DE PROCESSIBUS MATRIMONIALIBUS
Art. I DE CAUSIS AD MATRIMONII NULLITATEM DECLARANDAM
1° De foro competenti
Can. 1357 - Quaelibet causa matrimonialis baptizati iure proprio ad Ecclesiam spectat.
Can. 1358 - Firmis, ubi vigent, Statutis personalibus causae de effectibus mere civilibus matrimonii, si principaliter
aguntur, pertinent ad iudicem civilem, sed, si incidenter et accessorie, possunt etiam a iudice ecclesiastico ex propria
auctoritate cognosci ac definiri. Can. 1359 - In causis de matrimonii nullitate, quae non sunt Sedi Apostolicae
reservatae, competentia sunt: 1° tribunal loci, ubi matrimonium celebratum est; 2° tribunal loci, ubi pars conventa
domicilium vel quasi-domicilium habet; 3° tribunal loci, ubi actor domicilium habet, dummodo utraque pars in
territorio eiusdem nationis degat et Vicarius iudicialis domicilii partis conventae ea audita consentiat; 4° tribunal loci,
ubi de facto colligendae sunt pleraeque probationes, dummodo Vicarius iudicialis domicilii partis conventae ea audita
consentiat.
2° De iure impugnandi matrimonium
Can. 1360 - Habiles sunt ad matrimonium impugnandum: 1° coniuges; 2° promotor iustitiae, si nullitas iam divulgata
est et matrimonium convalidari non potest aut non expedit.
Can. 1361 - § 1. Matrimonium, quod utroque coniuge vivente non est accusatum, post mortem alterutrius vel utriusque
coniugis accusari non potest, nisi quaestio de validitate est praeiudicialis ad aliam controversiam sive in foro
ecclesiastico sive in foro civili solvendam. § 2. Si vero coniux moritur pendente causa, can. 1199.
3° De obligationibus iudicum et tribunalis
Can. 1362 - Iudex, antequam causam acceptat et quoties spem boni exitus perspicit, pastoralia media adhibeat, ut
coniuges, si fieri potest, ad matrimonium convalidandum et ad consortium vitae coniugalis restaurandum inducantur.
Can. 1363 - § 1. Libello litis introductorio admisso praeses vel ponens procedat ad intimationem decreti citationis ad
normam can. 1191. § 2. Transacto termino quindecim dierum ab intimatione computando praeses vel ponens, nisi
alterutra pars sessionem ad litem contestandam petiit, intra decem dies formulam dubii vel dubiorum ex officio definiat
decreto, quod partibus intimet. § 3. Formula dubii non tantum quaerat, num constet de nullitate matrimonii in casu, sed

