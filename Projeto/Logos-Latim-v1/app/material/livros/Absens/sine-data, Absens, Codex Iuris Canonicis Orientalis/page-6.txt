Synodi Episcoporum Ecclesiae patriarchalis nomine formula modoque in propria Ecclesia patriarchali receptis
intimanda est electo; si vero electus nondum est Episcopus legitime proclamatus, secreto servato ab omnibus, qui
quomodolibet electionis exitum noverunt, etiam erga electum, Synodus Episcoporum Ecclesiae patriarchalis
suspenditur et intimatio fiat, si omnia canonibus ad proclamationem episcopalem requisita peracta sunt.
Can. 74 - Electus intra biduum utile ab intimatione computandum manifestare debet, num electionem acceptet; si vero
non acceptat aut si intra biduum non respondet, omne ius ex electione quaesitum amittit.
Can. 75 - Si electus acceptavit et est Episcopus ordinatus, Synodus Episcoporum Ecclesiae patriarchalis procedat
secundum praescripta librorum liturgicorum ad eius ut Patriarchae proclamationem et inthronizationem; si vero electus
nondum est Episcopus ordinatus, inthronizatio valide fieri non potest, antequam electus ordinationem episcopalem
suscepit.
Can. 76 - § 1. Synodus Episcoporum Ecclesiae patriarchalis per synodicas litteras Romanum Pontificem quam primum
certiorem faciat de electione et de inthronizatione canonice peractis atque de professione fidei deque promissione
fideliter officium suum implendi a novo Patriarcha coram Synodo secundum probatas formulas emissis; synodicae
litterae de electione peracta mittantur quoque ad Patriarchas aliarum Ecclesiarum orientalium. § 2. Novus Patriarcha
per litteras manu propria subscriptas quam primum expostulare debet a Romano Pontifice ecclesiasticam
communionem.
Can. 77 - § 1. Patriarcha canonice electus valide exercet suum officium tantummodo ab inthronizatione, qua pleno iure
officium obtinet. § 2. Patriarcha, antequam communionem ecclosiasticam a Romano Pontifice accepit, ne Synodum
Episcoporum Ecclesiae patriarchialis convocet neque Episcopos ordinet.
CAPUT II DE IURIBUS ET OBLIGATIONIBUS PATRIACHARUM
Can. 78 - § 1. Potestas, quae Patriarchae ad normam canonum et legitimarum consuetudinum in Episcopos ceterosque
christifideles Ecclesiae, cui praeest, competit, est ordinaria et propria, sed ita personalis, ut non possit Vicarium pro tota
Ecclesia patriarchali constituere aut potestatem suam alicui ad universitatem casuum delegare. § 2. Potestas Patriarchae
exerceri valide potest intra fines territorii Ecclesiae patriarchalis tantum, nisi aliter ex natura rei aut iure communi vel
particulari a Romano Pontifice approbato constat.
Can. 79 - In omnibus negotiis iuridicis Ecclesiae patriarchalis Patriarcha eiusdem personam gerit.
Can. 80 - Patriarchae est: 1° Metropolitae iura exercere et obligationes implere in omnibus locis, ubi provinciae erectae
non sunt; 2° neglegentiam Metropolitarum ad normam iuris supplere; 3° sede metropolitana vacante Metropolitae iura
exercere et obligationes implere in tota provincia; 4° Metropolitam, qui oeconomum ad normam can. 262, § 1 non
nominavit, monere; monitione in cassum facta oeconomum per se ipsum nominare.
Can. 81 - Romani Pontificis acta ad Ecclesiam patriarchalem pertinentia Episcopis eparchialibus aliisve, ad quos
pertinent, per Patriarcham nota fiant, nisi Sedes Apostolica in casu directe providit.
Can. 82 - § 1. Patriarcha proprio iure potest: 1° decreta ferre intra ambitum suae competentiae, quibus pressius
determinantur modi in lege applicanda servandi aut legum observantia urgetur; 2° instructiones ad christifideles totius
Ecclesiae, cui praeest, dirigere ad sanam doctrinam exponendam, pietatem fovendam, abusus corrigendos et exercitia,
quae spirituale christifidelium bonum foveant, approbanda et commendanda; 3° litteras encyclicas toti Ecclesiae, cui
praeest, dare circa quaestiones propriam Ecclesiam et ritum respicientes. § 2. Patriarcha Episcopis ceterisque clericis
necnon sodalibus institutorum vitae consecratae totius Ecclesiae, cui praeest, praecipere potest, ut sua decreta,
instructiones atque litterae encyclicae in propriis ecclesiis vel domibus publice legantur et exponantur. § 3. Patriarcha in
omnibus, quae totam Ecclesiam, cui praeest, veI graviora negotia respiciunt, ne omittat audire Synodum permanentem
vel Synodum Episcoporum Ecclesiae patriarchalis vel etiam conventum patriarchalem.
Can. 83 - § 1. Salvo iure et obligatione Episcopi eparchialis canonice visitandi propriam eparchiam Patriarcha ius et
obligationem habet in eadem eparchia visitationem pastoralem peragendi temporibus iure particulari statutis. § 2.
Patriarcha potest gravi de causa et de consensu Synodi permanentis aliquam ecclesiam, civitatem, eparchiam per se aut
per alium Episcopum visitare et tempore huius visitationis omnia, quae in visitatione canonica Episcopo eparchiali
competunt, peragere.
Can. 84 - § 1. Maxime curet Patriarcha, ut sive ipse sive Episcopi eparchiales Ecclesiae, cui praeest, collatis consiliis,
praesertim in conventibus iure praevisis, cum Patriarchis ac Episcopis eparchialibus aliarum Ecclesiarum sui iuris, qui
in eodem territorio potestatem suam exercent, unitatem actionis inter se ceterosque christifideles cuiuscumque
Ecclesiae sui iuris promoveant et viribus unitis communia adiuvent opera ad bonum religionis expeditius

