maiestatis. Ea calumniantium linguarum iniquitas fuit, qui veritatem mendacii arguere, semper improbe
satagerunt. A quibus calumniis, mendacio impudentiaque plenis, adeo sollicite cavet haec respublica, ut tute ipse,
Garnete, testimonium perhibere possis, te ab illo tempore quo primum apprehensus es ad hunc usque diem tam
Christiane, tam benigne, tam laute et liberaliter acceptum fuisse, ut nemo cuiusqunque demum conditionis et
professionis fuerit aliquid amplius desiderare possit. Imo vera fronte affirmari potest pendenti a nutricis uberibus
infantulo, neque de salute, neque de caeteris rebus necessariis melius unquam prospectum fuisse. Verum ne hoc,
inquit comes, quod assero annon? Ipse dixeris.
[24] Verissimum, honoratissime comes, inquit Garnetus, et agnosco.
[25] Age igitur, inquit comes, si miranda tua de aequivocatione doctrina et obfirmata tua pervicacia in
singulis obstinate negandis perpendatur, minime obliviscendum est in eo Dei digitum

apparuisse, quod tuum

cum Hallo colloquium subauditum fuit. Hinc denim dominis delegatis lucis et probationis aliquid contra te ultro
oblatum est, quod alioquin exquisitis tormentis necessario erat eliciendum. Atque hoc quidem in aliis regnis esse
receptissimum, hic vero in re praesenti minime factum. Verum ita initam esse rationem in honorem huius
reipublicae optime cedit. Ita enim ipse loquebaris, tibique visum est ad extremum vera dicere, cum tanta nube
testium teipsum obrutum videres. Quare mihi ad veritatem persuasissimum est eadem opera fateri voluisse te
actionis totius fuisse architectum ac occultatorem, nisi regiae maiestati et delegatis placuisset spontaneam tuam
confessionem potius admittere quam membrorum distensione aut istiusmodi in eculeo quaestionibus aliquid
extorquere. Iamque Garnetum compellans inquit, Quid quaeso, Garnete, animum addidit Catesbeio ut in incepto
pergeret, nisi tua primae propositionis confirmatio? Quid Fawkesum confirmavit nisi argumentorum Garnetti
explicatio per Catesbeium facta? Etenim demonstrari potest cum ex Winteri tum ex Fawksi confessione
articulum illum authoritate optima Catesbeio fuisse confirmatum.
[26] Ad haec respondet Garnetus perperam egisse Catesbeium, quod ex ipsius verbis eiusmodi sensum
elicuisset.
[27] Ad haec comes Salisburiensis, Necesse habeo illam qua fretus est confidentiam, quaque (negando omnia)
auditoribus satisfacere videre voluit, excutere, in mentem illi revocando quod post ipsius Hallique colloquium
coram dominis delegatis et ab eo non quid dixerat, sed utrum nec non Hallum convenerat, quaereretur, rogatus
sine aequivocatione respondere, quam pertinaciter (animae salutem testatus) negavit, idque tantis et tam
horrendis execrationibus repetiit (inquit comes) ut audientium animis gravissimum inflixisse vulnus videretur. Et
tamen quamprimum Hallus ipse fassus fuerat, erubuit Garnetus, misericordiam imploravit, se deliquisse agnovit,
nisi ipsum aequivocatio tueretur.
[28] Ad haec respondit Garnetus, cum quispiam a magristatu interrogetur, magistratui respondere antequam
testes producantur minime tenetur, quia nemo tenetur prodere seipsum. Atque in protestationem benevolentiae
59

