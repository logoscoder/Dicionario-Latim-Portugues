Iurabis per sacram trinitatem, perque quod iam sumpturus es sacramentum, nunquam directe vel indirecte,
verbis aut circumstantiis, istam rem revelare quae tuae iam commendanda fidei, neque ab executione huius
desistere donec reliqui tibi veniam concedant
Iuramentum hoc Catesbeio, Perceio, Christophero Wrighto, et Thomae Wintero uno eodemque tempore per
Gerrardum Iesuitam, alioque tempore Batesio et reliquis per Greenwellum Iesuitam exhibitum est.
[32] 3. Sacramentum quod illi impie et diabolice ad flagitia sua perpetranda prophanarunt.
[33] Quarto et postremo illorum perfidia et in aequivicando periurium, a Iesuitis tamen omnium malorum
patronis probatum et confirmatum, non tantum simpliciter manifestam veritatem celare aut denegare, sed pie et
religiose asserere, perque salutem aeternam protestari, imo liquido iurare, in illa quae certissime cognoscunt
falsissima esse, retinendo tantum proprium quendam et reconditum animo sensum, quo a patribus suis persuasi
sunt se tute et iuste quaestionem quamvis propositam eludere posse.
[34] Hic liber exhibitus est non diu ante obitum reginae editus, quando Thomas Winterus in Hispaniam
missus est, ad hunc modum inscriptus, Aequivocationis Tractatus, qui a Garnetto Iesuitarum superiore, et a
Blackwello Angliae archipresbytero et visus fuit et approbatus. In principio tamen Garnettus sua ipsius manus
verba illa tituli,, viz. Aequivocationis, delevit, set sic mutavit, Tractatus Contra Mendacia et Falsas
Dissimulationes, cum re ipsa pro virili tueatur. Spetiosaque nomina culpae imponis, Garnette, tuae. In fine etiam
Blackwellus illum huiusmodi benedictionis suae rore aspersit: Tractatus iste valde doctus et vere pius et
Catholicus est. Certe sanctarum scripturarum, patrum, doctorum, scholasticorum, canonistarum, et optimarum
rationum praesidiis plenissime firmat aequitatem aequivocationis. Ideoque dignissimus est qui typis propagetur
ad

consolationem

afflictorum

Catholicorum

et

omnium

piorum

instructionem.

[35] Propositio in hoc libro in mentalem, verbalem, scriptam, et mixtam distinguitur, quae certe distinctio
quot caecos Maeandros et Labyrinthos habeat, ut homines in errorum deducat, quis non videt? Exempli gratia, ut
primoribus labiis stropharum et falsitatis regulam hanc degustetis:
[36] Interrogatus aliquis et iureiurando obstrictus ut ex animo verum dicat, talem vidistine hodie? hac arte
instructus illud plane denegat, prudens licet sciensque illum viderit, viz. hunc proprium sibi sensum reservans,
non ut magistratui hoc dicerem, vel non visione beatifica, vel non Venetiis illum vidi. Similiter etiam
affirmationem pro negatione alicui dare, retinendo tantum et mentaliter addendo particulam et signum illud
negationis non, ut mirifice Strangius iustitiario primario mihique fecit. Exemplum vero unum aut alterum vobis
ex libro proponamus.
[37] Ingruente undique peste, quidam Coventriam venit. Ad urbis vero portas magistratus illum conveniunt,
eumque iureiurando obstrictum interrogant an Londino profectus est, ubi pestem grassari audiunt. Iste vel pestem
20

