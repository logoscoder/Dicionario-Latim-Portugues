quidem, Garnete, nullo modo potes quin facinoris obeundi ratio ex ore Greenwelli (inter confidendum, ut ais) sit
tibi denuo renunciata, quae in Catesbei de innocentibus quaestione ante erat proposita, tuae fuerit institutionis et
disciplinae fructus, et axioma quodam singulare e tuis deductum fundamentis. Cum te tandem percontemur, quid
causae impulerit stratagema istud et maiestati regiae et reipublicae adeo pernitiosum alto silentio sepelire, ut nec
regi significaris tanquam praecellenti (ut loquar cum apostolo), nec cuivis magistratui potestatem sub eo
vicariam exercenti, protinus te confers ad inanes confessionis latebras, refugii portum, ad speciem solertissime
(ut putas) apparatum, ad quem tamen aliquanto tardius es provectus, quam ut notitiam quae prima tibi per
Catesbeium est delata excusare valaeat, cum et ipse nobis prius feceris testatissimum.
[10] Non est mihi animus prolixius disserere quo pacto suum recte gesserit officium confessor, aut quam
retegendi libertatem iure sibi possit assumere, ut sua principibus vita servetur incolumis et dignitas illabata, quae
alioquin tenebrionis spurcissimi furore ad audendum quidlibet proiecto et ignorantia plusquam stupida certo
exitio destinetur. Hoc autem mihi constat exploratissime ob longe minoris momenti negotium, imo ab crimen
non ita atrociter immane et nefarium, quod est istud in regem simul et rempublicam in Constantinopolitana
ecclesia annis multo retroactis confessionem vulnus sibi gravissime inflictum per aliquod saecula indoluisse.
Absit enim ut tanti ponderis machinationes filo tam tenui et ancipiti appenderentur. Sed ego excusationem hanc
de tenera ac molli in hoc confessionis opere tua sententia facile possem diluere si in controversiam vocarem
utrum istud colloquii genus omnino fuerit confessionis nomine honestandum, Contra defensionem enim tuam
diserte et quoad verba categorice prolatam, sed aequivocationis adminiculo belle sustentatam, argumento uti
videor verisimili, quod cum genibus aliquando flexis in humum inclinares, mox hinc inde obambulares, cum
coniuratio sine discrimine confessioni admisceretur, non ut conscientiae solicitae et afflictae quicquam afferret
allevamenti, sed ille ad opus strenue et alacriter peragendum instrueretur, cum Greenwellus nulla mora
interposita absolutionem receperit, quae omne dilationis perfugium excludit, etiam Greenwellus, vera si haec
statuatur confessio, impudentissimi in spiritum sanctum mendacii argueretur, qui (quod nobis, Garnete, nimium
cupis persuaderi) sponsione facta est pollicitus (quantum in sua situm potestate) reliquos consilii participes ab
incepto deflectere, quod nihilo secus (ut liquido apparet) intentis industrae nervis usque promovit, imo etiam tu,
cum coniurati satellites vasa conclamarent.

Ita infero, quod licet haec Greenwelli narratio inter confitendum

fuerit exprompta, nequicquam tuis favere partibus, qui eam ipsam a Catesbeio, quem fidelissimum amicum in
oculis unice ferebas, prius intellexeras. Si vero confessio non sit censenda, violatae fidei an quicquam poterit
adiumenti afferre aut praesidii? Sed quid opus est per aranearum telas leviter contextas lucem intueri? Tuae
machinationis universa fabrica (qui reticendo istum latere voluisti, quod ab altero didiceras, et astute singulis
occultari, quod tacito suffragio effectum peroptaras) nobis clarissime loquitur, tua consilia tam aequabili

68

