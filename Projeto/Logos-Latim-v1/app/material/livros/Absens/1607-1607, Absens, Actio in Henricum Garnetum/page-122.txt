Papae in causis nonnullis sibi super reges arrogant ad eandem analogiam quam sub Gregorio Primo, Leone, et
caeteris Romanis episcopis olim tenuerunt, amputando luxurianta ramalia quae temporum discidio et ecclesiam
in offensam et potentissimos principes in meticulosam suspicionem pertraxerunt. Interea enim temporis audacia
suscipit, ingenium excogitat, adminiculum sustentat, conscientia properat, metus inanis consentit, vis praevalet,
et maiestas perpetitur.
[106] Nunc Garneti vel bona vel mala venia, mihi incipiendum est dissuere falsas consuturas canonis Nos
sanctorum praedecessorum, quem ille ubi primum coram regio sanctiori consilio sistetur quasi aegidem
protendit, posteaque coram dominis delegatis esse iustissimum valde asseruit, et hoc ipso tempore (ut vestrae
aures testentur) urget ad propugnandum ius pontificum in regibus legitimis abdicandis et extinguiendis, quique
quidem canon nefandissimae illius nuperae coniurationis nodus erat Gordius. Quanquam enim prudentiores qui
eruditam conscientiam tanquam ducem vel certam aliquam regulam sequuntur coarguant praeproperam illam
Garneti festinationem in praesupponendo censuras quas Papa necdum pronuntiaverat in tractando suum
principem asperius quam reliquis eiusdem professionis, in accelerando sine mandatis, et rebellionem sine ullo
omnino praetextu concitando. Ego tamen pro hoc tempore canon illum de bene esse admittam, ut concusso
fundamento arx ipsa concidat. Unicus hic canon, nisi ego me fallo, Papae authoritatem et instrumenta quae
adhibuit ad sua vota perficienda magis imminuit, convulsit, et labefactavit quam omnes in Vaticanum quingentis
totis annis assultus, insultus, et displosiones. Quis enim princeps sub coeli complexu de sua dignitate sit securus,
quam diu vel minima apud Papam offensiuncula actionem intendat, actio citationem procuret, citatio sententiam
producat, sententia vel neglecta vel non inpleta contumaciam inferat, et contumacia deliquentem ea dignitate
spoliat quam natura tribuit, conscientia asserit, et consensus communit?

Adeo ut hoc posito, vel Gregorius

Septimus ex successu adversu, vel homo plane nemo illud sancti spiritus agnoscat, quod in quo peccamus in
eodem plecitimur. Verba canonis validissime contra imperiale Henrici Quarti diademi displosi paucula sunt,
verum illa imperiosa, vehementia, gravia et acerba:
Nos, sanctorum praedecessorum nostrorum statuta tenentes, eos, qui excommunicatis fidelitate aut sacramento
constricti sunt, apostolica authoritate a sacramento absolvimus, et ne eis fidelitatem observent omnis modis
prohibemus, quousque ipsi ad satisfactionem veniant.
[107] Huc usque canon expressis verbis, verum cum haec sit illa pillula aurea, vel potius deaurata, quae in
sacrario vel gazophylacio recondita ad principum bilem in morbis acutis evacuandam, hoc est, quandocunque in
ecclesiastica praerogativa haud bene cum Papa conveniant. Cumque Garnetus pillulae huius compositionem ita
approbet ut non dubitet in eiusdem defensione vitam maiestatemque principis sui incomparabilis, et regiae
sobolis in discrimen devocare, dum opinetur illos graviori morbo laborare quam ipsi in se sentiunt. Mea refert, et
pro mea erga principem meum charissimum observantia et obsequio (quanquam alias indignus sim vel herbes
122

