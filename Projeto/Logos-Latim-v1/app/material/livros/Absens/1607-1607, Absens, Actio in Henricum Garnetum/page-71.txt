[14] Haec pluribus sum prosequutus, ut perspiceres quam futiliter et pertinaciter contra Dei providentiam et
(quae te tuo iugularunt gladio) aequissime descripta patriae iura dimicaveris. Quanto contendis operosius istis
quibus oberras inextricablis labyrinthi recessibus te explicare, cum a regia et recta via iam discesseris, eo
difficilius extricandi ratio invenitur. Sapientia enim mundi coram Deo est stultitia, neque fieri ullo modo potest
ut eorum molitiones et consilia, si ad sanioris iudicii stateram expendantur aut huius saeculi probentur calculo,
aut futuri praemiis donentur, quae plurimorum excidio cruentata, tyrannide plusquam barbara conficiuntur. Quid
si non alius quam per maiestatem regiam ab ipso Deo inunctam et sobolem eius radicitus extirpandam in coelum
paret aditus, iisdem te, Garnete, verbis alloquar quibus Ascesium olim Constantius, erigito tibi scalam et in
coelum solus ascendito. Qui enim ad obsequium praestandum probe compositi sunt, tam perdito nefariorum
civium consortio se nunquam aggregabunt.
[15] Quod ad te attinet pro tribunali iam reum peragendum, haud asperius quicquam velim quam ut ad
salutem animae consequendam seriam ex animo agas poenitentiam. Quod superest, fiat iustitia, currat lex,
vinctat veritas.

IX.
D haec Garnetus se plura admisisse quam quibus diluendis iustam aliquam posset excusationem affingere, se
simpliciter et aperte criminibus respondisse. Verum iureiurando adstrictum teneri confessionis secreta silentio
recondere,

nihil

in

publicam

effundere

quod

inter

sacramentaliter

confitendum

audiverat.

[2] Hinc quaerit comes Nottinghamiae si quis in illius aurem mane confiteretur se die sequenti regem pugione
transfixurum, utrum occultare teneretur.
[3]

Affirmavit

Garnetus.

[4] Tum comes Salisburiensis potestatem sibi concedi postulat ut de confessione paucula percontaretur.
[5] Adnuit Garnetus, et se pro facultate responsurum dixit.
[6] Annon igitur, inquit ille, priusquam fiat absolutio, praecedere confessio solet et contritio?
[7] Vel maxime inquit Garnetus.
[8] Ab eo deinde doceri voluit num ab eo Greenwellus absolutionem acceperit.
[9] Accepisse respondit Garnetus.
[10] Quid fecerit, inquit comes, Greenwellus, unde constaret de scelere dolorem concepisse? An promiserit
ab incepto desistere?

71

