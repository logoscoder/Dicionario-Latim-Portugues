propugnandis, idque nullo conscientiae scrupulo, ne Papae animus exacerberetur. Moenia et munimenta castri
Sancti Angeli Romae Caroli Quinti (qui Philippo nunc regi Hispaniarum avus) patientiam et humilitatem
testentur, cum Papa animi aestu abreptus et obedientiam filii, et patientiam tanti principis gravius exerceret.
Minime dubito quin Garnetus admittet mille annis iam anteactis non fuisse ecclesiae Romanae filiam magis
obsequentem quam fuerit Maria Angliae regina, quae ne respirare prae sollicitudine poterat donec errantes regni
sui oves (ut ipsi videbatur) ad Sancti Petri ovile reduxisset, attamen severis Papae contra Philippum maritum
suum censuris posthabitis nunquam destitit marito pecunia et copiis subvenire, donec ille in gratiam ecclesiae
fuisset receptus et bellum consopitum. Ut enim illa ex lege divina intellexerat se obstrictam fuisse marito
adhearescendo, quocum facta erat una caro, omnia derelinquere, ita in eadem lege divina quoad factum, non
arctius vinculum, nec firmius testimonium ut censurae sacerdotis obediat invenit quam cum observet sacerdotem
legi divinae inniti quam ipse secundum legem docuerit, quae vere lapis ille Lydius est ad quem omnis proba
Christianorum moneta, cuiuscunque imaginem vel titulum prae se ferat, est examinanda, si modo aeruscatam vel
aequitatis et pietatis fundamenta suffossuram deprehendamus. Donec enim vel doctrinae vel experientiae lumine
illustratus videro Deum omnes natura Stoicos, vel potius trunco obtusiores, creasse, et Papas non solum
mysteriorum dispensatores, sed tanquam angelos lucis, vel maiores angelis lucis

(quia in illis, ut Iob prodit,

invenit pravitatem) constituisse, cum bona illorum venia in huius rebus excutiendis, mihi mea ratio, licit illa
exigua, et magna mea observantia est adhibenda. Caeteris qui aliter sentiunt per me liceat prudentiam
observatione comparare, quam in hac vita omnes omnibus temporibus nec habuerunt nec habere potuerunt.
[105] Ex his exemplis et quam plurimis aliis quae temporis angustiis exclusus proponere et amplificare non
possum, pro comperto habeo cum principes, tum eorum episcopos huiusmodi papalibus censuris quae ad eorum
praerogativam et dignitatem spectarunt nec diutius nec saepius paruisse quam ingruente tempestate cum vel ex
imbecillitate aut ex necessitate vela contrahere coacti fuerint. Decreta etiam privativa saepenumero ad leges
postivas confirmata fuisse scio, et quanquam multi reges se spectatores otiosos vicini mali praebuerunt, si tamen
vel sua studia vel iura in quaestionem vocarentur, et ipsi sine Romanis accentibus legere voluerunt. Si igitur
arma quibus maiores nostri contra ambitionem et iniuriam praeliati sunt, vel superstitiosi timoris rubigine exesa
fuerint, vel supinae pigritiae situ obducta, experientiae lima expoliamus (cum tam furenter ad arma conclamatum
sit), priusquam in securitate improvida sumus incepti, et nos ad normam divinam dirigentes, quae est verus index
et sui et obliqui, rectius intelligamus pro ratione superioris authoritatis aut vitam profundere aut obedientiam
submisse praestare. Operaepretium certe fuit, ut mea fert sententia, quod nonnulli superioribus annis elaborarunt,
diem natalem Servatoris nostri tam prope ad suum tempus revocare quantum arte et industria fieri poterat,
scrupula quaedam subtrahendo quae labentibus annis longius a suo tempore quod in primaevo calendario
constitutum fuit diem illum subduxerit. Nec minus certe operaepretium erat in alio genere reducere iura quae
121

