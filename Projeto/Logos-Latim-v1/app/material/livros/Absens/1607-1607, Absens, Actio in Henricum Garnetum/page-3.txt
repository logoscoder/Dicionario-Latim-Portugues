UOD

cum serenissimus rex dominus noster consiliariorum suorum suasu et consensu constituisset ordines

regni convocare et comitia Parlamentaria in urbe Westmonasteriensi de rebus maximi momenti, quae ad regiam
maiestatem, regnum, et ecclesiam spectarunt, habere, Henricus Garnetus superior Iesuiticae societatis in Anglia
(alias ementitis nominibus Wally, Darcy, Roberts, Famer, et Henricus Philips appellatus), Oswaldus Tesmond
Iesuita (alias Oswaldus Greenwell), Ioannes Gerardus (alias Lee et Brooke nominatus), Robertus Winter
armiger, Thomas Winter generosus, Guido Fawks generosus (alias Guido Iohnson), Robertus Keies generosus, et
Thomas Bates famulus Roberti Catesby armigeri, simul cum Roberto Catesby et Thoma Percy armigeris, Ioanne
Wright, et Christophero Wright generosis contra regiam maiestatem convenerunt, et Henricus ille Garnet,
Oswaldus Tesmond, Ioannes Gerrard, aliique Iesuitae malitiose, perfide, et proditorie Thomae Winter, Guidoni
Fawkes, Roberto Keies, Thomae Bates, nec non Roberto Catesby, Thomae Percy, Ioanni Wright, Christophero
Wright, et Francisco Tresham confirmarunt et persuaserunt serenissimum regem nostrum, proceres et praesules,
universamque regni Angliae plebem (papistis exceptis) esse haereticos, omnesque haereticos anathematis
vinculo esse innodatos et excommunicatos, nullumque haereticum posse regnare, sed licitum meritoriumque esse
serenissimum regem nostrum et singulos in Anglia haereticos e medio tollere ad promovendam et propagandam
fucatum illam et usurpatam pontificis Romani authoritatem et iurisdictionem, et ad superstitiosam illam
Romanam religionem in Anglia restaurandam. Cui proditoriae persuasioni Thomas Winter, Guido Fawkes,
Robertus Keyes, Thomas Bates, Robertus Catesby, Thomas Percy, Ioannes Wright, Christopherus Weight, et
Franciscus Tresham perfide assensum praebuerunt, et inde Henricus ille Garnet, Oswaldus Tesmond, Ioannes
Gerrard, et alii Iesuitae, Thomas Winter, Guido Fawkes, Robertus Keyes, et Thomas Bates, sicut Robertus
Catesby, Thomas Percy, Ioannes Wright, et Franciscus Tresham perfidiosissime consenserunt et conspirarunt
pulvere sulphureo sive fulminali, quasi uno flatu erumpente, regem nostrum serenissimum, reginam
illustrissimam et gratiosissimam, principem nobilissimum Henricum eius filium primogenitum, Angliae amorem
et delitias, praesules et proceres, gravissimos regni iudices, equites auratos, cives et burgenses cum
quamplurimis aliis fidelissimis subditis et regis ministris ad comitia Parliamentaria evocatis, nulla maiestatis,
dignitatis, ordinis, sexus, aetatis, aut loci ratione habita, atrocissime, immanissime, perfidiosissime ex improviso
in altum efflare, membratim discerpere, et funditus e medio tollere. Praeterea conspirarunt non solum regiam
sobolem masculam penitus excindere, verumetiam quod proditores illi cum aliis eiusdem farinae nobilisssimas
dominas Elizabetham et Mariam, serenissimi regis nostri filiolas, interciperent, et Elizabetham Angliae reginam
denuntiarent, simulque fallacia quaedam edicta eiusdem Elizabethae nomine promulgarent, cum hac tamen inter
ipsos proditores cautione, ut ne verbum quidem fieret de religione immutanda, nec ipsi proditores se huius
horrendi et nefarii sceleris authores vel actores profiterentur, donec eas copias contraxissent quae praecognita
scelera ad effectum perducere possent. Tunc autem eadem scelera agnoscerent et comprobarent, ut ex eorum
3

