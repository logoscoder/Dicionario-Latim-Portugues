scripturum, nec in caussis beneficiorum ecclesiasticorum quicquam amplius quam sanctius regis consilium
permitteret

acturum,

neque

sine

venia

sub

privato

regis

sigillo

e

regno

discessurum.

[34] Haec sane sunt asperiora et eiusmodi, quae non quam exterorum principum administris ab Angliae
regibus pace vigente proposita fuerunt. Nulla tamen huiusmodi decreta vel calumnias in regem et regnum tunc
fuisse immissas legimus, cuiusmodi hisce nostris diebus intonant frequentissime. Alii principes suo se praesidio
itidem communierunt, et eadem circumspectione sibi consuluerunt, ut Philippi Belli regis Galliarum exemplo
perspicue clarum, qui de peremptorio Papae decreto contra ipsum certior factus, quod episcopum qui ipsum
convitiis consectatus est in carcerem coniecisset, a regni proceribus tam ecclesiasticis quam secularibus in
publico conventu quesivit quousque in ipsorum fide et obsequio non obstante illo decreto acquiesceret,
responderunt unanimo consensu se illius tantummodo esse beneficiarios, et quicunque Papa vel princeps contra
regiam eius praerogativam vel cornua exerere vel cristas erigere auderet, ad mortem usque una cum illo se
fortissime opposituros.
[35] Si principes omnibus numeris absolute ad Romanam amussim Catholici, qui uno canono directi, uno
plectro concinentes, unius summi pastoris vocem observantes, et inter quem et Papam cor erat unum et anima
una, tam iustas causas et graves habuerint rationes (licet in omnibus quae ad conscientiam vel conformitatem
spectant erant coniunctissimi)â€š ut seculari suae ipsorum praerogativae anxie et cum suspicione consulerent, et
vestigia Papae prorepentis in aliena quae nec ecclesiae nec ecclesiastici iuris erant vigili oculo observarent,
quanto magis solliciti debeant esse fideles subditi et iurati famuli hisce nostris diebus de suo principe qui (ut iam
res se habet) ex alia radice succum trahit, alterius pastoris voce dirigitur, et tam studiosus est ut reformet quam
eius maiores ut se conformarent, dum ad alium indicem et in alio littore navigarent. Si quis ex regni archivis non
vult hac in re doceri, cryptas ille et Tartarei fulminis tractus sub parlamentaria camera perscrutetur. Si regnante
Henrico Secundo, qui quoad conscientiam obedientissimus erat ecclesiae filius, Vivianus Papae legatus accurate
erat excussus et examinatus ab episcopo tum Eliensi tum Wintoniensi (qui eiusdem erant professionis et sub
eodem signo militarunt) qua authoritate fretus in hoc regno terram conscendere sine speciali regis licentia
auderet, et ab ipsis ad iusiurandum in verbo veritatis adegerunt ut nihil contra regiam authoritatem moliretur,
quanto vigilantiores et magis sollictio animo esse debeamus in admittendo Greenwellum, Hallum, et Garnetum
cum suis bullis et censuris in regis et coronae praeiudicium, nihil inquirentes, cum non illis sit propositum ut iam
antea implere manum, sed replere coemiterium et homines ingenio tumultuanti et irriquieto ad arma contra
serenissimum dominum nostrum regem Iacobum concitare? Quamvis autem Papa qui in hoc prae aliis
praedecessoribus moderatus et providus nondum regem ut marcidum et infrugiferum ramum absciderit,
praecipitatae tamen et cerebrosae eorum vertigini satis videtur (hoc enim Guido Fawkes et alii confessi sunt)
quod Papa bulla coenae domini omnes et singulos schismaticos generatim excommunicat, quamquam theologi et
88

