(quod atrocius est quam dicendo explicare possit) cuiuscunque conditionem deplorarem, tuam certe cum maxima
commiseratione ingemiscerem. Sed tu tibi hoc acceptum feras, et pravis illis consultoribus qui te in hoc scelus
deduxerunt, quod non minus omnes fideles et probos pro humanitatis ratione percellit, quam in temetipso
omnem humanitatis sensum hebetavit.
[2] Quod tu aliquando in gratia et laude apud reginam Elizabetham fueris ego ipse testari possum, qui audivi
ipsam de te honorifice loquentem, quod virum vere nobilem ad meliorem vitae rationem ineundam incitare
poterat. Imo hoc superaddam, fuisse aliquando tempus quo singularis fuit animi tui erga regem nostrum
propensio, fortasse ex falsis illis rumoribus, illum vobis et vastae vestrae cupiditati in religionis caussa
satisfacturum. Verum semen quod in arido cecidit (ut Servator noster inquit) non altas radices egit, inflammatum
illud studium quod nihil aliud sibi proponit quam ut sibi perplaceat cito extinguitur, et Traianus dignissimus et
prudentissimus ille imperator haud iniuria se nihil illis debere dixit, qui magis praevaricatione peccaverant quam
sua industria promereri poterant.
[3] Benignitas illa gratiosa regis nostri primis regni auspiciis deferendo honorem quamplurimis vestrae
religionis cultoribus, et etiam (nisi me fallo) tibi ipsi, facilitas eius, cui Tros Tyriusque nullo discrimine

in

admittendo omnes qui ipsum iustis de causis accederent, integritas eius in aperiendo iustitiae portas ex aequo
singulis subditis, et multa alia eius merita quae pace vigente subsequuta sunt, tam clare sunt manifesta et
omnibus perspicua qui communis sensus non expertes, ut tu ipse et multi alii nuper adacti fueritis vestra
execrandam ingratitudinem excusare et obumbrare falsis et ementitis rumoribus regem spem tolerandi
religionem, vel connivendi priusquam sceptro Angliae potitus erat, praebuisse, sed nihil plane praestitisse.
[4] Non me fugit hunc seditiosum et falsum rumorem nonnullos tumultuoso ingenio excitasse ad praeiudicium
rerum praesentium quibus alias sua securitate, ut antea, frui integrum erat. Hic rumor instar caerei scuti contra
gladium potestatis adhibitus erat, ut machina ad excessus occultandos donec Troianus equus non bellicosis
Graecis ut olim, sed infernali pulvere oppletus, intra parietes Parlamentariae domus introduceretur.
Quomodocunque autem Deus oculos tibi et aliis in hoc facinore ut Aegypti regi et eius administris praestrinxit ad
praepotentem eius gloriam magis illustrandam, quivis tamen vel communi sensu praeditus facile pervidere
poterat principem cuius iudicium tot annorum usu utroque coeli cardine defixum fuerat, non potuisse statim
subsidere, nec iam inde sententiam mutare prae timore deflagrationis illius quam Catesbeius archiproditor, ut
alter Phaeton, in omnibus simul elementis molitus erat. Maiestas eius bona fortunae in negotiis minoris momenti
quam sit religio cum animi sui libertate nunquam adaequavit. Non consultum sibi videbatur (pro religione quam
amplexus est, et semper amplectetur) plures cacodaemones in circulum evocare quam devocare poterat. Novit
ille quod omne regnum in se divisum desolabitur. Philosophia docet quicquid in animi recessu latet, quod ubi

28

