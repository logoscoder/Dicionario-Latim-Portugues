Papae disponentis in dubio procerum. Res certe eo devenisset, quicunque colores quaesiti fuissent aut Papa
dixisset, sed abundans cautela non nocet. Illique quorum non omnino vel minimi interest in quaestione
simplicissimo aequitatis oculo rem intueri iure existimantur. Haec procedendi formula neutiquam nova est, Ioab
enim cum in summa fortuna ab invidiae procella sibi metuit, cum Davide maximopere egit ut ipse accederet et
Rabbath munimentum ad extrema sua industria iam redactum cum honore in deditionem praesens acciperet, ne
ille plus nimio tantae foelicitatis cumulo intumesceret.

Faelicem illum medicum dicimus qui in declinatione

morbi ad aegrotum accedit, et solertiae semper habitum fuit in conscientiam aequi iudicis sub syncerae veritatis
obteritu insinuare ad sustinendam caussam ex animi impetu susceptam. Quare licet huic maiori palatii vel
supervisor rerum Franciscarum generali consultissimum videretur ambitionem pietatis integumento obvelare,
licet Zacharias non invitus occasionem oblatam constituendi exempli in postremum arripuerit, licet Francorum
proceres volentes Zachariae speciem reliquerit, dum ipsi sibi ipsis vim retinuerint, non sit hoc vel documento vel
instrumento ad principes

maioris prudentiae coercendos vel ad pontifices altioris animi incendendos. Musca

enim vehiculi currentis rotae insidens perinde pulverentam nubem quam ipsa in via excitat miraretur, at
Gregorius aut Zacharias ex consilio potestatem sibi excitarent, aut hoc pro facto suo existimarent, quod
ambitionis incude fabricatum, necessitatis obtentu obumbratum, et ad exitum ab eo perductus qui subordinationis
pertaesus in animo statuerat hac arte, cum res ferret, ad se imperii summam attrahere.
[119] Deploratissimae essent res principum si ex factis singularibus (quod capitulum Leodiense ad
Paschalem Papam graviter scribit) plumbeas normas in principum contumeliam efformare liceret. Alii enim
praefidenter plus nimio sibi arrogant, alii de suo iure meticulose plus nimo cedunt, maior pars nervos ulterius
quam debent contendunt, et exiles illae normulae cum in potentium manus pervenerint a quibus conscientia
exulat, nonnunquam affectibus intenduntur, nonnunquam corruptelis distorquentur, et plerumque versuta et
fallaci notendi ratione adhibentur. Ex Pauli Aemilii relatione videtur quod haec contra principes procedendi
formula per pontifices, quanquam sine animi perturbatione et ordinum regni intercessione, illis diebus usu
minime recepta fuerint, multo minus tunc extitisse decreta ambitiosa, turbulenta, et arbitraria. Zacharias enim
tam mitis et moderatus principio erat ut non auderet tam magni momenti cogitationem suscipere. Itaque etsi
Gregorio Septimo gratiam faciamus de praedecessoribus in hac caussa nominatis, praedecessor tamen ipse
quadam lenitate iure diplomatis quodammodo cedit, quod hac in parte praetenderet, nullum obliqui cursus
tramitem in tam recta sphaera persequendo aut urgendo.
[120] Ex hoc historico constat qua lenitate, quo consilio, qua cautione Papa venam illam secuerit e qua
sanguis supra quam doctores praescripserint mitteretur. Cum

enim compertum sibi esset Childericum regem

reliquam esse primi Christiani Clodovei sobolem (licet marcescentem) sine liberis, sine ingenio (quae duo
successionis et imperii nervi sunt firmissi), ita inertia languidum et voluptate liquescentem ut dolori amissum
127

