aeternae dispendium, nisi religiose veram egerint poenitentiam, quae per oblatam in cruce Christi promerentis
hostiam oppignerabit certam cordibus fiduciam in quacunque hora peccator ingemuerit. Licet enim Christus
summa perfunderetur laetitia, se ex illis omnibus quas in suam curam tradiderat pater ne unam amisisse, et in
mundum venisse ut salvum faceret, non ut perderet, tu aequum censabas omnes eodem fatalis exitii sepulchro
confundendos. Hic scilicet ille tuus est charitatis ardor inflammatus.
[8] Quispiam fortasse quaestione aliqua ex opinato et subdole proposita, subtilem et acutiorem aliquando
(fateor) accomodare responsionem, qui interim nihil prorsus mali secum mente agitaret ne quidem vel per
insomnium. Sed tu, Garnete, alter ab illo, qui teste tuo ipsius chirographo, absque haesitatione palam confiteris,
ex hac illius interrogatione derepente facta de nocentibus et innocentibus, grave aliquod facinus illos
aggressuros, te plurimum subvereri. Quid ergo dubitas ne feceris. Catesbeii animum, agellum luxuriose
admodum foecundum fuisse videtur ut herbas male olentes et noxias ubertim et subito profunderet, qui
obfirmatae securitatis et confidentiae semina a te inspersa tam cito receperit. Enimvero fulminalis illa coniuratio,
quae mense Ianuario vix aut ne vix embryo visa est, Martio protinus subsequenti formati foetus naturam induit.
Imminente tum Decembri, spiritum accepit vitalem, cum subterranei illi fossores per murum firmissimima agere
cuniculos inceperant. Non multo post te certiorem facit clanculum Catesbius quid moliretur, quos hactenus
fecerit progressus, quam tum probabilis spes sibi affulserit de foelici partu et exitu laborum ad voluntatem
affluente. Atque hac potissimum de causa te sciente et curante Guido Fawks mare traiecit, ut Guilielmum
Stanleium virum ordinis equestris opportune conveniret, de copiis belli subsidariis propius maritimas partes
quam primum deducendis, quae is opus fuerit, funestae huic celebritati taedas praeferant. Et quo tandem quaesito
fuco, hac muneris Guidoni Fawks delegati culpa te expedis. Hanc nimirum in te solummodo suscepisse
provinciam, ut tuis literis non aliquem proditorem sed virum militarem commendatione tua honestares. O
inauspicatam coniurationem, quae sortis tam deploratae sibi accersat advocatum! Cum ipse Guido nihil minus
quam dare malitiae nomen cogitasset, ut qui fulminalis pulveris iam statim accendendi partes sibi susceperat.
Hac autem voluit uti secessione, ut sua absentia sceleri diem ex die expectanti velum obtenderet, et oculos
perspicacissime intentos facilius declinaret, qui non ita disiuncti illius cum aditus tum exitus accuratius
observassent. Vel me silente res ipsa loquitur. Confessiones sunt directae et scelus intentatum meridiana luce
clarius extat. Omnes tuae deliberationes, vel conscriptae vel (ut Hieronymi utar verbo) scorpionis manu sint
interlitae. Sub poena tamen anathematis credere necesse est per integrum hoc temporis decursi spatium te
charitate fuisse, quia toto hoc tempore (quod animus horret meminisse) sacrae corporis et sanguinis Christi
synaxis particeps esse non extimueris.
[9] Atque ut responsiones enucleatius paulo excutiamus eas quae ad fulminalem spectant molitionem,
omnium quas terrarum orbis sustinuit hactenus aut sustinebit et longitudine et latitudine extensissimam, negare
67

