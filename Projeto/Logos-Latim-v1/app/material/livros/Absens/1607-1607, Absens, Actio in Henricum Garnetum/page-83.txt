regis successio in hoc regno sit constabilita) illa inauditum aliquod et regni et personae periculum inter vestros
cuniculos et occultos fulminei pulveris tractatus subiiset, quandoquidem gladium selectorum quorundam e vestra
societate sanguine ex legum authoritate cruentasset. Quandoquidem mitissimus hic princeps, qui ante adventum
in Angliam semper leges in lacte scripserat, et ex quo advenerit anxie fuit sollicitus ne sanguine scriberet, vix aut
ne vix quidem vel ex gratiosis suis promeritis, vel ex pervigili eorum qui a sanctioribus illi consiliis cura, a
laniena securus esse possit. Regis inuncti caedem in aliquo aevo religioso vel aequo habitum fuisse vel
fortitudinis proprium vel ad martyrium gradum nec dum legi, nec sane credo. Non putaram nisi haec
demonstratio probativa accessisset superesse in orbe terrarum aliquem, ex quo Georgus Buchananus

in vivis

esse desiit, qui regicidis aeque ac tigricidis praemia proponeret et proclamaret. Nisi vero impossibile esset (quod
nunc non sine aegritudine sensi) ut aliquis fidelis animi igniculus in perturbationum oceano tam extra modum
aestuante superesset, et a te et tuis, Garnete, propensioris voluntatis fructus erga tam mitem et mansuetum
principem expectassem, qui nunquam ulcera nisi pendula et tremula manu tractat, et in scrutando magis expetit
non invenire quod quaerit quam invenire quod puniat. Etenim ut verum sine assentatione eloquar (quam ut
excelsi et generosi animi venenum aversor), nonne te et tuos rex noster maiori gratia et pluribus beneficiis
benigne prosequutus est quam superiori tempori quovis modo expectare potestatis? Anne regina modo defuncta
tot Catholicos equestri dignitate unquam ornasset, quot rex primis regni auspiciis ornavit. Illane regina vel ad
personam vel ad aulam omnes Catholicos, vel aliquos e Catholicis, tam libere admisisset? Quod a rege factum
(non solum ex iustis occasionibus, sed in eorum solatium) idque pro ipsorum arbitrio, nullo inter ipsos qui
antequam advenerit laetanter spem expectatri illius diei salutarunt et alios qui eundem praevertere studuerunt?
Nonne iustitiae ianua Troano Tyrioque, Protestantibus et Catholicis aeque patuit, eademque conditione qua iam
inde patuit, ut ora turbulentissimis obstruerentur? Anne regina illa in alicuius Catholici fide tantum reposuit, ut
sine diffidentia ipse legationem apud exteros principes delegaret? Anne regina Catholicorum praecipuos
evocasset ut iustis eorum querelis consiliariis regiis exhibitis remedium cum favore adhiberetur? Poterantne
Catholici melioris notae, illa regnante, apud suos vivere, de praediis et beneficiariis disponere et voluptatibus
suis perfrui, nec alia quavis mulcta quam quae legibus erat irrogata?

Liberumne fuit Catholicis qui mulctas

impositas suo tempore in fiscum regium non persolverant componere cum delegatis ad id constitutis, et pro quo
voluerunt tempore et pro qua pecuniae summa satisfacere valerent? Eone usque reginae illius misericordia
Catholicis impertita, ut in praediorum suorum integra possessione ipsos posuerit, et ex eorum manibus eripuerit
qui damna fecisse comperti sine ulla alia contributione aut taxatione quam quae a legibus praescripta? Fueritne
illa unquam solicita ut in illos qui ex afflictis Catholicorum rebus quaestus praedasque sibi fecerant, ultra quam
ex certo regni iure licuerit, animadverteretur? Liberumne fuit (illa superstite) subditis cuiuscunque professionis
qui rei militari addicti sub quocunque principe vel republica stipendia sine exceptione vel punitione mereri?
83

