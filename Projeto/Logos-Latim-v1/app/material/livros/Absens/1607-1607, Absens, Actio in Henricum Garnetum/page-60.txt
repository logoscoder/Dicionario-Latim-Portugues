suae ergo maiestatem regiam incidens, et admonitus illius responsionis quam de regum excommunicate fecerat,
in qua ad canonem nos sanctorum seipsum retulit, Iacobum regem nondum excommunicatum esse succincte
respondit.
[29] Rogavit comes Salisburiensis ut aperte et sine fuco ageret (id enim in praesenti maxime opportunum),
hoc posito, quod Papa per sententiam orthodoxam Magnae Britanniae regem excommunicaret, putaretne
subditos ad obedientiam praestandam obligatos?
[30] Ad quod obmutuit Garnetus, unde quid in hominis mente delitesceret auditores facile perspicerent.
[31] Ab hac re transitione usus, obsecrare coepit quandoquidem fassus fuerat se duo brevia aut bullas a Papa
regnante Elizabetha accepisse, quorum authoritate Catholici successori alicui (qui morem Romanae ecclesiae
non gessit) adhaerere prohiberentur, ut regia maiestas illud benigne candide interpretari vellet. perpaucis enim
Catholicis reginae tempore illa brevia ostenderat, cumque Papae sententiam mutatum esse intellexerat, illa in
ignem coniecit.
[32] Ab hoc responsum est, verisimile esse Papam tum demum sententiam suam mutasse, cum rex secure in
suo solio sederet, et Garnetus cum sui similibus propriae impietatis stimulis urgeretur. Atque hinc, ut Catesby
Percio praedixerat, consilium ineunt de coniuratione ista quae uno temporis momento omnia consumeret.
[33] Nonnulla hic interseruit Garnetus, se coniurationi per pulverem fulminalem haudquaquam assensum
praebuisse.
[34] Cui respondens comes Salisburiensis inquit, Garnete, te coniurationi isti minime consensisse vel ex unico
praeter simplicem negationem tuam argumento, quod cuiuspiam quoquo modo affecti mereatur fidem, velim ut
expedias. Garnetus autem ne verbum quidem.
[35] Attornatus generalis, ut sigillatim Garneto responderetur hunc in modum verba fecit. 1. Quod ad
aequivocationem, verum quidem est specie tenus mendacium et periurium condemnare videntur, quod si secus
fecerint, ipsorum scelera essent in medio posita, omnibusque essent exosi. Verum quae condemnant mendacia
periuriaque aperta sunt et hiantia. Mendacia autem secreta, periuria clancularia, falsa testimonia (quae maxime
detestanda) quaeque neque defensionem neque exemplum habent, approbare videntur. Quod si in aliis ut
plurimum non probent, at in semetipsis et sui similibus atque secum coniuratis et probare volunt et defender,
praesertim vero cum ad conatus suos perficiendos illis usui et adminiculo esse possit. 2. Quod attinet ad
importunam et violenta tyrannide sibi arreptam in regibus suo solio deturbandis Papae potestatem, neque est
universale ecclesiae iudicium ab omnibus receptum, ut ipse asserit, nec omnes principes, alioquin Romanae fidei
acerrimi patroni, aequo animo pertulertunt, ut legenti facile apparebit ex tractatu Gallico Gallorum regi dicato de
Iesuitica societate intra regni Gallici terminos non readmittenda. Quod autem Iacobum serenissimum regem
nostrum ex hoc numero insinuando eximere videri velit, nunquam poterit iniectos illos distinctionis pontificiae
60

