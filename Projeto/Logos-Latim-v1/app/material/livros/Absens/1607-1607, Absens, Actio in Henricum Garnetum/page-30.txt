de iure regni Angliae Elizabetha regnante scripserat fuse explicat dum animum versat, quem exterum principem
regno Angliae investiret. Elizabetha defuncta, instar multorum testium esse possit quam tenuis spes Catholicis
illuxerit ut rex cum illis in toleranda religione vel conscientiae libertate dispensaret. Hoc singulos inducat illorum
spes omnino deploratissimas cum ille et alii eiusdem generis adacti fuerunt portioni suae renuntiare in filio et
haerede illustrissimae et spectatissimae Mariae reginae Scotorum et Romanae ecclesiae filiae dilectae, ut
nonnulli in Davide, qui clamitarunt Nulla nobis pars in David nec haereditas in filio Iesei. Hoc enim ex literis
interceptis quae in Scotiam datae, et claris iudiciis certo constat. Regia maiestas quam diu illud expectavit quod
Deo auspice et authore hodie possidet, semper in Protestantium fide generatim tanquam in sacra anchora sibi
firmamentum posuit. Quamvis enim quamplurimos ex altera parte non minori fide et animi inclinatione in suam
personam et ius haereditarium quam alios quoscunque propendere intelligeret, tam quod ex regina eius matre
dependerint, quam quod suavitatem morum ipsius degustaverint. Attamen cum deprendisset quanta ebullientis
sanguinis effervescentia multi superiori tempore abrepti fuissent, simulque observasset cuiusmodi censuris
infidelitate et obsequio erga principem se exposuissent, postremo cum praevidisset quorsum eorum protestatio
decideret cum illis non non satifieret, subtimuit ulterius in illud fretum penetrare quam quousque suum ipsius
iudicium tanquam index nauticus se dirigere et clavum tenere posset.
[8] Si vel unum viride folium in spem Catholicorum a Catesbeio, Wintero, Garnetto, Fawkesio etc. conspici
potuisset, nec cum exteris principibus priusquam Elizabetha e vivis excessisset, ad certissimum ius haereditarium
intervertendum egissent, nec cum regia eius maiestas singulari omnium applausu exceptus fuerat hoc
legationibus ultro citroque missis et coniurationibus domi forisque moliti fuissent.
[9] Verissimum esse ex confessionibus liquido constat, falsissimum illum sacerdotem Watsonum et
archiproditorem Percium primos fuisse authores et divulgatores iniquissimi huius rumoris ex quo tanquam solo
maledicto in ipsorum bonum, coniurationis castra, ut existimatur, construerent.
[10] Non alius est qui ad hanc rem certius et solidius quam ego ipse loqui poterit, cum enim a domino rege ad
Watsonum in carcere conclusum ut ipsum huius rumoris authorem arguerem missus essem, uno et alter die ante
eius supplicium, et illum per animae salutem urgerem ut confiteretur directe sicut novissimo die responderet, an
cum semel atque iterum regem Edenburgi accederet, rex aliquod promissum aut spem Catholicis fecisset de
religione toleranda. Watsonus per animae salutem protestatus erat se nunquam vel tantillum spei in hac causa a
rege potuisse consequi, nec ulterius quam quod illos hoc scire voluerit, quod ut peregrinus erat in rebus Anglicis,
ita quousque certo intelligeret quomodo se res haberent nullo modo favorem promittere voluit. Verum
protestatus est omnia universi mundi regna et diademata illum ne inducere posse vel tantillum professionis suae
quae sibi pabulam animae et aeternae haereditatis arra erat immutare. Agnovit certe Watsonus ut Catholicorum
30

