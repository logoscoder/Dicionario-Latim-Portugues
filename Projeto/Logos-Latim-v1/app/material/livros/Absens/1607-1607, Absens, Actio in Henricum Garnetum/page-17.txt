Verumenimvero cum quae velim eloqui non possim, quae possim eloqui nolo. 2.) Contra reginam etiam
principem gratiosissimam, spectatissimam, omnium virtutis praesidiis munitissimam, vitem nostram foecundam
et foelicem, quae eiusmodi olivae novellas produxit, ut in benedictione sit memoria eius. 3. Contra regiam
sobolem masculam quae (Deo et rege excepto) regni nostri unica est spes, solatium, deliciae, vita, et anima.
Quod vero dominam Elizabetham regis filiolam conservare voluerint, hoc tandem subdole pro temporis ratione
in rem ipsorum voluerunt. Cum autem sui essent voti compotes, Deus solus novit quid de illa acturi essent. 4. Ut
semel dicam contra omnes honoratissimos et prudentissimos regis consiliarios, contra omnes fidelissimos et
dignissimos proceres, contra omnes reverendos et eruditos praesules, contra omnes gravissimos iudices et iuris
consultissimos, contra praecipuos equestris dignitatis, generosos, cives et burgenses parlamentarios, florem
scilicet universi regni lectissimum.

meminisse cladem luctuosissima, cum nullus esset rex, nulla regina,

princeps nullus, proles mascula nulla, regni consiliarii nulli, proceres nulli, nulli episcopi, nulli iudices. O
barbaram et plusquam Thraciam immanitatem! Nullum sanctitatis integumentum obvelare, nullus religionis
obtentus excusare, nullus quaesitus animi honesti color obumbrare potest. Superi condemnant, homines
execrantur, ipsi proditores pudore confunduntur, scelerati insectantur, et omnium fidelium Christianorum animae
tantam sceleris immanitatem intimis sensibus omnino aversantur. Miserandum et improvisum eorum fuisset
fatum qui sulphurea et fulminali tempestate periissent, at illi magis miserandi qui superfuissent. Quam horrendos
effectus tanta vis pulveris fulminalis et eiusmodi apparatus non solum inter homines sed etiam in aedificia et
templa adiuncta produxisset, vos qui rei bellicae gnari optime nostis. Mihi autem vox faucibus haeret, et rex
noster cum regio propheta dicat,

Deus, iniqui insurrexerunt super me, et synagoga potentium quaesierunt

animam meam et non proposuerunt te in conspectu tuo. Qui cogitarunt

supplantare gressus meos,

absconderunt superbi laqueum mihi, et funes extenderunt in laqueum, iuxta iter scandalum posuerunt mihi.
Custodi me, Domine, de manu peccatoris et ab hominibus iniquis eripe me. Et nos dicamus,

Nisi Dominus

fuisset in nobis cum exurgerent homines in nos, forte deglutissent nos cum irascerentur. Benedictus Dominus,
qui non dedit nos in captionem dentibus eorum. Anima nostra sicut passer erepta est de laqueo venantium.
Laqueus contritus est, et nos liberati sumus.
[26] Tertia consideratio tempus quo haec proditio caepta est respicit. An primo Iacobi fuisse
animadvertendum est, illo ipso in tempore in quo rex tantam clementiam erga recusantes exercuit, ut per
integrum annum quatuorque menses mulctam legibus inflictam ab illis nullam exigeret. Tantum etiam a
severitate regia maiestas abfuit, praeter indultam illam gratiam, omnes dignitate pariter et honore promoverit,
atque ita se res habuerunt usque ad sacrificulorum Clerici et Watsoni coniurationem. Quemadmodum vero
misericordia est puniens, ita et crudelitas est parcens. Non enim hoc pacto revocari ad sanitatem fuerunt, sed (ut
manifesto apparet) deteriores evasere. Romane Catholici in illo ipso tempore certiores suos fecerunt verisimile
17

