[5] De recusantibus. Primum ab illis peto ne peculiare aliquod delictum aut crimen meum religionis caussa
quoquo modo praeiudicet. Deinde vero quod ad illorum ab ecclesiis absentiam spectat, ubi urgebat attornatus
excommunicationem et bullam Pii Quinti praecipuam fuisse caussam et fundamentum istiusmodi absentia, et
propterea nunc liberum esse Catholicis ecclesias adire, eo quod Iacobus rex non denuntietur excommunicatus.
Id vero minime sequi, facilis est responsio. Arriani enim et Catholici eandem in ecclesiis precandi formam
habuerunt, una tamen non convenerunt. Ipse etiam nonnullos novi qui ante bullam istam ab initio regni
Elizabethae usque ad illum diem communibus ecclesiae precibus interesse recusarunt, tametsi forte
Catholicorum plurimi ante concilii Tridentini conclusionem (ubi hoc a XII viris doctissimis disputatum et
minime licere definitum fuit) serio ecclesias adirent. Atque huic rei occasionem praebuit Calvinus ipse, qui
Protestantem non modo missae nostrae (in quo idololatriam esse fortasse dicent), sed non precibus nostris
vespertinis interesse (quae quidem cum ipsorum precibus prorsus eadem sint) nequiquam licere pronuntiavit.
[6] 3. De Iesuitis generatim respondit, si qui illorum tam detestandae coniurationis conscii esse evincerentur,
id quidem esse in hominibus tam sacrae professionis abhominandum. Ipse autem, inquit, cum Iesuitarum
nonnullis ea de res egi, qui unanimes pernegarunt.
[7] 4. Quod ad meipsum spectat, tractatio cum Hispano quidem proponebatur. Illa etiam pro pecunia petitio
mihi non ignota, quam tamen animo meo iis usibus semper destinavi, ut egeni Catholici sublevarentur. Cum
autem in Hispania essent, de parando exercitu consilium coeperunt, quam rem cum mihi communicarint,
improbavi certe, addidique id etiam Romae summopere improbatum iri. Fatendum quidem est me ista celasse
exemplo Christi, qui iubet si frater deliquerit, corripere, si enim ad se redierit, hominem lucrati sumus. Et tamen
ultro fateor leges quae eiusmodi celare prohibent apprime esse iustas et salutares, neque enim principis salus ab
alterius conscientia pendere debet. Ita persuasum habeo, si mihi auscultassent, melius cessisse. Quae vero
ipsorum sententia, qui sensus fuit in exercitu comparando prorsus nescio. Praeterea in mandata habui a negotio
illo abstinere, imo ab illa ipsa pecunia pro pensionibus missa, tametsi ad titulum ipsius regis defendendum
fuerat.
[8] Hic sciscitabatur comes Salisburienses, ad cuius titulum defendendum?
[9] Respondit Garnetus, scilicet regis Hispaniae titulum.
[10] Quaesivit ab eo comes Northamptoniae, cur seipsum huic negotio non opposuit, cur non prohibuit,
quandoquidem penes ipsum erat. Etenim qui cum possit non prohibet, iubet.
[11] Respondit Garnetus, sibi id facere non licere. Quod vero ad literas missas

et in illis quosdam

commendatos attinet, se illud crebro fecisse fatetur, prout ipsi commendabantur, neque tamen eorum consilia,
aliquando ne personas quidem ipse esse cognita. Etenim Wrightum in cuius gratiam scripserat omnino ne de
facie quidem novisse.
55

