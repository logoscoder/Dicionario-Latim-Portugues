(quod propheta regius in illo Psalmo innuere videtur, super dorsum meum fabricaverunt peccatores),
etiam ipsarum animarum divexatione et angore (quae humillimi

verum

illi animi subeunt qui statim sentiunt vel

minimam plagam fidelitati illatam) omnes illas noxias ambitionis et aemulationis herbas radicitus extirpavit,
quae sereno coelo ex luxurianti originalis infirmitatis solo pullulare solent. Ad foelicissimum usque Constantini
Magni imperium quo persecutiones furor deferbuit, non alias fere nec alio in genere inter pios patres
contentiones lego, quam cuius consilium et conatus religiosa quadam et modesta aemulatione maximo esset usui
ad divinam gloriam propagandam et eccelesiam prolatandam. Ipsa ecclesia quod Christi corpus est mysticum
assimilari potest analogice corporis humani stomacho, qui quanquam multa recipit, aequaliter tamen in omnes
corporis partes reddit dividendo et distribuendo quod recepit, ut inde reliquae partes viverent et vigerent, quae
alias elanguescerent sensimque interirent.
[60] Si toto hoc tempore tribunus contra ecclesiam Romanam intercessisset, ut Menenius Agrippa contra
senatum, quem stomacho assimilavit (qui in medio quietus omnia absumit et nihil aliud duam datis voluptatibus
perfruitur) vel infirmissimae corporis tam damnosam iniuriam dedignarentur; sin autem stomachus se enutriendo
reliquas partes (ut plebs tunc suggerebat) ad extremam tabem redigisset et transformando bene constitutum et
compositum reipublicae corpus tam inaequali nutrimenti distributione in monstrum leges naturae violasset,
unitatisque vincula dirupuisset, agnoscendum est quod erat cur et Menenius inter illos et omnes boni cives et
corporis

politici

membra

apud

nos

si

caussa

sit

similis, remedium

sibi

sedulo

conquirerent.

[61] Verissimum est primis illis episcopis in animo omnino destinatum fuisse ut gregem pascerent, non
mulctas complerent; ut fidem disseminarent, non lineam dilaterent; ut reges ad perfectionem ducerent, non solio
detruderent; ut pacem firmarent, non ut lites sererent; ut subditorum animos ad obsequium instruerent, non
praeiudicio inflammarent; ut pacem cum universo mundo colerent, certo persuasi conscientiae pacem esse omnia
in omnibus, ita ut Christum sibi conciliarent; utque nullo modo se percussores vel violentos praeberent. Quod
ecclesiae canones praeter Pauli ipsius prohibitionem haud quaquam tolerabunt.
[62] Nonnulli ex authoribus recentioribus (sed tamen eruditioribus) cum accurata locorum et plurimorum
interpretum examinatione invenerint quam operosum, vel potius quam impossibile fuerit ius illud summae
praerogativae abdicandi reges confirmare ex certis divini verbi indiciis et eiusmodi monumentorum testimoniis
quae omni exceptione maiora, ut illud ex chartis, diplomatibus, donationibus, et privilegiis piorum principum
confirment se revocant. Exempli gratia, a Constantino primo et optimo, a Phoca primo et pessimo, ab Ina
occidentalium Saxonum rege religioso, et a Ioanne nostro irreligiosi, qui perinde sine fide vocetur quam sine
terra cognominatus fuerit. In quorum numero alii serio devotioni intenti, alias simulate sanctitatem suis consiliis
obtendentes, et singuli pro illius aevi doctrina credentes nulla semina citius prodire et gradescere quam quae in
area dominica ad animas redimendas sparsa fuerunt, reliquerunt ecclesiae certiora spei suae pignora dono quam
101

