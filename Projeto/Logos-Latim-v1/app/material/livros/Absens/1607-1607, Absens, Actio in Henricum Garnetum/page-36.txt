[15] Haec summa accusationis cum esset, Garnetus se innocentem dixit. Tum vero iuratores electi, facta
tamen reo vendicandi potestate, in facti examinationem pro tribunali iurabant.
[16] Quos serviens monuit, non defutura quidem argumenta quibus reum peragerent luce clariora.
[17] Praesto futura etiam testimonia rerum, loquentia signa,
[18] reum confitentem, seu potius reos confitentes et accusantes invicem,
[19] adeo ut eum sic alloqui possit quis, serve nequam, subdite nequam, ex ore tuo te iudico, ex ore tuo te
condemno.
[20] Haec vero ita perspicue demonstrabit atque patefaciet is, qui id potest optime, ut, siquis forte
contradixerit, illi os protinus obstruatur.

36

