subesse commentum sedulo observans pro responso remisit nec hanc esse filii sui tunicam, nec illi in animo esse
eum, qui eiusmodi lorica armatus et praelians captus erat, pro filio agnoscere, itaque iuri militari et regis arbitrio
omnino reliquit. Certissimum illud est ambitio quae ex opportunitate oblata est praefidentissima, eadem cum
semel sit intercepta est omnino ignave timidissima, et quomodocunque humani animi qui non iudicio et
conscientia aeque librantur, quae nec pro officii ratione debeant, nec pro viribus praestare possint, suscipiant,
secundae tamen cogitationes observant ubi primum impegerunt, et inde ex maturo iudicio conclusione postea
facta quod vis expers consilii mole ruit sua,

incipiunt itidem extimiscere ne vasta illorum studia, perinde ac

aedificia cum fundamenta non sint firma sua etiam mole subsidant. Haud fieri potest ut animorum impetu sint
diuturni (cum materia prima ex qua emanant ut Proteus tot mutationum et formarum sit capax quot mundo insunt
accidentia et varietates), quandoquidem perinde ac vestes continuo usu inveterascunt et conteruntur. Morales
autem virtutes quae in ipsa deitate radices agunt et divina gratia afflantur necessario authori sint coeternae, qui
non

solum

plantat,

sed

rigat,

ut

ex

sua

bonitate

fructus

sua

origine

dignissimos

producat.

[58] Ex his demonstrationibus edocemur quae leges fuerint usu receptae, qui limites circumscripti, quae ratio
erga principes procedendi a moderatis episcopis suis observata qui vel proxime apostolos vixerunt vel eos qui
proxime apostolicam humilitate vixerunt, sunt imitati. Nunc igitur non alienum erit (pro loci et circumstantiae
ratione) explorare (idque non ex vanis commentationibus, sed indiciis certissimis), quam clandestino et quasi
furtim ecclesiasticae usurpationes in solo repserunt priusquam solium regium violentius aggredi auderent, et
quomodo cum dormirent homines venit homo inimicus set superseminavit zizania. Omnibus aeque in confesso
est qui vel iudicio vel sensu valent axiomata illa quae ad centrum penetrant et conscientiam ad vivum tangunt,
deberet potius constantiae polis defigi quam mutationis sphaera circumvolvi, quodque non Israel solus sed
omnes aequi et ingenui amen accinere debeant maledicitoni illi quam Christus suo ipsius ore denuntiavit contra
omnes cuiuscunque loci et ordinis qui terrarum metas vel iurisdictionis limites ad pacem tuendam praefixos
removere audeant. Longo tamen temporis et experientiae decursu videmus quod ex quo ille motus trepidationis
(ut astrologorum verbo utar) in ingnavorum principum animis invaluerit, ex vehementi nervorum contentione
quamplurimae et gradum et distantiarum variationes in ecclesiasticae politiae apotelesmatibus factae fuerunt,
praecipue vero sexcentis hisce annis iam proxime anteactis. Quae impulerunt prudentiores se recipere iudicium
gravissimi philosophi disserentis de diversitate temporum et hominum qui illis temporibus aut virtute aut arte
rerum sunt potiti, illos perspicacius veritatem pervidisse qui minus ab ortu aberant, et iuxta sentit Tertullianus,
prima esse perfectiora et aquas quo scatigini propiores, eo esse liquidiores. Quod hoc in loco industriae nostrae
scopus erat propositus.
[59] Ab ipso igitur fonte ut rem sine obice aut passionis obstaculo repetamus, observare possumus quod
quamdiu persecutionis vomer in piorum episcoporum dorsis sulcos altos egeret non tantum corporum cruciatu
100

