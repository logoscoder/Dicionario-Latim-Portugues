ab ullo Levitico praedecessore fuit assumpta, neque a testatore occupata, neque testamento legata. Donum
etenim omnis iudicii et in coelo et in terra quod a Deo patre filius accepit, sine conditione fuit absolutum, cum
diploma illud quod ecclesia a Christo sponso accepit probationum firmitate, testium fide, et antiquitatis
praescriptione restringatur. Cum Christus animadverteret nonnullos animorum aestu abreptos illum regem velit
nolit facturos, fugit in montem solus. Illi autem contra ut successores Christi et haeredes apostolorum a monte
contemplationis in vallem mundane agitationis descendunt, ut partium studia ad regalia consequenda sibi
conciliarent. Christus differentiam inter discipulos suos magistrum sectantes cui perinde ac vulpi non erat, et
illos qui in regum domibus habitant interposuit, et si qua nunc est differentia ex altera parte exoritur. Moderata
haec et aequabilis procedendi ratio ab evangelii Lycurgo, Christus scilicet, erat approbata, a sacrosanctis
apostolis dum illi superant continuata, et a sanctis episcopis eorum successoribus totos mille annos non
interrupta. Non etenim legi vel ecclesiam sibi assumpsisse, vel pontifices arrogasse, vel principes agnovisse
quampiam aliam censuram quam ut illi qui pertinaciter ecclesiae doctrinae obaudire abnuerunt, sicut ethnici et
publicani haberentur.
[48] S. Petrus (a cuius praerogativa quamplurimi authoritatem abdicandi reges vel ex convictione vel, ut
plerumque fit, ex contumaciae suspitione repetunt) fideles iubet illi principi, qui tunc temporis fidelium erat
carnifex et tyrannus sanguinarius, obtemprare, quia erat praecellens et magistratibus omnibus qui rebus gerendis
sub illo praefuerunt. Prohibet etiam omnes bonos pastores qui debent esse forma gregis, providere coacte, vel in
cleris dominari (quamvis illi sint quasi intra ipsorum gyrum), multo minus eos super imperatores aut reges qui
sunt quasi in supremo orbe fixi evehere cogitavit. Imo si aliquam authori illi qui sub S. Clementis nomine prostat
fidem adhibeamus, omnino negat aliquos ex eius successoribus cognitores negotiorum secularum a Deo fuisse
constitutos. Illud tamen hodie primum et praecipuum est obiectum quod hodierno nostro primatui est
propositum.
[49] S. Petrus itaque gladium recondere iussus erat, quando Christus praesto adstaret ad curandum
gravissimum vulnus quod infligere poterat, quanto magis debeant eius successores gladium in vagina condere,
cum iam modeste ex praecepto recondatur, et magis impetu animi obesse quam privilegio prodesse possint. S.
Paulus eius in apostolatu et martyro consors nunquam superiorum authoritate, sive illi episcopi vel monachi,
regulares vel seculares, ut Chrysostomus notat, omnem animam subiecissit, si modo illi innotuisset fuisse
nonnullarum animarum ex mandato expresso exemptionem. Principum pravitas nullam vim inhibitionis quae ad
ecclesiae et regni pacem et ordinem spectant extenuare debeat. Aliter enim S. Petrus nunquam iussisset servos
obedire dominis, non solum bonis et modestis, sed etiam dyscolis, non propter metum, sed propter conscientiam,
neque S. Iuda querulos illos et morosos tam graviter increpuisset, qui spernunt potestatem, et blasphemant
maiestatem, non tam ob gloriam quam ob munus eis delegatum. Haec non est expeditissima et consultissima
95

