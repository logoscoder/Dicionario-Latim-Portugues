[27] Insequenti Iunio Iesuita Greenwell cum superiore suo Garnet de tota ratione huius pyriopulvereae
proditionis multum diuque deliberat, et attendite quam astute, quam versute egerit. Primo nolle se dixit ulli
laicorum hanc impertire (nisi soli Catesbio, cuius fidei tantum tribuit). Quam autem ob caussam? Scilicet ne
ordinis sui dignitati derogaret, quod Iesuita idemque superior inter Iesuitas in negotio fundendi sanguinis laicum
sibi socium palam ascisceret, et ideo secundo loco, ut cum sacerdote et Iesuita eiusdem ordinis homine et sibi
subdito consilium caperet, et quo tutius ageret, cum Greenwello Iesuitae simulata confessione rem
communicaret. Verum edoctus prolixam nimis hac de re orationem fore quam ut a genibus nixo haberi possit,
respondit velle se cum eo deliberare in confessione ambulatoria, et sic ambulantes sub specie confitendi te toto
huius pyriopulvereae proditionis consilio uberrime disseruit, et quomodo post fatalem plagam illatam uni e
proceribus praemonito et conservatio regni cura esset demandanda.
[28] Praeterea hoc mense magna consultatio inter Garnetum, Catesby, et Franciscum Tresham de viribus
Catholicorum in Anglia agitata est, in eum finem ut Garnetus ea de re Papam certiorem faceret, quo quod
sanctitas eius nullo modo adduci potuit ut se ulla ex parte Catholicorum rebellioni favere declararet, donec certo
audiret eos ita ab exercitu paratos esse ut superiores possent evadere. Augusto mense paulo post Garnetus in
consultatione habita de pyriopulverea proditione Papae aperienda, Edmundum Bainham equitem auratum elegit,
qui ad Papam hac de re nuntius proficisceretur, non tamen ut ad Papem, sed ut ad principem secularem, et in eam
rem per eundem Garnetus literas mittit, et etiam ad seditiones comprimendas sub poena censurae. Hoc interim
exploratum habens priusquam eorum literis responderi posset, domum Parlamentarium (sicut inter eos
convenerat) vi illius pulveris convellendam esse, primariosque regni viros esse delendos. Sed hanc artem
adhibuit more aucupis qui furtim cum cane sedentario captaturus perdices canem subinde increpat quasi avibus
nimis appropinquet, donec extensis plagis eas priusquam evolarent incluserit. Eodem etiam mense Garnetus
Iesuita literas dedit ad Baldwinum Iesuitarum in Belgio legatum in gratiam Catesbii, ut Oweno apud
Marchionem intercedente equitum turmae Catesbius praeficeretur, non eo animo (sicut inter eos constitutum fuit)
ut huiusmodi curam Catesbeio demandaret, sed ut hoc praetextu equos et alia necessaria in promptu haberent,
quibus sine ulla suspicione proditores instruerent.
[29] Septembri proximo Parsonus Iesuita per literas a Garneto petit ut distincte singula describeret de itinere
ad Sanctae Winifridae fontem, quod sibi destinaverant hoc mense suscipiendum. Sed haec omnino fraus pura
puta, ut hoc obtentu occasionem captarent in illas oras se recipiendi. Mense Octobri reliquos proditores convenit
Garnetus apud Coughton in comitatu Warwicensi. Hoc commune illis hospitium erat, in quod ex omnibus terrae
angulis se subducerent. Die primo Novembris palam orat Garnetus pro felici successu in gravissima
Catholicorum caussa, sub initio Parlamenti. Oratio autem plus est quam assensio. Nemo enim orat nisi qui sperat
et credit. Ille orationi inseruit versus duos ex hymno,
47

