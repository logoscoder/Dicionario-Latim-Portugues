(quanquam nonnulli principes hoc factitarunt, qui tamen fulmina vitarunt), sive quod Henricus Papae
admonitiones vili fecerit et ad vim vi repellendam se accinxerit bilem Papae commoveret, ut alii etiam
imperatores subinde et antea et post mitiori cum poena pro suspecta pertinacia fecerunt. An haec omnia vel ex
his aliquod hunc ignem inflammaverint quamquam affirmare non audeo, existimare tamen ausim medicinae
modum et acrimoniam excessisse morbum. Constat hanc indignationem in animo Gregorii primum incruduisse
satis longe ante intervallo, quod Henricum Gibertum episcopum Parmensem et re et consilio adiuverit cum
consensu cardinalium cis Alpes Papa eligeretur contra Alexandrum, quem Gregorius (qui tunc temporis
archidiaconus erat) singulari quodam favore prosequebatur.
[131] Verumenimvero concedantur vera esse singula quae serio aut simulate pro veritate hac in caussa
divulgata fuerunt, velim ut doctor aliquis me pro gravitate edoceat an leviculae hae caussae aequa aliqua
analogia excandescenti Papae iracundiae pares fuerint, qui, porta supplici imperatori occlusa (non dicam
inurbane, sed inhumane, cum nudis pedibus coelo asperrime rigenti, ut veram contritionem ad iram sedandam
testaretur, accessit), interea temporis alium in Germania in imperatorem extulit, dum ille peregre Romam
difficilimo itinere profectus ad gratiam cum pontifice redintegrandam, qui etiam tunc ad partium duces in
Germania scripsit (ne illi ex aliqua specie gratiae inter ipsum et imperatorem reconciliatae animos demitterent)
se

imperatorem

remisurum

culpabiliorem

et

ex

consequenti

eorum

iniuriis

magis

expositum.

[132] Imo, quod omnium deterrimum, pacie inita, absoluta criminum gratia facta et iurata, et sacra eucharistia
ab imperatore sumpta ex ipsius Papae manu ad novum foedus constabiliendum, imperatoris filium contra patrem
armatum statim specio quodam zeli praetextu, scilicet ut nomen Augusti ab haeresi vindicaret. Ad hoc enim
centrum omnes fucatae papalium exceptionum lineae protrahuntur, et in hac voragine evanescuit, quasi vero
nemo nisi qui servili animo veram coleret religionem, quasi omnes qui usurpatoribus adversantur haeretica
pravitate laborent, quasi vero non fas sit imperatori velum in ecclesia expandere quamdiu Papam a maiestatis
solio excludere cogitaret, vel quasi generalis haereseos suspitio sine ulla haereticae pravitatis convictione contra
canones ecclesiae publicum esset ergastulum in quod Papae Christianos principes detruderent qui iniquis eorum
postulatis iuste adversando ut filii perditi et deplorati condemnantur.
[133] Postremo libenter ediscerem unde Papa hausit culpam et non poenam principi illi remittere, qui
libentius gratiam iniret quam odium exacerbaret, aut unde hausit ut distingueret inter restitutionem ad gratiam et
maiestatem, suspendendo illam gratiae suae portionem quae ipsum in iuris sui possessionem immiteret. Apud
Sigibertum Gemblacensem lego quod suo tempore haeresis nondum in mundum immersa tenebatur, ut
sacerdotes praepotentis illius Dei virgam, qui saepenumero regna hypocritis tribuit propter peccata populi, in
igneum proiicerent priusquam delinquentes pro delictorum ratione plecterentur, vel peremptoriis mandatis eos
demoverent qui ut instrumenta ad divina iudicia exequenda muneribus sibi impositis defungantur.
132

