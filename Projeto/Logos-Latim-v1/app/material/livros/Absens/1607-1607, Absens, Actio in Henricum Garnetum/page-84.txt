Anne nupera illa tempora, adolescentulis nobilibus quibus exteras regiones invisendi licentia data, permissum
erat pro arbitrio quaecunque voluerint loca principum aulas vel coetus adire, in nullam post reditum quaestionem
vocandi? Fierine poterat ut ab illa vel restitutiones vel pensiones ad Catholicos sustentandos ratione operae vel
praedecessoribus vel progenitoribus navatae impetrarentur? Adeone cauta fuit illa in sacerdotibus et Iesuitis
summo iure tollendis priusquam status quaestionis illi per iudices innotesceret? Fuitne quispiam e magistratibus,
regina illa sceptra tenente, ad rationem reddendam vocatus, eo quod in sacerdotem cui facultas non erat diploma
gratiae sibi comparandi, et in carcere, ex quo illa obierit, conditus fuerit sententiam tam longo post tempore
tulerit? Visumne unquam fuit illi reginae ut in generali illa criminum gratia sub finem parlamenti etiam
sacerdotes et Iesuitae comprehenderentur, et inter caeteros tu et Greenwellus? Qui vere ineunte huc eo nomine
tam flagrante ardore quam unquam ad Iubileum advolastis, pro illa tamen gratiae et clementiae largitorem per
vestros incendarios in altum efflari et e medio tolli voluistis? Aliquis probabili rationi existimaret et te et caeteros
quos ad hoc facinus excitasti et persuasisti, cum tot a tam benigno rege talenta in regia quadam fiducia
acceperitis, omnes industriae nervos adhibituros ut depositum potius adaugereris, quam sub terra inter sulphureas
machinationes defodiendo imminueretis. Maxime vero cum rex noster non eiusmodi sit quem S. Lucas memorat,
homo austerus qui tollit quod non posuit, et metit quod non seminat,
vitae deleri, cumque Paulo anathema fieri in in bonum subditorum.

sed potius expetit cum Moyse ex libro
Serenissimus noster dominus non peregre

proficiscitur ut ille alter in longinquem regionem ut accipiat regnum, sed regnum una secum ex proxima regone
in nostrum attulit, ut nos qui tot saeculis labentibus animis seiuncti fuimus iam inde vivamus unanimes. Sed ita
natura in quamplurimis hominibus comparatum est, praesertim et te et tibi in hoc facinore coniuratis, ut quod ille
dixit, non tam agant gratias de tribinatu, quam queruntur quod non sunt evecti in consulatum. At cum tu vel
alius quispiam tui animi et professionis ex ingenio vel chymice excocto, vel thesibus politicis, vel ex communi
sensu probare poteris principem tam vestrae religioni oppositum quam vos estis ipsius religione adversarium,
quique vovet non solum diademata, verum etiam vitam et successionem fundamentis eius religionis quam ab
incunabulis cum nutricis lacte hausit superstruere, mitius cum Catholicis egisse quam ille hactenus egerit, sine
offensa tenellae conscientiae sui ipsius ecclesiae quam maxime reveretur, libenter agnoscam iustiorem vobis
subesse caussam conquerendi, quod ultima est in subditorum potestate periodus quam (ut nunc res se habet)
admittere possum, dum in pericula impendentia simplici oculo qui nec philautia praestringitur, nec levibus
obiectis distrahitur, intueor. Quamvis enim aliquid fortasse vastae vestrae cupiditati cumulta mensura deesse
cogitare potuissetis, omnibus tamen explorate cognitum est, quod plura quam probabiliter sperare poteratis,
consequuti sitis. Quod vobis in mentem magis aequatis cogitationibus libratam illud prudentissimi authoris
iudicium revocaret, inter voluptates tam numerari id quod habes quam id quos speras, quod perverso interpreti
utile monitum.
84

