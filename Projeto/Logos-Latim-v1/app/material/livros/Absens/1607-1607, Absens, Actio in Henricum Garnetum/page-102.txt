Christus unquam testamento legavit. Contra praetensam illam donationem quam canonistarum nonnulli zelo
quodam magis quam iudicio a Constantino Papae Silvestri factam volunt, quamvis non opus sit multis,
quandoquidem qui ex illis sunt iudicio solidissimo et ingenio modestissimo larvam illam a rugosa ista facie iam
antea detraxerint. Nihilominus quia in tanti momenti causa nihil satis dici potest, mihi in animo est paucioribus
quam res tanta explicari possit aliqua minuta et succinta argumenta nunc urgere. Primum quam incredibile est ut
Silvester ille proximus episcopus (uno excepto celeberrimae illi martyrum cohorti qui pro Christi vitam litarunt)
in primo respirandi intervallo post tot contra Dei hostes viriles concertationes, gratia benignissima illius temporis
inanes principatus horioles aucupando abuteretur, episcopi qui supra aquas eousque constiterant potentissimae
illius dextrae subsidio quae Petrum in fluctibus sustentavit, cum parum abesset quin demergeretur, si tam subito
turgidis humanae ambitionis utribus innatare coepissent, maius demersionis periculum in fluminibus Damasci
subiissent quam in Mari Rubro quod sancti sine ullo periculo securi transmiserunt.
[63] Platina ex ipsis pontificum commentariis prodit quod Silvester recusaverit diadema gemmis distinctum
a Constantino oblatum, ut ornamentum quod pastoris et suo muneri minime conveniret. Quanquam pius Nestor
sollummodo signum superbiae vocet, Silvester ipse non tantum signi verumetiam superbiae extremae convictus
fuisset in consistorio omnium praedecessorum suorum qui in coeli sancti, si modo ille accepisset quod hi
deletum memorant. Apud patres et historicos ecclesiasticos qui pleno ore beneficia Christi sponsae ex huius
imperatoris munificentia collata praedicant, ne tantillum occurit ad hanc donationem asserendam. Quod in animi
ingrati argumentum trahi possit si vel quod studium principi fuisset donandi, vel Papae accipiendi. Neque
verisimile est principem tam religiosum id filio relinquere voluisse quod ecclesiae donaverat, nec pios illos eius
successores, Theodosium scilicet etc. detinere voluisse. Ad haec scriptores omnes comprobant quam potentes
Graecae imperii exarchae in Italia fuerint longo tempore post donationem illam praetensam, quod cum illa
potentia in qua papatum inde constabilire enixe contendunt consentire nequaquam poterat. Ex directa
confessione invenio reditus e quibusdam locis ad ecclesiam S. Pauli sustentandam assignatos, quam
Constantinus petente Sylvestro fundarat, et a Sardina ex aliorum relatione ad illam ecclesiam quam mater eius
pientissima construxerat, nec non tributa illa ecclesiis fuisse collata quae civitates superioribus saeculis in
aerarium retulerant. Haec tamen et huiusmodi fallacis huius somnii inanes fuisse umbras et pigmentas existimo.
Nam donationis ipsius (quae longo intervallo omnia superat quae seorsim ecclesiis collata fuisse memorantur, et
maioris eminentiae et praerogativae ratione longe maiorem dignitatem et speciem prae se tulisset) nullum plane
extat vestigium, ad quod qui in ambitionem maxime incumbunt se dirigant et collineent. Quantula fides, firmitas,
aut dignitas ad ecclesiam accedere possit ex diplomatis Phocae, luxuriosi et perfidi tyranni qui nefarie Mauritii
domini sui, uxoris eius, et haeredum sanguine se cruentavit, imperiumque iniuste occupavit, quo fretus plura
quam de iure debuit vel potuit concedere ausus. Illis excutienda relinquo qui titulos et iura ad aequitatis normam
102

