aderant, admodum graviter et Christiane illum ad veram et vividam in Christo fidem, ad ingenuam et publicam
criminis confessionem adhortati sunt, et si qua alia proditoria machinatio ipsi comperta esset, ne reticeret, sed
conscientiam exoneraret et cum dolore se detestari demonstraret. Garnetus autem qui impatientior has illorum
adhortationes iniquo animo tulit, eos rogavit ne sibi negiotium facesserent, qui animo ad mortem parato et
firmato accesserat. Tunc Henricus Montague civitati Londini a memoria sive recordator, qui a rege iussus ibi
adesse, Garnetum interrogavit si quid haberet quod populo circumstanti communicaret. Nullum iam tempus esse
simulandi monuit, cum eius crimina omnibus manifesta et in medio essent posita. Itaque, si modo vellet,
universis testaretur quae sui ipsius esset de seipso et criminibus illis sententia. Integrum enim esset sibi quae
luberet eloqui. At Garnetus qui haec invitus audivit, respondit vocem eius adeo esse submissam viresque
extenuatas, ut si populum alloqueretur, exaudiri non posset. Adstantibus autem in pegmate dixit consilium fuisse
sceleratum et susceptum scelus fuisse immane, et eiusmodi ut, si peractum fuisset, non potuisse non ex animo
aversari. Addidit se tantum a Catesbeio in genere intellexisse, et in hoc tamen peccasse quod celaverit et
praevertere neglexerit. Quae autem in particulari novit, dixit se tantum sub sigillo confessionis accepisse.
Recordator vero monuit ut in memoriam revocaret haec quatuor quae inter alia rex propria ipsius Garneti manu
consignata habuit:
1. Greenwellum illi rem significasse non ut peccatum, sed quam ipse prius intellexerat, idque consultandi gratia.
2. Catesbeium et Greenwellum ipsum accessisse ut in scelere suscepto confirmarentur.
3. Tesmondum et ipsum colloquium de particularibus in proditione illa per pulverem fulminalem satis long post
tempore in Essexia habuisse.
4. Greenwellum interrogasse Garnetum quis regni protector futurus erat, Garnetumque respondisse id
differendum esse donec res esset acta et transacta.
[2] Haec envincunt scelera illa aliunde quam ex confessione tibi comperta fuisse, et haec tui ipsius manu
consignata habentur. Garnetus respondit quicquid sub manu sua consignatum fuerat verum esse, quodque quae
sibi comperta regiae maiestati non aperuisset,

mortis sententiam iustissime in eum fuisse pronuntiatam,

veniamque a regia maiestate precatus est. Hinc recordator duxit eum ad pegmatis marginem ut eius confessio a
populo audiretur.
[3] Tunc Garnetus inquit, Huc accessi hoc festo die inventionis sanctae crucis, ut finis imponatur omnibus
crucibus quas in hac vita pertuli. Supplicii mei causa vos minime latet, me in regem peccasse confiteor, quod
mihi est dolori quoad male conscius fui, scilicet in reticendo, et hoc nomine veniam a regia maiestate supplex
peto. Machinatio contra regem et regnum sanguinolenta erat, quamque, si peracta fuisset, ego ipse intimis
sensibus et toto animo detestaturus eram. Doleo sane maxime et peracerbe fero Catholicos tam atrox et immane
facinus suscepisse. Tunc a populo conversus ad circumstantes apologiam pro Anna Vaulx instituit.
155

