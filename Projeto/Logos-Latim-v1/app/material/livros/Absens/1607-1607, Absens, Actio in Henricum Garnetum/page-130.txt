Alexandrum illum Primum haec ratio subditos a sacramento solvendi non in lucem prodiit, multo minus in usu
fuit. Minime probabile est Papam illum prudentem omnique animi perturbatione vacuum (ut in primaeva
ecclesiae infantia singuli fuere) principem infidelem in disciplinae gyrum reducere voluisse, cum ipse Paulus eos
qui foris et non ex ovili suo iudicare noluerit. Nec minus verisimile est, cum episcopi Romani animabus
lucrandis obedientia imprimis invigilarent, voluisse principibus illis Deo displicere, qui ex suis legibus
absolutissima praediti fuerunt authoritate. Fieri potest Alexandrum illum Primum solatio et securitate
praemunuisse conscientiam nonnullorum Christianorum qui plus nimio solliciti erant de sacramentis impiis et
iniquis quae ipso iure sunt nulla (etsi Papa non dispensaverit), et itaque potiori apud Deum conscientia violantur
quam observantur. Verum quomodo hinc colligitur fidem principibus legitime datam qui iure optimo (quanquam
illi non semper optimi) in solio regio collocantur violandam esse, cum ecclesia damnet et lex nulla ratum habeat?
Absurdissimum iudicio ecclesiam Romanam ad suam magnitudinem asserendam, vel ecclesiam universalem in
documentum, eius modi factum (si quod eiusmodi fuisset) in literarum monumentis non consignasse, sed minime
difficile est quidlibet ex quolibet probare cum hominibus liceat suas theses procudere supina securitate quod
neque

audaciae

nec

ignorantiae

rationem

reddant,

et

postea

pietatis protestatione

commendent.

[126] Cautio quam S. Petrus adhibuisse perhibetur in S. Clementis ordinatione, viz. quod nemo favore aut
amore a verae religionis professoribus exciperetur contra quem successores eius animo essent offenso, admittatur
sine ullo hac in parte praeiudicio, si de iustis offensis quas lex divina punit intelligatur. Incidunt tempora cum ille
qui vel verbo salutat et pene precatur peccatori dicitur communicare operibus ipsius malignis. Sed hoc non
semper, sum S. Clementis successores censuras magis ex animi perturbatione quam ratione effulminant.
Principes Christiani ne in cogitatione illis versabantur, quando haec inita ratio, et itaque longiori intervallo
remoti, quam quo Papae Alexandri telum collineare poterat, quod sine cuspide regem tan longe remotum
sauciasse perhibetur. Ratio hoc evincit, pastores ecclesiae, cum nos ex ovili excludant, tantum illis beneficiis
spoliare posse quae cum in ovili admissi fuimus contulerunt, hoc est regno coelesti quod quantivis pretii, non
regno terrestri, communione sanctorum, non peccatorum, aeterna beatudine, et non momentaneis beneficiis.
Synthesis illa exilis et paupertina est, ut Garneti collega in eiusmodi caussa scripsit, quae tritas et laceras vestes
pro honorariis trabeis praebet, et res admodum est accisa, cum calculi aureorum loco expendantur.
[127] Hi sunt praedecessores omnes quos Gregorius Septimus quasi personatos inducit qui aleam pro principis
corona iaciant, ut milites pro inconsutili Christi tunica. Prodeunt enim et exeunt taciti, et nihil innuunt nisi signis
quae plane nihili. Horum esset potius aperte demonstrare quam speciem exhibere, disputare quam ludos facere.
Haudquaquam convenit ut Papa tam perfricta fronte gladium rubigine exesum super caput inunctae maiestatis
vibraret, qui quidem gladius ex quo Petrus iussus erat recondere nec eductus fuit, nec ex Christi praecepto
educendus erat. Eadgarus rex in oratione nunquam satis laudata cum Anglo-Saxonicis episcopis persuadet quibus
130

