[14] Postea explicavit quod factum erat ad regiam Hamptonam cum de Watsoni proditione agebatur. Scilicet
nonnullos e praecipuis Catholicis accersitos fuisse, cumque compertum esset illos proditioni Watsoni se non
immiscuisse, cum laude demissos fuisse, simulque admonitos ut regi pro officii ratione obsecundarent, cum hoc
pleno favoris promisso, ut quicquid regi deberetur ex quo primum regnum adierit, nomine recusationis, in causa
religionis, Catholicis illis melioris notae demitteretur qui regi in primis regni auspiciis fidem probaverant, et
coniurationibus se minime intermiscuerant.
[15] Deinde ad Everardum Digby falsitatis conviciendum dilucide probavit quicquid ille protestationibus
adhibitis obfirmate negaverat se minime conscium fuisse in machinatione pulveris fulminalis omnino falsum
esse, idque ex testimonio Guidonis Fawkes qui tunc praesens aderat, confessusque fuerat quod nonnullis
mensibus antequam comitia Parlamentaria haberentur, cum in aedibus Digbei ruri ageret, Digbeium arbitris
remotis Guidoni illi significasse se subvereri ne ex nimio coeli humore (pluvia enim assidua iam terra
permaduerat) pulvis fulminalis in crypta humesceret, et ad ignum concipiendum adeo esset ineptus ut necessario
novus fuerit comparandus.
[16] Postremo comes magnis et meritis laudibus prosequutus est Baronem de Monte-Aquilae ob spectatam
eius in principem et patriam fidem, quodque prudenter et fideliter tempestive literas ad se clandestino missas in
lucem protulerat.
[17] Digbeius hic agnovit se non loquutum fuisse de regis promisso violato ex sui ipsius certa scientia, sed ex
aliorum relatione quibus crediderat et nominatim ex fide domini Thomae Treshami.

UNC

duodecimviri iurati reversi sententiam protulerant qua septem illos laesae maiestatis postulatos reos

peregerunt. Philipps regius ad legem serviens rogavit ut iudicium contra illos septem ex ipsorum convictione, et
contra Everardum Digby ex ipsius confessione, pronuntiaretur.
[19] Capitalis Angliae iusticiarius cum graviter et prudenter de legibus regnante Elizabethe contra recusantes
sacerdotes Romane Catholicos et eorum susceptores sancitis una cum singularum legum caussis et rationibus
egisset, et perspicue demonstrasset illas esse necessarias, aequas, et temperatas, iudicium pronuntiavit.
[20] Cum iam surrecturi, Everardus Digby conversus ad dominos delegatos dixit, Si vel audivero quempiam e
vobis dicere se mihi ignoscere, alacrior ad patibulum accedam. Domini delegati coniunctim responderunt,
Ignoscat tibi Deus, nos vero ignoscimus.
[21] Die Iovis insequente Everardus Digby, Robertus Winter, Ioannes Grant, et Thomas Bates iuxta
occidentalem portam cathedralis ecclesiae Sancti Pauli Londini, et postridie Thomas Winter, Ambrosius
32

