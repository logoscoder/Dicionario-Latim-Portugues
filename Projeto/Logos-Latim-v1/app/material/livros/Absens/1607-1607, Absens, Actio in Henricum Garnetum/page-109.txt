erant consilia et studia nonnullorum Romanorum pontificum aliquandiu qui saepenumero tantopere sunt conati,
quod tamen voluerunt neutiquam assequuti, videlicet in eam altitudiinem se evehere ut imperatorum vertices
superare et transvolare possint. Donec annis plus minus ter centum iam elapsis a translato per Constantinum et
eius successores in orientem imperio, eorum in occidente praesides, universi et uniti imperii aegidi destituti qua
prius usi erant, donec inauspicato illa aquilae facta fuerit bifariam divisio, quae speciosissimam avem imformem
reddidit iuxta illud Servatoris, omne regnum in se divisum desolabitur,

eam praebuerunt occasionem

(quanquam illis refragentibus) ad clavium S. Petri potestatem amplificandam, quae iam inde non minus fuit
formidabilis quam prius erat amabilis. Prima causa imperium occidentale in orientem transferendi fuit, testante
Socrate, ut vulnera quae erant a tyrannis inflicta illis iam sublatis tollerentur. Hoc ab omnibus fuit approbatum, et
consilium huius translationis laudatum donec experientia una cum adversis successibus docuerit consultius esse
inter duo extremam externam potius dicrasiam quam internam conflagrationem admittere. Recessus (ut
maritimorum verbo utar) non tantus erat, imperio decrescente, quantus fuerit accessus ex consequente ecclesia
increscente. Quae cum conspexisset suos radios esse splendidissimos, gloriam amplissimam, sole sub finiente
nostro agente cuius mutuato lumine illustratur, diligentiam quantum potuit maximam iam inde adhibuit ut illos
imperii radios qui sua vicinitate aut debilitarent, aut interpositione obfuscarunt, longius excluderet. Certum est
Constantinum, imperio translato, episcopis non autem sacerdotibus plenissimam concessisse immunitatem ut ad
curiam civilem non devocentur, qui primus erat gradus ad papalem amplitudinem, quae iam illis animo
versabatur. Gratianus imperator anno CCCIXXX et Honorius anno CCCCVI eandem confirmarunt, Theodosius
et Valentinianus ad gratiae cumulum sanxerunt ut sacerdotes non ante seculares iudices deducerentur, sed
episcopali audientiae reservarentur si partium consensus accederet. Iustinianus maiori quam antecessores
cautione hoc ad res ecclesiaticas restringit, et ideo apud Bellarminum male audit. Heraclius episcopos et
sacerdotes ab omnibus curiis nisi ab ipsius imperatoris delegatis excepit. Guicciardinus autem, nec ille
Lutheranus nec Zuinglianus (ut pro opinionum diversitate homines novis hodie insigniuntur appellationibus) sed
Romanus Catholicus, non Germanus vel Helvetius sed Italus, non illiteratus sed singulari doctrina et iudicio
limato observat, licet aliqua densior nubes nonnullos imperii radios in summo orbe obduxerit, attamen usque ad
imperii translationem, et aliquandiu post, plurima observantiae et obsequii erga civilem authoritatem indicia
extitisse.
[79] Nam nec pontifices nisi assensu vel imperatorum vel exarcharum in thronum ascenderunt, et in
omnibus rescriptis tempus hisce verbis annotarunt, regnanto domino nostro Mauritio A. vel M., et si ex
temporum vicissitudine, quae in sublunari hoc orbe et corpora et imperia immutat, laudata haec formula paulatim
fuit imminuta, et tandem omnino extincta postquam Graecum caput fato malo a Latino corpore fuit avulsum,
primum in vertiginem, et postea in imbecillitatem incidit, unde periculosae in imperio convulsiones et
109

