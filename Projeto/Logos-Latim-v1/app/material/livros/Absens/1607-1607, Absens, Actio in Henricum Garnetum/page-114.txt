timendum esse, quanquam omnes Europae leges ex ipso naturae iure in eiusmodi caussis appellationes admittant,
quamcunque actionem Papa tamen intendit ex offensa iusta vel iniusta, cum ille plerumque sit et iudex et actor
cui satisfactio praestanda, quanquam imperator diademate sit exspoliandus.
[87] Quinimo quia homo spiritualis iudicatur a nemine, iurisconsulti canonici eo adulationis ad
benevolentiam aucupandam postea sunt progressi ut pontificum Romanorum censuram omni omnino examine
exemerint, quamvis una secum animarum agmina ad inferos trahant. Quod quamvis prudentiores et aequi rerum
aestimatores ut doctrinam Mahometis schola quam Christi ecclesia digniorem reiiciant, semper tamen (ut
probabile est) aeque habebitur error praedicationis ac conversationis priusquam, ut cum S. Hieronymo loquar,
Asterico iuguletur. Emmanuel Graecorum imperator maximopere cum Alexandro Tertio egit ut orientale et
occidentale imperium ad maius firmamentum et certius contra hostes fidei Christianae subsidium adunarentur,
non aliud tamen tulit ille responsum quam se nolle id unire et coniungere quod maiores sui de industria
disiunxissent, licet illis revera magis vitio vertendum quia consilia sociarunt et dextras una admoverunt, cum non
alii quam homines essent, ad illud separandum quod Deus coniunxerat.

Quanquam Alexander ille eiusmodi

responso tam expressis verbis ad Emmanuelis postulatum modeste abstinuisset quae induceret homines illud
idem ipsi dicere, quod ancilla S. Patro in summi sacerdotis aula, vere tu ex illis es, nam et loquela tua te
manifestum facet,

veruntamen ex ratione quam praedecessores huius pontificis inierunt sedem imperii in

Germania constituendi ubi ex longo intervallo interposito minus officerent quam in Romana metropoli, ubi
pontificis gloriae obstruere posset, facile animo complectamur et obiectum circa quod versabantur et quis huic
consilio finis. His adiungo conventionem alterius ex huius ordine cum Carolo Andegavensium duce priusquam
in Siciliae regno confirmaretur, ut neque ille dum superesset neque haeredes et successores eius imperium
capesserent, si quando Germaniae principes imperium illis deferrent, multo minus ambirent. Usu enim edoctus
ex diuturno inter pontificem et Fredericum qui suo iure et imperator erat et rex Siciliae, pertimuit ne tanti regni
vicinitas, si in malum vicinum caderet quocunque iuris obtentu, facile magnanimum principem excitaret ad
pristinum ius recuperandum, quia quomodocunque quaestiones inter privatos ex praescriptione finem inveniunt,
attamen ubi gladii sunt vibrandi praescriptio nulla quantumvis diuturni temporis Caesari occurrit. Non est cur
inpraesentiarum providum illum et prudentem cardinalem qui nuper in conclavi opportunam cautionem collegis
in pontificis electione interposuit, videlicet ut non servilem in modum studiis potentium principum inservirent,
qui sede vacante beneficiarios suos S. Petri cathedrae commendarunt non alio consilio quam ut subtili solertia
ecclesiae Romanae maiestatem in nudum ius patronatus revocarunt, quemadmodum accidit animosis illis
Caesaribus imperantibus, et dum poterant servile illud iugum repellerent quod multorum sanguine, opum
profusione, et summa praedecessorum prudentia (qui vitam suam ecclesiae libertati posthabuerunt) excussum
fuerat. Hi gradus fuerunt (quantum ego colligere possum vel observando temporum decursum, vel historiarum
114

