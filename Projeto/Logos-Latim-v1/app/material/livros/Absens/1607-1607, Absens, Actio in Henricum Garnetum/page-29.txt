alter Cepham, alter Apollinem publice sectatur, dissensio aboriatur. Quod insitum alieno solo est, in id quo alitur
natura vertente degenerat,

et singuli hoc semper apprehendent, quod quorum est commune symbolum,

facillimus est eorum transitus.
[5] Quod ad promissum de toleranda Catholicorum religione, rumor disseminatus erat a duobus filiis Belial,
Watsono et Percio, eo consilio ut seditionem contra regem nostrum charissimum et regnum conflarent. Scotiae
regnum in testem hic adhibeatur pro longo sane temporis intervallo priusquam Angliam adierat, in assentatio aut
timor (ne ex incepto quidem decimo septimo die Novembris quod cuiuscunque principis in Europa patientiam
exercuisset) vel ad minimam propensionem tolerandi religionem regem pertrahere potuerit. Quod tamen quia in
votis erat, pronis animis fidem invenit. Omnibus explorate cognitum est quanta ars fuerit adhibita, quam versuta
ingenia elaborarint, quot ministri subornati et corrupti multos annos et in Scotia et in externis regionibus ut
regem blandis pollicitationibus auxiliorum ad consequendum ius eius in Angliam exacuerent, quandocunque sol
occasurus ut splendidior in eodem horizonte ad huius insulae et universi orbis terrarum admirationem exoriretur.
Sed haec omnia incassum ceciderunt, oleum et opera omnino periit. Iacta erat enim alea. Rex suum indicem
iam antea constituerat et certo direxerat, atque illi qui hoc apud exteras gentes gnaviter inprimis agitarunt,
plerique ut deploratae spei ex regis gratia exciderunt.
[6] Cum ex Anglia regiae maiestati innotuisset aliquot annos priusquam regina Elizabetha diem obierat, quod
multis de eius religione suspitio iniiceretur ex rumoribus dispersis, quoniam nonnulli in exteris regionibus qui
eius expectationi favere videbantur, audacius eius nomine usi erant, et de eius in Catholicos propensione liberius
loquerentur quam ipsius regis conscientia et confirmata sententia agnosceret aut admitteret, vel ut principum
exterorum animos regi conciliarent, aut suorum animos domi abalienarent. Ille non solum has insinuationes ex
caeco et inconsiderato administrorum suorum studio profectas aversando damnavit, verumetiam curam et
cautionem in posterum adhibuit quantum potuit diligentissime, ut illis qui hac in parte peccaverunt sua gratia
exclusis animi Anglorum hac de re minus essent solliciti, et universo orbi terrarum satisfaceret.
[7] Nemo confidentius hac in causa loqui possit quam ego ipse, qui, regina superstite, plures annos
instructiones et admonitiones a rege accepi, ne alia spes de futuro favore Catholicis proponeretur quam quod ille
serio cogitaverat, scilicet ut singulos subditos in uno regno legum vinculo quoad religionem constabilitam
constringeret, quomodocunque in civilibus rebus favoris sui radios iustis de causis protendere poterat, nec se
velle semina diffidentiae a Semi et Architophele sparsa aliquem scrupulum de eius constantia animis
Protestantium iniicere, quibus vel sanguine fuso fidem illam confirmaturus erat quam cum lacte nutricis
hauserat, a prima infantia edidicerat, et viribus quantum poterat maximis propugnaverat, ex quo legendo vel
disputando rationem religionis suae reddere poterat quam nunc digererat et familiarem sibi fecerat. Qui librum

29

