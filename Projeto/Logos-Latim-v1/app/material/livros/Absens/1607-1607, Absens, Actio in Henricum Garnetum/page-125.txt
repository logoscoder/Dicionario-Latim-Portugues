duorum gladiorum ex tenui apud S. Lucum textu (qui tamen non eodem sensu intelligitur patribus illis quos in
catena aurea citat Thomas Aquinas) assumperit, an non clarius est hoc decretum simul semelque uno die
sancitum fuisset promulgatum sine superiori aliquo exemplo vel in albo praetorum vel in rubrica martyrum?
[114] Trithemius author gravis et eruditus ad annum salutis MCV, quo fere tempore Papa hac iracundia
excanduit, affirmat hanc quaestionem fuisse agitatam, non apud episcopos sed scholastico pulvere versatos, an
ad

ecclesiasticam
Papae
iurisdictionem
spectaret
imperatorem
de
solio
deturbare.
[115] Ecclesia Leodoniensis in eadem itidem quaestione, et quodem fere tempore in literis ad Papam

Paschalem datis affirmat nullum sanctorum praedecessorum quorum Gregorius Septimus meminit gladium
contra aliquem imperatorem strinxisse priusquam ille potentissimam istam comitissam

Matildem quae dum

vixit eius nutum solummodo spectavit, et moriens lautissimum patrimonium ecclesiae legavit imperatorem
exagitare iussisset, idque in remissionem peccatorum, cum Christus ipse quem Gregorius sibi ad imitandum
proponereteadem remissionis conditione discipulos iubet inimicis non septies tantum (quod cum Septimi
Gregorii numero convenit) sed septuagies septies illis qui ipsos peccant dimittere,

numero finito pro infinito

posito, quod cum Gregorii episcopi munere concinnius sane consonat.
[116] Othi Frisingensis, alter eiusdem aevi scriptorum, cum duobus quos modo memoravi testibus iuxta
sentiens affirmat quod sibi et relegenti imperatorum vitas et res gestas nunquam in imperatorum serie vel unum
ante Henricum Quartum sibi occurrisse qui Papae imperio exutus et spoliatus fuerit. Cum hoc itaque sit clarum et
quasi solis radiis scriptum, hinc tam quia probatur manifestum quam inde quia non probatur contrarium, quod
hoc Gregorii factum ex antecedenti iure nullo nitatur, e quo probabilis eliciatur consecutio. Libens intelligerem,
ut ipse plenius erudiar, ex aliquo authore aut recenti aut antiquo, an iustitiae esset in iudice imperatorem caussa
inaudita condemnare, aut prudentiae in imperatore diadema in manus papales sine securitatis cautione tradere,
aut religionis in Papa eiusmodi antiquitatis monumenta venditare, quae nullibi nisi in tabulis glacialibus idque
flantibus Austris consignata. Sed fieri potest ut me meus error abstulerit, vel festinatio praeterierit, vel
praeiudicium omiserit aliquem eiusdem Gregorii praedecessorem qui eiusmodi decretum condiderit, nulla habita
principis ratione, vel in sententiae infirmitate vel in exempli periculo. Hic enim Papa Zachariam praedecessorem
in medium producit, qui Childericum Francorum regem regno deposuit, quanquam, ut Gelasius Anastasio retulit,
hac sententia in illum lata non tam pro scelere admisso quam imbelli otio, utique qui tanto regno inutilis fuerit
habitus.
[117] Nolim quis me vel tam audaculum vel tam iniquum rerum aestimatorem putet, ut quaestionem tanti
momenti sicco pede transilirem, quasi nullus scriptorum hanc Childerici abdicationem ad amplam potestatem et
summam authoritatem Zachariae retulisset. Ego enim prae me fero nonnullos huiusmodi extare authores, qui
vehementiori studio Romanam potentiam amplificandi ex effectu authoritatis tam violentae abrepi fuerunt. Hoc
125

