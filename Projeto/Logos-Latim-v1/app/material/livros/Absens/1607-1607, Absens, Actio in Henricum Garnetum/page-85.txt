[28] Syrtis illa in qua sententiarum vestrarum et decretorum armamenta, et quasi muralia tormenta contra
respublicas et singulos principes, qui ad admussim vestram se non dirigunt, libratis, nisi me fallo, potius est
quaedam idea incerta quam certa veritas, praerogativae cuiusdam quam Christus Servator noster ecclesiae suae
in deposito reliquerit ad principes contumaciae convictos de imperii solio deturbandum. Nam ut maximi
philosophi ex tribus confluentibus principiis, materia, forma, et privatione, universa componi diffiniunt, et hanc
ultimam ex tribus principium potius esse transmutationis quam compositionis, ita scholastici theologi intra
sexcentos annos iam proxime elapsos in ecclesiasticam disciplinam novam privationis genus praeter materiam
(quae grex est) et formam (quae regimen est) attraxerunt. Atque haec privatio procul dubio non pauciora regna et
respublicas quam illa altera formas et figuras metamorphosi quadam transmutavit, si vel maiestatis queremonia
vel patientiae gravamina ad numeros revocentur. Ego cum Samaritana lubens agnosco non solum puteum esse
profundum, sed etiam situlam quae par sit ad hauriendum ex eiusmodi puteo mihi omnino esse nullam. Quaevis
enim bolis non cuivus vortici, nec quaevis linea cuilibet libellae convenit, nec ex quovis ligno fieri potest
Mercurius. Verumenimvero cum Robertus Winterus, Rookwoodus, Guido Fawkes, at alii confessi sunt errorem
suum in hac conclusione credenda ex doctissimi cuiusdam viri fide (qui, ut iam constat, ipsissimus eras) fuisse
primariam caussam et efficientem funestissimi sceleris ab ipsis intentati. Cumque etiam eadem ratione meis votis
consentaneum sit quot possim ex erraticis illis et misellis ovibus reducere quae Absolon sectatae sunt,

sed

corde simplici et penitus caussam ignorantes, a vestro Acheldama vel sanguinis agro (dum mecum reputo quot
sacerdotes superioribus hisce annis in classico canendo versati sunt) ut aliquid ad confutationem nec minus
cautionem proponatur, lubentiori animo zelum et officium meum in hoc argumento periclitari volui, quamvis
viribus sim impar, et simul in futurum coniurationum fundamenta quantum in me sit labefactare.
[29] Priusquam tamen ad hoc certamen me accingo, vel in hanc arenam descendo (in qua tot antagonistas
expecto quot sunt homines quibus reges circumscribere vel debellare animus exardet) me tam officii quam
methodi ratione constrictum teneri arbitror ad exilem illam perfidi vestri animi excusationem abstergendam, dum
hanc doctrinam coercendi, suspendendi, et principes ab imperio abdicandi proponitis, hoc solummodo
fundamento innixi quod in exteris regionibus eandem nec asperius reprehensam, nec supplicio obnoxiam
invenistis. Ut illud axioma omittam quod subditos singulos cuiuscunque conditionis obligat, ut actiones suas
potius ad leges patriae in qua vivunt quam in qua vagantur dirigent, ut etiam taceam quam parum probabile sit te
et tuos in tam densa ignorantiae caligine versari ut hoc politicum axioma in omnibus Angliae tribunalibus quasi
trabali clavo infixum nesciretis, mihi praeterea hoc vobis dicendum, principes minime metuere ignes in exteris
regionibus accensos priusquam scintillae vel in proximorum aedes vel ipsorum palatia diffundantur. Otiosi
spectatores et magni mercatores non eodem sensu periculum metiuntur quod navibus opulentibus mercibus
onustis in mari vel a saevis piratis vel insanis tempestatibus intentantur. Qui sani sunt, ut tu, Garnete, sanitatem
85

