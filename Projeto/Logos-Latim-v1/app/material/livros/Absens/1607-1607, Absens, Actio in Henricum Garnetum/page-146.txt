securitate gauderet, crimenque excusatione omnino careret. Homo enim inimicus zizania tam subdole et secreto
primo seminat, ut curiosus oculus fraudem praevidere non possit, sed ut spuria vitulamina quo altius surgunt
parentum suorum impietatem magis magisque patefaciunt.
[174] Greenwellus sollicitus ut haec machinatio bene succederet quam ut Romanam fidem hic plantaret,
Batesio sub sigillo confessionis iniunxit ne hanc machinationem cuicunque sacerdoti aperiret, adeo et infirmitate
et errorem in suis confratribus suspicabatur, et timuit ne machinatio ista quasi illi instar omnium interverteretur.
Tu etiam, Garnete, non minus providus ut saluti et existimationi tuae consuleres, vel ut ille dixit de invido
quodam qui tui simillimus,
Subsedit dubius totam tum colligit iram,
Greenwellum prohibuisti ut ne omnino Catesbeio vel innueret te conscium esse consilii, etsi res generatim tibi
fuisset impertita. Huc accedit cum Catesbeius alacrior tibi affirmaret rem bene successuram (tanto prudentiores
sunt filii mundi qui potius sapiunt quae sunt carnis, quam sentiunt quae sunt spiritus, ut Paulus promonet,
quam filii lucis, sed

hoc tantum in sua generatione) tam curiose ex timore eras sollicitus ne mendacii

convinceretis (ut iniqui illi iudices a Daniele convicti in quaestione sub qua arbore), utque confessiones tuae
sibi undique constarent, adeo ut quinta essentia ingenii ad summum gradum sublimati nihil poterat accuratius et
exquisitius elaborare ad detectionem methodica quadam cuiuscunque occasionis dispositione praevertendam.
Sed contra divinae providentia ictum contramachinationes omnes omnino sunt irritae, dies enim diei eructat
verbum, et nox nocti indicat scientiam, ut videre est ex illa nube testium, quae in nebulam Scoticam conversa
non solum vos et socios vestros ad cutim usque madescit, verumetiam pudenda eorum ita (etiam vulgaribus
oculis qui illo cruento theatro erant actores) discoperuit, ut sacerdotes ipsi alius alium deferentes, et suorum
flagitiorum proditores tam falsi fuerunt in fidei theorica quam laicorum discipuli in coniurationis practica.
etenim non minus mirum quam novum praepotentum illum Deum (qui nos docet etiam volucres coeli in medium
prolaturas consilia illa quae clandestino et intimo infidelis subditi penetrali contra regem agitantur) ita
detectionis instrumenta apparavit et aptavit ut archana illa quae in confessione inter ipsos sacerdotes agitata, per
ipsos

prodita,

hodie

et

hoc

celebri

loco

excutienda

et

iudicanda

palam

proponantur.

[175] Nunc calculos demonstrationis subducam et colligam, ex quibus divini numinis indignationem
pervidemus (quod ad miraculum usque in substantiis transmutandis et proprietatibus variandis, ut quod velit
efficiat, operatur), cum summo et supremo obiecto ad quod vos nefandissime collineastis, scilicet exitium longe
iustissimi, eruditissimi, munificentissimi, moderatissimi, et mitissimi regis, vere et ex animo loquor (a servili
adulatione alienissimus), qui unquam vel in Anglorum vel Scotorum annales relatus. Ius eius, cor eius, lingua
eius huic regno foelicitatem optavit, et securitate optata beavit, quam si vos et vobis coniurati dedignanimi aut
contumaciter aspernamini, fausta ipsius optata in ipsum revertentur, et pulvis pedum ipsius, qui nunquam fuere
146

