ipsi simulate amplexati sunt certo consilio convertendi Hierusalem in acervum lapidum. Ita Polymnestor captus
oculis ex furore contra Hecubam contempto omnibus mulieribus obviis perniciem intentabat; ita Fulvia defuncti
Ciceronis linguam acu transfigendo Philippicas illas contra Antonium

ulciscebatur; et ipse Antonius in ipsos

senatoriae domus parietes belligerabat. Veruntamen aedificium stat ut iam antea sartum tectum, sedilia suo
ordine, et qui sederunt eo quo prius animo, coacti tamen forte hoc plusquam Neroniano conatu et animas et
corpora una ictu perdendi (cum divinae misericordiae implorandae tempus defuisset) altioem infligere, quam
propugnandum sceleratis machinationibus isti susceperant. Romanorum aruspices haud temere vaticinati sunt
bellum servile imminere cum tauri, canes, et asini (qui sunt animalia in usum et obedientiam creata) in furorem
sine certa aliqua caussa ex improviso agerentur, et eiusdem farinae fuit haec nupera rebellium colluvies, qui
eadem immanitate quae in Sagunti subversione recte observata fuit, nihil reliqui fecerunt ut non ipsis elementis
fieret iniuria. Non diffiteor quin ediscerent rationem parietes ex luto conficiendi ab hirundinibus, quae <nihil>
sunt

nisi aestivae aviculae, et rationem telas texendi ab areneis quae Minervae exosae, quod opera fuerunt

maioris laboris quam diuturnitatis, et plerunque hanc rationem subruendi et demoliendi non aliunde melius
haurire poterant quam a Montanistis quo non tam laborant (teste Tertulliano) ut aedificarent sua, quam ut
destruerent aliena. Heu genus invisum superis!
[158] Tractus ille pulveris fulminalis a nefariis proditoribus hoc consilio in subditos fideles dispositus erat ut
postquam innocentia quaeque extrema pertulisset malitia alacris insultaret, ut cum scelera prosunt, peccat qui
recte facit, utque cum perditissimis nostri seculi atheistis divinae irae contra fideles subditos praeiudicium ex
horrendo ipsorum immanitatis effectu concluderent. Hoc enim argumentum ad excusandam Henrici nuper regis
Galliarum caedem arreptum fuit. Sed, ut nobis iusta est caussa exultandi eousque cum Sidrach, Misach et
Abednego, nihil potestatis in nostra corpora habuisse ignem,

angelis Dei descendentibus cum ad flammam

dispergendam, tum in eius loco ad ventum foris flantem infundendum ardoremque extinguendum ut neque eos
contristaret ignis nec quicquid molestia inferret, itidem ex altera parte Deus ita potentiam suam exeruit (ut
nonnulli perduellium istorum aeternas flammas persentiscerent quae in altera vita sine contritione et confessione
in hac vita nunquam extinguentur), ut in medio discrimine et molitionum male succedentium angustiis ipsi sui
pulveris fulminalis violentia fuerint afflati.
[159] Ita Alexander Sextus et eius delitiae Caesar Borgia, unicum eius seculi monstrum, veneno perierunt
pocillatoris ex vasculis (ipse Caesare iubente) sepositis in coenam ad quosdam cardinales tollendos. Ita subinde
accidit (divina iustitia supra humanum captum se exerente) ut illa instrumenta quae fuerunt reposita ad malitiam
exequendam ad inocentiam protegendam subserviant, et saepe fugiendo mala in maiora incurrimus.
[160] Hi Catelinae in aestuanti perturbationum suarum intemperie (quae sua incommoda et commoda aliena
pari dolore intuetur) adeo avidi erant ad sanguinem mittendum (etiam ad animae deliquium) nobilissimorum,
141

