HENRICUS GARNET SUPERIOR SOCIETATIS IESUITICAE IN ANGLIA
LAESAE MAIESTATIS POSTULATUS EST
IN PRAETORIO CIVITATIS LONDINI VULGO GUILDHALL,
DIE 28 MARTII 1606
QUO TEMPORE HI FUERUNT DOMINI DELEGATI
LEONARDUS HOLIDAY MAIOR CIVITATIS LONDINI
COMES NOTTINGHAMIAE
COMES SUFFOLCIAE
COMES WIGORNIAE
COMES NORTHAMPTONIAE
COMES SALISBURIAE
PRIMARIUS SIVE CAPITALIS IUSTICIARIUS ANGLIAE
PRIMARIUS SIVE CAPITALIS BARO SCACCARII
CHRISTOPHERUS YELVERTON EQUES AURATUS, IUSTICIARIUS ASSESSOR IN BANCO
REGIO

V. CRIMINA QUORUM HENRICUS GARNET SUPERIOR SOCIETATIS IESUITICAE IN ANGLIA IN
HANC FERE SENTENTIAM A IOANNE CROKE EQUITE AURATO COMMEMORABANTUR
STE, qui nunc iam hic pro tribunali sistitur, hic locus, adeoque totum quod in manibus est negotium, id tamen
evinciunt esse verissimum, quod et ab ore veritatis est, Nihil esse occultum quod non manifestabitur, nihil esse
secretum quod non revelabitur, et in palam veniet, nec non ipsum, qui regibus dat regnare, Deum, pravorum
dissipare consilium.
[2] Quod vero dum in radicem putrem illam e qua proditionis infoelix arbor pullularat, ageret, tremor sibi iam
tum artus occuparet, et comas propemodum horror erigeret, voxque faucibus haeret; id vero summopere
excusatum volebat, neque enim penes hominem esse talia, nisi stupentem, recolere.
[3] Primum ostendit Henricum Garnetum, professione Iesuitam, alias Walley, alias Darcy, alias Roberts, alias
Farmer, alias Philips (ea nempe omnia sibi nomina affinxerat) proditionis plusquam barbarae, plusquam
diabolicae, cuiusmodi saeculis prioribus inaudita prorsus, postulari; esse quidem eundem, utque multorum

34

