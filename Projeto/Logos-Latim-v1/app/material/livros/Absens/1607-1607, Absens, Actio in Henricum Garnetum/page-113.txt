accipere, pleno passu progredientes, nunquam prae timore respicientes ne cum Lothi uxore in statuam salis
transformarentur, et nihil magis cum horrore quodam extimescentes quam ne postliminiii iure in pristinam illam
exilem et humi repentem vitae conditionem recoverentur. Censuras ecclesiae vel ad suas affectiones, vel rerum
rationes detorserunt, bellis gerendis opibusque accumulandis diligentius quam Patri cymbae dirigendae aut
animabus instruendis incubuerunt. Magis vafre quam syncere studuerunt consistorium firmare tyrannorum et
usurpantium subsidio, qui, Caesarum iugo excusso et inermi imperio contempto, nullam commodiorem rationem
sese in dignitate et securitate constabiliendi quam sub Romanae ecclesiae patrocinio invenerunt. Ad hoc
confirmandum velim ut per iuratos inquisitio fiat. An Robertus Guiscardus, cum Apuliam a sacro imperio,
scilicet pulcherimmam plumam a languenti aquila subtraxisset, non eam a Papa iure fiduciario tenere sategerit?
Necnon an Rogerus rex Siciliae anno salutis 1130 non eadem arte regnum illud occupaverit (nihil enim tunc
temporis S. Petri sagenam subterfugere poterat) et ex successoribus plures in illa conscientiae et morum
corruptela facti fuerunt potius piscatores imperiorum quam hominum. Quanquam S. Pauli censura tantum ad
interitum carnis, non autem posteritatis vel diadematis protendebatur.
[86] Seculo succedente alii eousque progressi sunt in vendicando et sibi arrogando, ut fronte praefricta
authoritatem imperatores abdicandi sibi assumpserint. Bonifacius enim VIII postquam (ut Germani Catholici
produnt) in habitu omnino saeculari, scilicet diademate redimitum et gladio accinctum, omnium oculis se
exhibuisset, professione facta se tam Caesarem quam pontificem esse, proximo assultu eousque se provexit ut
supra Philippum regem Galliae tam in spiritualibus quam in temporalibus ius superioritatis vendicaverit,
quanquam ex scholasticis theologis no,nulli huic paradoxo se ex diametro obiiciunt, et aeque pontificem
armatum demirentur ac prior Dunelmensis episcopum suum comitatus gladio accinctum olim admiratus, cum
exclamarit O quam manifeste iam exorbitat noster episcopus transformatus a vestigiis Sancti Cuthberti! Urbanus
non solum clericorum personas, verumetiam bona civilibus tribunalibus evocavit. In laesae etiam maiestatis
criminibus pontifices saepenumero a seculari iudicio ut episcopos eximerent nullum non moverunt lapidem.
Quamvis hoc a principibus absolutis ut ius agnitum nunquam impetrare poterant, nihilominus Papa intercedente
nonnulli principes eiusmodi criminibus gratiam fecerunt. In medium producatur Platina ut testetur de admirandis
incoeptis et machinationibus pertrahendi singulos orbis terrarum principes ut sceptra et diademata gererent ad
placitum successorum S. Petri. Ex his alii in quaestionem postulati in actione personali, alii de verbis temere
emissis, alii quia steterint a principibus quos Papa oderit, alii quod negotiis quae pontifici placuerunt se
intermiscere abnuerint, alii ut ipsum pontificem communirent, et aliquando ut adversarios magis contererent.
Hoc certo mihi compertum et ex eorum confessione qui semper canonibus Romanae ecclesiae in religione se
conformarunt, postquam illud S. Gregorii quasi clavo trabali in conscientiis Christianorum defixum erat (qui illis
temporibus magis timidi erant ne offenderent quam studiosi ut discerent), sententiam iudicis quam iniustum
113

