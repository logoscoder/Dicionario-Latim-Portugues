in aedes suas apud Puddle-wharfe, accersit et Thoma Wintero adstante interrogavit quidnam ille suspicaretur de
eorum conatibus, cum iampridem tanta cum suspicione tam accurate illos observaret. Bates respondit se
suspicare illos aliquid magnum et periculi plenum, quicquid illud erat, machinari. Hinc iterum percunctati
quodnam esse opinaretur, respondit se opinari eos aliquid periculosum de aedibus Parlamentariis moliri, quia ad
domum in proximo conducendam ab illis missus erat. Tunc Batesium ad iusiurandum adegerunt ut rem celaret,
cum iurasset rem illi communicarunt, ipsos utique vim magnam pulveris fulminalis sub Parlamentariis aedibus
ad eas sufflandas velle supponere. Significarunt etiam Eucharistiam ad maiorem cautionem et rei occultationem
ipsi sumendam esse. Hinc Tesmundum Iesuitam ut peccata confiteretur accessit, et inter confitendum significat
rem admodum periculosam et maximi momenti quam Catesbeius et Thomas Winterus illi communicaverant
occultandam esse, seque vehementer subvereri an licitum esset, et itaque Iesuitam consuluit, remque totam
aperuit de Parlamentariis aedibus exsufflandis eo die quo rex, regina, princeps, praesules et proceres, iudices,
equites aurati, cives et burgenses ibi convenirent. Iesuita autem, qui ex coniuratis iam antea erat, persuasit licere,
et animum ad facinus firmavit, iussitque ut quod dominus eius ipsi significaverat quam maxime occultaret, quia
bono futurum erat. Adiunxit praeterea in occultatione nec periculum nec peccatum subesse. Iamque Iesuita
ipsum absolvit et Bates una cum domino suo Roberto Catesbeio et Thomas Wintero Eucharistiam sumpsit.
Rookwoodus praeterea, fide ad rem occultandam iureiurando praestita, cum audivisset a Catesbeio
machinationem illam ad regem et regnum exinguendum spectare, attonitus et stupore percussus dixit salva
conscientia tantum sanguis effundi non posse. Catesbeius respondit sibi ad veritatem esse persuasum, idque
solida authoritate (utique ex Iesuitarum superiore), sine aliqua conscientiae offensa fieri posse, etiam cum
multorum innocentum pernicie, potius quam machinatio successum non sortiretur. Itidem Hamondus Iesuita
proditores omnes in aedibus Roberti Winteri absolvit die Iovis proxime post proditionem detectam, cum iam
rebelles arma induissent. Hos, o rex magne, caveto. Regesque omnes caveant, ne huiusmodi consceleratis
faveant, foveant, aut conniveant.
[25] Consideratio secunda ad eos spectat, contra quos proditoria machinatio fuit suscepta, scilicet, 1. contra
regem, qui Dei Christus, imo cui Deo visum est suum ipsius nomen impertire. Dixi, dii estis, non essentialiter,
ita nec usurpative perinde ac Diabolus et Papa, sed potestative, utique cuius potestas in suis regnis a Deo
deducta. Contra dominum suum serenissimum et legitimum cuius ius ad Angliae diadema ante Normannorum
adventum repetatur, et si rex non esset iure haereditario, eximiis rarisque tum animi tum corporis dotibus regno
est dignissimus. Sinceram religionem, solidam pietatem, iustitiam, eruditionem supra omnes orbis Christiani
principes, acumen, iudicium, memoriam intueamur, et vere dicamus,
Solus praeteritis maior meliorque futuris.

16

