Protestantes interposuit cum primum in lucem prolata fuisset per illos principes, respublicas, et theologos qui
Catholici habiti, et quorum nonnulli in vestris kalendariis in Sanctorum numerum sunt relati. Ad quod
comprobandum in publicis regni actis diploma invenietis cuidam Waletono a rege Richardo Secundo concessum
ad perscrutanda singula navigia exportantia et importantia in portu civitatis Londini, et itidem ad excutiendos
illos qui bullas vel alia Papalia instrumenta deferebant.
[33] Eodem Richardo regnante, Guilielmus Bryan ex ordine equestri in arcem Londinensem contrusus erat ea
solummodo de caussa, quod bullam Papalem contra eos qui eius aedes depraedati fuerant comparavit (quamvis
ex iure Caesareo abundans cautela non noceat), et ipsas bullas praerogativae regiae praeiudicio fuisse
adiudicatum erat. His Stephanum de Malolacu adiungo, qui sub rege Edwardo Primo male mulctatus erat quod
bullam Papalem nec rege nec consiliariis consultis contra adversarium executioni mandaverat.

Rogers

Sherbrooke in ius erat vocatus quod bullas a Romano pontifice in contemptum regis et coronae exhaeredandae
periculum procurasset. Quae aequissima tunc temporis erat constructio de eiusmodi procedendi formulis. Rex
Edwardus Secundus, ut ex sacris regni scriniis constat, quosdam diplomate delegavit ad indaganda processus vel
sententias se inconsulto Roma in Angliam delata. Adhaec certum est quod Edwardo Tertio regnante omnes
portus ex regis mandato ad bullas intercipiendas fuerint observati. Commeatus sive fides publica archiepiscopo
Ravenati in Angliam advenienti ab Edwardo Tertio cum hac tamen cautione concessa erat, ut tantummodo
sanctas Papae exhortationes enuntiaret, brevia autem nec emitteret nec sententias ferret in coronae et regni
praeiudicium. Minime licuit illis temporibus quascunque literas vel a pontifice Romano vel quovis extero
principe in Angliam perferre nisi cancellarius vel v portuum praefecto prius consulto, quod ut mihi videtur, haud
magnam intercessisse confidentiam innuit, tunc etiam cum maxima inter eos intercessit necessitudo. Rex
Edwardus III nobilibus quibusdam qui de pace cum Gallis coram Papa tractaturi erant praescripsit ut magna cum
cautione agerent, non tanquam coram iudice, coram privata persona, et non in figura iudicii, sed amicabiliter.
Cum Scoti omnes lites inter haec regna Papae conscientiae et arbitrio permitti expeterent, proceres Angliae
assensum praebere omnino abnuerunt, quamvis rex ipse pro innata facilitate eo propenderet, quia asseruerunt
reges Angliae super iuribus suis coram aliquo iudice vel ecclesiastico vel seculari nec responderunt, nec
respondere debeant. Ut summatim dicam, hi suspitionum igniculi inter ecclesiam Romanam et maiores nostros
superioribus saeculis adeo erant accensi, quamvis illi nec Lutherani nec Hugonotti (ita in hoc religionis discidio
vocitantur), sed ad Romanam institutionem Catholici, ut a regni prudentibus sancitum fuerit quod papalis
collector quamprimum in Angliam appulerit conceptis verbis iuraret fidem erga Angliae coronam se
praestiturum, nihil in regis praeiudicium vel legum immutationem moliturum, nullum papale decretum ad regiam
praerogativam infirmandam executioni mandaturum, nulla praecepta vel literas a Papa priusquam a regio
consilio examinarentur et approbarentur traditurum, nihil ex Anglia nisi impetrata prius a rege venia ad Papam
87

