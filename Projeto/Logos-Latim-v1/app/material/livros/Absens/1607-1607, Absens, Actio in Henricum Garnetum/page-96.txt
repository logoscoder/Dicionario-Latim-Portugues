ratio manendi in vocatione

sine impatientia et contentione, obedientiam nostram ex obligatione illa qua

euangelium nos invenit et Deus eligit eximere. Cum iniuriae inferantur, ad remedia ex iure servi Dei semper
confugerunt, et quamvis non poterat esse princeps deterior, vel potius monstrum immanius quam qui imperii
fastigium et Caesaris locum tenuit dum Paulus viveret, Paulus tamen appellavit Caesarem,

et appellatione

quidem illico admissa Romam missus erat ut cum eo ex lege ageretur. Nathan prophetae Davidem ob peccata
redarguere licuit, quamvis ex solio non deturbaverit. Servator noster cum Herodem in subdola et veteratoria
sanctorum Dei circumventione depingeret, apposite vulpem appellavit, e cavea tamen illum extrudere nunquam
cogitavit. Et licet etiam Ioannis Baptistae muneri convenerit, et pastoris sacrosanctae ecclesiae interfuerit
tetrarcham monere et antea denuntiare non licere fratris uxorem habere, subditos attamen eius obsequio et fide
quae praestare debeant solvere nec voluit nec ausus erat. Polycarpus Sancti Ioannis discipulus, ut author est
Eusebius, etiam in caussis quae cum periculo salutis aternae coniunctae erant, ut in idolatria et similibus, nihil
relaxavit vel dispensavit. Christiani in primo ecclesiae diluculo, ut habet Tertullianus, nec Albiniani nec
Nigriniani erant: hoc est, nulla factione pro partium ducibus abducti, vel affectu pro temporum ratione
contaminati, sed imperatoris sui observantissimi quomodo licuit et ipsi expedierit. At quousque? Eo usque certe
ut principem tanquam hominem a Deo secundum et solo Deo minorem honore afficerent, et non (cum aliis)
divino numini adaequarent.
[50] Probi et ingenui taciti extimescent et toto corpore horrescent tantis et tam funestis bellorum clangoribus
auditis, cum legerint quam submissa obedientia et humilitate beatus ille pater Athanasius, cuius humeris mater
nostra ecclesia asperrimo persecutionis turbine innixa se reposuit, et falsis suspicionibus et iniustis
aspersionibus, quasi Constantium imperatorum Arianismo laborantem convitiis incesserat, se vendicavit.
Obsequiosa hac eius observantia illo spiritus sancti omino erat fundata, ut non maledicamus regi in nostrae
conscientiae secreto, nec ex intimo animi recessu male imprecemur. Beatus Hilarius noluit sibi modum
praescribere, sed mali imperatoris arbitrio reliquit quomodo et quatenus eum loqui iubeat. Beatus Ambrosius
lachrymas et preces unica esse sacerdotum arma cognoscit, orare, ingemiscere, et lachrymare inquit possum,
nec alia mihi resistendi ratio. Itaque beatus Hieronymus ad Heliodorum, rex imperat hominibus velint nolint,
episcopus tantum volentibus, ille terrore subiecit, hic servituti donatur.
[51] Quaestioni illi a Donato ex factione et fastu propositae, quid imperatori cum ecclesia? Optatus pater ille
eruditus eodem quasi accentu et tenore quo Tertullianus (cuius modo memini) respondet. Quod (cum imperator
solo Deo sit minor) Donatus in evehendo se supra imperatorem (ut Antichristus ex insolentia se supra Deum
efferet) iam hominum excessit metas. Patientia et pietas triginta pontificum Romanorum qui sua serie in prima
ecclesiae plantatione vitam sub carnificis manu ad conscientiae syngrapham innocentiae sanguine consignandam
profuderunt, successores tam exemplo quam primatus iure succedere et subsequi doceant. Quamvis Liberius
96

