magnus in eandem sententiam observat quod prosperum scelus virtus vocatur. Cui alter concinit, ille crucem
sceleris pretium tulit, hic diadema. In hac tamen caussa Deo favente contra cecidit. Principes enim tam bellorum
quam vos pacis pertaesi, tam studiosi sanguini parcendi quam vos effundendi, et magis suae prudentiae
fundamentis innixi quam vestrae perturbationis turbine abrepti, Mercurium vestrum secundum re infecta
demiserunt, tantumque aberat ut pecuniam aut supplementum procuraret, ut lubentes ex illo nuntio intelligerent
nonnullos Catholicae religionis professores alias rationes in quibus ingenia et meditationes exercerent quam in
rosario repetendo habent. Quod prius sine tam perspicuo argumento, aut non omnino aut aegre sane credidissent.
[152] Coniurati probabiliorem rationem inire non poterant ut male sanos et incendarios in scelus quod
conceperant pellicerent quam in aures Catholicorum imperitorum et male consultorum insusurrando maiestatem
regiam in promissum tolerandi in caussa conscientiae nonnullis ipsorum prius factum violasse. Aures enim
prurientes quae rumusculos aucupantur, et animi qui publicos canores in privatum damnum et praeiudicium
trahunt (convertendo plerunque in venenum quae benevole in nutrimentum apparantur), quod primo divulgatur
avide arripiunt. Ad hoc autem periculum praevertendum Deus (quo omnia in bonum disponendo tempora et
eventus operatur) effecit, ut priusquam hoc venenum intimas hominum cogitationes penetraret, Watsonus
sacerdos mihi (quem regia maiestas ad ipsum in carcere Wintoniensi miserat ut scelerati huius rumusculi
authorem indagarem) ingenue confessus est uno et altero die ante mortem, quo tempore (ut ius civile praesumit)
nemo mentitur, se nunquam potuisse vel tantillum solatii in toleranda Catholicorum conscientia a regia maiestate
accipere, quomodocunque iniuste perhibuerunt illum eius rumoris fuisse authorem, simulque addidit quam
invitus fuerat regis responsum ipsis regis verbis et obstructionibus Catholicis impertire, ne illi animo fracti in
desperationem acti aliunde subsidia quaerere adigerentur, quod aliqui fecerunt, ut ex hac machinatione iam
constat clarissime.
[153] Propterea nonnulli sunt pontificii hodie in Anglia qui, si opus esset, et possent et vellent asservare
Percium post reditum ex Scotia ante et post Elizabethae reginae obitum idem retulisse et admonuisse, ne quis
spem quantulamcunque tolerationis inde conciperet, sed sibi quam possit optime quisque consuleret,
quandoquidem contra quamcunque conscientiae tolerationem regis animum immotum et obfirmatum
deprehenderat. His ingenuis confessionibus multi exclusi erant quominus hoc promissum divulgatum vel in
exceptionis obtentum vel coniurationis larvam urgere poterant.
[154] Machinationis huius fundamentum positum erat in auriculari confessione, ut sub sera et sigillo
tutissimo, sub qua arcanum tanti momenti recondere homines auderent. Quis enim speraret expiscari posse a
confitente aut a confessore aliqua aeternae salutis habita ratione (prater ecclesiasticam censuram), id quod in
vitae periculum hominem devocet? Sed, uti Iordane converso retrorsum pessimi fuerunt submersi, ex verbis
inter Greenwellum et Bates Catresbeii famulum ultro citroque in confessione habitis, ex horrore conscientiae
139

