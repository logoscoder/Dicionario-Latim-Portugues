suae contra scelus tam execrandum, percommode accidit ut illud diluceret quod aditum aperuit ad pervidenda
quae regii consiliarii tantopere indagarunt. Existimare quis poterit Deum ipsum exosum esse sacerdotis
perfidiam (qui sub clavium praetextu abusus sua ipsius persona et potestate non puduit coniurationem tanto
perniciosiorem quanto maiori pietatis obtentu obvelatam machinari) tum caussae, tum ministro signum
indignationis suae inussisse?

Aegroti etenim saepenumero decipiuntur iudicando ex gustu qualitatem

medicamentorum simplicium et compositorum decepto sensu cum iudicio, et corruptis organis.
[155] Satis superque liquet ut hoc propositum secreto tanquam mysterium teneretur (donec progressu
maturitatem optatam consequeretur), sigillum sacramenti communionis huic cruento pacto affixum esse, quasi
tam impiae conscientiae obligationes apud Deum in deposito reliquendae contra suae ipsius legis regulam, quae
versatur tantummodo in bonae fidei iudiciis. Nos autem minime praeterit quam deploratos effectus sacramentum
indigne manducatum, et Servatoris nostri vexillum contra ipsum praefidenter in procinctu explicatum, in animis
labi peccati spontanei et praemeditati pollutis produxerunt. Infaustum huius confoederationis successum
nequaquam demirabimur cum reminiscamur primum effectum Iudae post offam acceptam fuisse domini sui
proditionem, et proximum, suum ipsius suspendium, ut creparet medius et effunderentur eius viscera.
[156] Consilium horum consceleratorum in fide contemptis iurisiurandi verbis invicem obstringenda
(quanquam demens est qui fidem praestat errori) enatum fuit ex mutui inter ipsos amoris et firmae constantiae
diffidentia, reputantes seipsos tam securos hoc pacto consignato quam Seleucus se certum existimaverit in
phantasia civitatis quam aere super captum humanum construere meditabatur. Experientia tamen docet manus
Madian contra seipsos pugnasse, voces apud Babel suos ipsorum conatus omnino confuse conturbasse, et hi
perditissimi, ut Cadmi milites (quod ex ipsorum confessionibus liquet) mutuis conciderunt vulneribus. Ratio
suffodiendi et cuniculos agendi in firmissimos Parlamentarii consistorii muros maioris sane et longioris erat
laboris, securior tamen et secretior quam illa altera per cryptam, si modo suffossores strenue operi primum
suscepto incubuissent. Ad quod malum fere ineluctabile praevertendum, crypta cum iam eorum opus maxime
serveret, ipsis quasi divinitus fuit non solum aperta, sed fere non sine miraculo ipsis a fideli regis famulo in
manus tradita, cuius provida cura nullo modo ita falli poterat sine quadam coelesti et superna gratia, quae pedes
ipsorum captavit eodemque laqueo irretuit quem aliis innocentissimis tetenderunt. Tam blande sibiipsis et
consiliis suis applauserunt facilitate efficiendi ex hac crypta inexpectato ipsis aperta, quasi Deus voluerit ut illis
perinde ac Iacob venanti occurreret quod volebant. Contra vero nos cum gaudio et solatio observemus quod,
licit illi serio cum Esau luctuosum illum diem expectarent quo Isaaci interitus viam ad atrocissimam et
sanguinolentam vindictam sterneret, ut sorices tamen suo indicio perierunt.
[157] Eorum bilis ita excanduit ut in saxa, etiam in parietes et domum Parlamentariam saevirent tanquam
caussam instrumentalem quae asperiores leges quadraginta totis annis contra illam religionem protulerit, quam
140

