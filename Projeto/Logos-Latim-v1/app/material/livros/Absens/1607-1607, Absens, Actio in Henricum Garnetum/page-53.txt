sacrificuli sacerdotes hoc tempore in Anglia delitescunt. In Israele diebus Achab totidem fuere. Quis (inquit
Deus) decipiet Achab ut descendat et cadat?

Spiritus mendax in ore 400 prophetarum hoc suscepit, hoc

perfecit. Instabit eorum ruina cum primum spiritus mendax sacerdotes occupaverat (secundum Micheae
visionem), sicut nunc possedit Iesuitas. 2. Imitatio boni prototypum perquam aegre et difficulter exprimit. Mali
vero imitatio exemplar superat. Hoc vero facinus tale est ut tot saeculis iam anteactis, imo et futuris, non
invenerit exemplum proinde ipsorum dies numerantur.
[45] 7. Multos hoc facinus nunc vitio vertere, qui tamen peractum laudaturi essent. Aiunt enim hoc esse e
numero eorum quae non laudantur nisi peracta.
[46] 8. Ipsos ipsorumque asseclas falsos rumores disseminare, regem scilicet de toleranda religione fidem
datam violasse, quam divini cultus confusionem priusquam regno suo ille tolerare velit; liberos, imperium,
vitam, omnia libentissime amitteret. Imo vel inde facile perspiciant spei nihil hac de re superesse, quod
serenissima maiestas regiam sobolem in vera religione veroque Dei cultu educandum sedulo curet.
[47] Denique mirandam Dei providentiam observare debemus in stupenda detectione, istum Iesuitarum
superiorem huiusce coniurationis conscium esse, idque duplici ratione.
[48] Primo, quoad celandi rationem, cum solo Catesby homine laico consilia sua impertiit.
[49] Secundo, utrique, ut occulte rem peragerent, constanterque perseverarent firmissimo iuramento obstrincti
tenebantur.
[50] Tertio, iurati sacramentum corporis Christi sumpserunt.
[51] Quarto, permissi edocti erant a Iesuitis fidem datam animarum salutem etc. aequivocatione eludere. Quo
igitur pacto facinus illud dilucere poterat?
[52] Quinto, adeo secreto et latenter egerunt ut humani ingenii adminiculo investigari non potuerint, atque
ideo animadvertendum est quomodo divina providentia effectum sit ut coniuratio illa diu abhinc excogitata
frustraretur, dum saepe et inexpectato Parlamentum differebatur. Incepit enim Parlamentum die Martii XIX anno
primo serenissimi regis Iacobi, atque ad VII usque diem Iulii subsequentis continuatum est, ante quod tempus
coniuratores isti parati esse nullo modo poterant. Ab illo die ad Februarii septimum prorogatum est, in quod
tempus suffodere non valebant, neque enim in illo loco quoniam pro unione delegati prope locum illum
convenirent. Accedebat ipsius muri crassities non facile penetranda. Qua de caussa ante septimum Februarii
omnia in promptu haberi non possent. Die vero septimo Februarii usque ad Octobris quintum Parlamentum
prorogatum est. Postea cum hac non successerint, cuniculos agere cessantes aliam excogitarunt viam, nempe a
cuniculis in cryptam se contulerunt. O beatam operis tam nefarii mutationem! At illi fatales cunicularii nondum
detecti sunt, et tamen omnia ad manum adsunt paratissima. Semel iterum praerogatur, atque ita sane Deus
disposuit cor regis (ne tantillum quidem hac de re suspicantis) ut prorogationem Parlamenti iteraret. Intellectum
53

