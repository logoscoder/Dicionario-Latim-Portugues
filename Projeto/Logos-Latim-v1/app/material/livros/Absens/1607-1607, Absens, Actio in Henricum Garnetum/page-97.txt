eiusdem ordinis pastor iniuste ab ecclesia sua exclusus et relegatus erat, nunquam ius suum cruento gladio, sed
potius aurea illa obedientiae et patientiae regula quam servator noster discipulis sub sigillo, et illi ecclesiae in
deposito reliquerunt, persequutus est. Symancha et qui eius farinae fortasse hic occurrant, ecclesiam tunc
temporis infirmitatis fasciis involutam vagiisse, falcem tunc temporis ad noxias et spinosas herbas eruncandas
minus fuisse acutam, fidelesque eousque authoritatis nondum provectos fuisse ut munus officii sui exequi
valerent. Sin autem obedientiae constantia pro humani arbitrii electione circumscripta fuisset, et obsequii latitudo
bonis illis temporibus adeo fuisset extensa, cum episcopi in divinam solum gratiam et non ipsorum
praerogativam animos intenderent, proculdubio ecclesiae Christi magnus eorum martyrum et confessorum
numerus defuisset, qui hodie in Romano calendario iure optimo locum habent. Qui tam late expatiantur,
existiment et palam edicant cum illis visum fuerit laicos subditos itidem non diutius fide et obsequio teneri quam
se viribus ad resistendum impiis magistratibus impares senserint, et ita leges regni et cuiuscunque ordinis
subditos, qui privatim ad legum praescriptum vivere tenentur, confusione quadam involant. Tertullianus egregie
hoc paradoxon tam falsitatis quam levitatis coarguit, piorum Christianorum suo tempore (quod cum primis erat)
viribus et potentia demonstratis, si modo illi virium periculum facerent, cum omnia loca publica, tribunalia,
castra, et praesidia eius professionis viris complerentur.
[52] Legiones quae sub infidelibus principibus meruerunt et foelicissime rex maxime gesserunt minori pretio
meliori in loco res suas collocassent, si suae ipsorum conscientiae se legibus opponendo satisfacere potuissent.
i pii Christiani qui sub Constantio Ariano vixerunt deficiendo ad Constantem et Gratianum qui orthodoxi erant,
suo otio consulere voluissent, eorum defectio dominis suis terrorem incussisset, quibus humilitas antea inprimis
usui erat.
[53] Si quis hodie, inquit Chrysostomus, plus sibi arrogabit quam subditis sub infidelibus iam antea
principibus permissum fuerat, quod maiora sibi concredita esse dixerint, edocendi sunt non nunc honoris sui
tempus esse, cum sint tanquam peregrini in hoc mundo, sed in alia specie splendidiores et magis gloriosi
elucebunt quando Christus apparuerit et tunc cum Christo comparebunt in gloria. Quanquam Gregorius Magnus
se in Italia tantum viribus valuisse fatetur, ut nec ducem nec comitem in Italia reliquisset, si vires suas illorum
furori fidenter opposuisset, cum tamen Theodolindam reginam per subdolum aliquem serpentem a synceritate
professionis suae seductam, et exitiose a Deo ad Belial, a pietate in haeresim abductam inveniret, non asperius
cum illa egit quam animo paterno et submissa oratione admonendo ut opportune caveret ne plurimarum virtutum
azymum, qui agni coena dignus, falsitatis et impietatis fermento illorum infidelium doctorum qui sua credulitate
abusi corrumperet.
[54] Chrysostomo minime difficile erat (pro ea quae pollebat apud gregem suum gratia, non tantum ad aras,
verum ultra aras si eius patientia suorum cupiditati par fuisset) impiae principi Eudoxiae negotium facessisse,
97

