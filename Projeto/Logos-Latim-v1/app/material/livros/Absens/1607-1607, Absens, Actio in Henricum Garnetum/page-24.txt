coelo dignus, aut terra dignandus, atque ut omnes eum oculis intuerentur, animo aversarentur. Tum de patibulo
vivus adhuc membrisque integris demittendus, ipsoque vidente genitalia excinderentur, ut qui indigne prognatus
prolem post se parenti similem relinquere indignus esset. Ad haec evellerentur palam et in flammam
coniicerentur viscera illa quae tantum nefas aut excogitare aut recondere ausa sunt, Capite denique truncaretur,
qui rempublicam detruncaturus erat. Ad extremum securi corpus in quatuor partes dissecandum, quae figendae
sunt in altiori aliquo et conspicuo loco avibus depascendae, hominibus execrandae. Atque haec praemia sunt
quae sibi suisque proditores referunt, quorum corda saevissima pertinacia occalluerunt. Reipublicae enim salus
saepenumero vel ab ipso corde corruptum sanguinem evacuari postulat. Vere tamen dicitur, poenitentia vera
nunquam sera, sed paenitentia sera rara vera. Quam tamen concedat illis oro misericoridiarum pater, ut si
minus tanti maleficii magnitudo, saltem conscientiae anxietas ad veram piamque totius facinoris confessionem,
tum propter animarum suarum, tum regis reique publicae salutem adigat atque impellat. Qui vero ex eorum
numero nondum deprehensi sunt, Deum comprecor ut aut convertantur ne pereant, aut confundantur ne
noceant.
[52] Posthaec singulae eorum examinationes, et ea quae ab illis tum confessa erant suisque nominibus
subscripta iubente regio attornato iterum ostensa erant, atque ab illis recognita et pro veris habita, in quibus
unusquisque proditionem confessus erat. Postulabat itaque regius ille attornatus, quamvis abunde satis esset
iustitiae, audire ipsos de se confitentes reos, quo tamen plenius auditoribus satisfieret, memoriaque tantae
proditionis audientium animis altius infigeretur, ut ipsorum confessiones, non vi espressae, sed sponte ac
voluntate factae, alta distinctaque voce legerentur. Ex his inter reliqua constabat Batesium et a se satis paratum
ad hanc subterraneam provinciam suscipiendam, et a Iesuitis fuisse confirmatum. Illud quoque palam fuit
Iesuitam Hammondum, postquam eos non modo deliberasse, sed de totius regni excidio statuisse resciverit, post
ipsam etiam proditionem detectam a peccato illos absoluisse. Atque haec ab eo gesta die 7. Novembris. Hic
etiam ab attornato regio eorum mentio est facta, quae a seminariis Watsono et Clerico de Iesuitarum
conspiratione tum incepta, nunc etiam percepta dicebantur. 1. Nihil aliud velle crebras et fere assiduas in
Hispaniam missiones, quam exterorum copias in Angliam pertrahere.
[53] 2. Idem loqui pecuniarum vim magnam ab illis congestam ad domesticum militem conscribendum.
[54] 3. Iesuiticam turbam saepe cum Catholicis egisse ne principem, vel cum primo in regnum veniret vel
postea constituto imperio, pro suo rege haberent, praesertim cum nulli haeritico principi (talem enim regem esse
asservere) obsequium ullum esse a Catholicis praestandum, atque ut neminem nisi Catholicum sub poena
excommunicationis pro rege agnoscerent.

24

