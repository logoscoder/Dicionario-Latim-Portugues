nominum, nequaquam boni nominis; a Deo et meliore natura dotibus ornatum multis, modo divina accessisset
gratia; quae cum abesset, tanto nequior quanto erat caetera ornatior.
[4] Istum porro Garnetum (regia maiestate habendo Westmonasterii Parlamento diem dicente Martii 19. anno
regni sui primo idemque varia prorogatione usque ad Octobris tertium continuante), una cum Catesbeio, qui in
aperto dudum perduellone occisus est, et Oswaldo quodam Tesmond Iesuita, alias Oswaldo Greenwell, tanquam
perfidum serenissimi ac potentissimi Iacobi regis nostri proditorem, Iunii superioris 9 coniurasse atque consilium
iniisse:
[5] regem de solio detrudendi, regno penitus exuendi;
[6] interficiendi tum ipsum regem, tum Henricum principem nobilissimum, filium ipsius natu maximum,
regem et principem, patrem et filium eiusmodi quorum sane virtutes omnem laudem supergressas, silendo potius
admirari quam dicendo explicare possimus;
[7] conflandi atque concitandi per universum regnum seditionem et caedes perpetrandi;
[8] verum Dei cultum obolendi, cunctamque regni administrationem evertendi;
[9] funditusque universam rempublicam subvertendi.
[10] Quo autem modo exequenda essent atrocissima haec consilia (dixit ille) horreo dicere. Dicere quidem
horrebant labia, verum exultabat cor intus, Deumque liberatorem praepotentem praedicabat.
[11] Facinus adeo inhumanum, adeo barbarum, nefandum atque immane, ut illi par aut simile quidquam
neque lectione unquam neque auditione acceptum, neque fictum neque pictum fuerit, imo neque homini cuipam
nequissimo unquam in mentem venerit, ne per somnium quidem.
[12] Atque hoc non posse se dixit non commemorare pium illud scitum regis pientissimi, quod et aureis
characteribus insculpi subditorum cordibus optabat, Quanta magis diabolica machinatio illa, tanto haec
conservatio divinior. Habuerant iste Garnet, Catesby, et Tesmond privata inter se comitia, in queis actum est de
his

insidiis

struendis,

atque

ita

tandem

perfidiosissime

ac

sceleratissime

inter

ipsos

convenit.

[13] Ut idem Garnet, Catesby, Winter, Fawkes, compluresque alii coniuratores, perduellionis dudum postulati,
fulminali pulvere sufflarent (uti loquuntur) et sublimes discerperent regem, principem, praesules et proceres,
regni iudices, equites, cives, municipes, aliosque subditos, servosque regios, qui ad regni comitia maxima tum
frequentia confluxerant, ut, inquam, uno quasi ictu, sivi spiritu potius, eos ad unum omnes perfide ac diabolice
frustratim discerperent, nulla prorsus maiestatis, dignitatis, gradus, aetatis, aut loci habita ratione.
[14] Atque in eum finem, fulminalis sive pyrii pulveris ingentem vim congesserant iidem isti coniurationes, et
subter aedibus ipsis Parlamentariis absconderant.
35

