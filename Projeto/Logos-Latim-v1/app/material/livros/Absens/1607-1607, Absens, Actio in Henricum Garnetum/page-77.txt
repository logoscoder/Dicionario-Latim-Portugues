nefarium inceptum huius clamantis peccati (quod vere est poenitentis) perducaris, vel saltem ex nigrantibus
indurationis vorticibus eousque extraharis, ut cum Petri Lombardi matre te non posse dolere vere indoleas
[4] Temporis angustiae, actionis prolixitas, auditorum lassitudo et esse possunt, et sane sunt magna
avocamenta ab eiusmodi oratione habenda quae tempus requirit, quamque consultius esset non inchoare quam
non perorare. Veruntamen cum lex et prophetae in causa quae nunc agitur, ut fundamenta substernuntur ad reges
abdicandos et subditos ab obsequio quod legitimis principibus iure divino et humano debent absolvendos, eo
officii ratione adigor, ut ab attentis his auditoribus tantum temporis nunc mutuo accipiam, quantum illico
reipublicae bono rependatur. Aliter enim vae mihi, ut propheta minatur, quia tacui, quanquam cum alio tamen
eiusdem ordinis concludam, etsiam si ego tacuero clamabunt lapides.
[5] Primum autem per me et tibi et universo terrarum orbi innotescat te non hodie pro aliqua conscientiae tuae
caussa pro tribunali sisti, ut nonnulli forsitan ex odio vel animi perversitate divulgent, ut magis spetiosum
professioni vestrae superinducant colorem. Cum ex quo in consiliariorum regiorum consesssum primum sisteres,
ne irrogatus quidem fueris in quae loca te receperis, aut quibus amicis, adiutoribus, aut rationibus in munere tuo
fungendo usus fueris priusquam consilium de pulvere fulminali (quod a religione alienissimum, cum furore et
immanitate coniunctissimum) e nefaria incendiariorum colluvie initum. Quamvis te minime latere potest quid
parlamentaria authoritas decreverat, et quod nonnulli e vestra societate extremo supplicio affecti, eo quod
iurisdicitonem quandam exercere ausi fuerint, quam nec respublica admittere, nec obsequii ratio approbare
poterit. Ego aliquid amplius et ad regis clementiam adaugendam et vestram ingratitudinem iustius suggillandum
superaddam. Nullum vobis vitae periculum ex bullis illis pontificiis comparatum esse, quibus regina regnante
nec alius erat (ut ex confessione liquet) nec esse poterat scopus, quam ad certissimum ius regis praecludendum,
quandocunque bacca matura ex arbore deflueret, et sol declivior cuius radii nunc erant obfusciores et dilutiores,
necessario in nostro firmamente occasum erat subiturus.
[6] Gratuita illa criminum gratia a rege tunc facta (quae ut tempora ferebant melius inquirendum postularent
priusquam sine impedimento viam invenissent), a te et aliis spiritulariter tibi coniuratis, multis inveteratis et
purulentis huius generis ulceribus fuit adhibita. Ex hac criminum gratia tu, Garnete, (si non iam inde in peiora
fuisses prolapsus), rectus in curia sisteris, in qua quamvis minime me decet de dimensionibus et proportionibus
regiae gratiae accuratius dissere, te tamen increpare possim quod tam malam gratiam pro tanto beneficio
reposueris, et adversam in hoc regis fortunam dolentius deplorare, qui perinde ac aquila clementiae suae pennis
propemodum ad mortem sauciandus erat. Hae non sunt verae rationes, nec caussae cur hic pro tribunali sisteris,
sed fraus tua in fovendo, malignitas tuo in promovendo, impietas tua in confirmando scelere ante hac tempora
inaudito, nec quidam cogitato, in vitam regis benignissimi omnium qui citra vel ultra Trentam sceptra gesserunt,

77

