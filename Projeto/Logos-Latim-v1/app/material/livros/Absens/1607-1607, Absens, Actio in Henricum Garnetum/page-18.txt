esse regem inclementius atque asperius cum illis acturum, et id ipsum proditores isti iam, ut praecipuam causam
simulant, cum reipsa insidias regi struxissent antequam ipsum in Anglia vel conspexissent. Nec quicquam dein,
summa licet erga illos lenitate usus est, a nefandis ausis et conatibus destiterunt. Quodque proxime in istac
illorum accusatione memorandum occurrit, comitiorum tempus ad horrendam illorum proditionem exequendam
elegerunt, cum (Angliae flore ad Dei gloriam et ecclesiae atque reipublicae emolumentum in unum congregato)
universum statum uno quasi ictu, non vulnerare, sed enecare et funditus evertere possent. Adeo istis impunitas
continuum affectum peccandi tribuit. Lenitas etiam impunitatis spem semel enixa non solum insolentiam sed
peccandi licentiam produxit, et poenitentiae quasi callum obduxit.
[27] Quarto ipsum locum, viz. sacrum senatum conciliumque considerare debemus. Cur autem eo
potissimum in loco? Clamitant scilicet iniquas ibidem leges contra Catholicos latas fuisse. Illum igitur locum ad
vindictam iustitiamque exercendam omnium aptissimum. Quo iure vero rem prosequi cogitarunt? Fulminalis
pulveris iure, Erebi iudicibus dignissimo. Leges autem quas iniquas esse calumniantur, illas omnium fuisse
moderatissimas et aequissimas dilucide paucisque expediam. Omnes Papistae a primo Elizabethae ad
undecimum annum minime hac in re scrupulosi ecclesias et preces adierunt. Ipse et Cornwallisium

et

Bedingfieldium et alios in ecclesiis vidi, adeo ut per decennium sine conscientiae stimulis nobiscum in precibus
se coniunxerint. Cum vero fulmen illud Pii Quinti missum erat, et bulla eius divulgata in qua regina execrata
regalique solio detrusa, eiusque subditi ab obsequio et iuramento absoluti, imo diris devoti si morem illi gererent,
templa tum protinus omnes reliquerunt, et nobiscum in rebus divinis communicare abnuerunt. Non est religionis
gratia quod templum adire recusant, sed ut summam Papae potentiam agnoscant, et ut iudicium suum de iure
principis quoad regalem potentiam et primatum apertius declarent. Secundo post anno, viz. anno 13. Elizabethae
lex contra bullarum inductionem sancita est. Anno 18. Maynius venit ad seditionem commovendam, anno etiam
20. Campian primus Iesuita ad partes hic in Anglia

in prioris bullae executionem missus est. Libelli

proditionibus referti postea conscribuntur. Anno 22. Elizabethae, post tot annorum tolerationem, leges contra
recusantes et seditiosos libellos institutae fuere. Poena vero et mulcta illis imposita qui publicis precibus adesse
recusarent non fuit vitae aut membri, aut totius status iactura, verum pecuniaria tantum mulcta, poenaque eo
usque inflicta donec se ipsos submitterent et reformarent, templa (ut prius per decennium ante bullam)
frequentarent. Postea tamen Iesuitarum et Romanorum sacrificulorum turba huc confluxit, qui venenum hoc in
subditorum pectora infudentes, quod virtute prioris bullae Pii Quinti regina excommunicata et regno privata
esset, subditi ab omni illi debita obedientia liberati, summopere conantes illos ab officio et obsequio abducere,
Romanaeque ecclesiae reconciliare. Anno 27. Elizabethae lex lata est, quod si quis Anglus natus reginae
subditus, et postea factus Romanus sacrificulus in regna et imperia eius veniret, et fidelium quenquam
subditorum perfidiosis impiisque consiliis inficeret, laesae maiestatis crimine teneretur. Ita tamen lex constituta
18

