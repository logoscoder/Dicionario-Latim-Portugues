solium circundatur magis profuerunt, quod tertium Bullum, scilicet Bullum illum carnificem ad profligatissimam
illam conspirationem funditus e medio tollendam evocaverint.
[149] Henrico Sexto regnante Humfredus dux Glocestriae Bullas quasdam Roma emissas quae regiae
dignitati fraudi erant, re nulli communicata, in ignem proiecit. Elizabetha foelicissimae memoriae regina Bullam
illam quae Feltonus episcopi Londinensis valvis affixerat, quia ad coronae suae dignitatem immenuendam et
transferendam spectavit, non mitius except, sed eodem fato statim sustulit. Et Garnetus Bullas suas non minus
igne dignas iudicavit, quod invalidae erant ad ea perficienda quae qui procurarunt optaverant et expectaverant.
Hae Bullae, Garnete, quasi tauri erant cornupetae, quos authoritas includi iusset ne damnum inferrent. Tu autem,
legum authoritate proculcata, expatiari alicubi permisisti ubi expressa sui vestigia reliquerunt. Si quis inficiatur,
Catesbeius, qui tibi auditor idoneus et amicus intimus, te in conscientiae tuae foro accusabit, qui ex illis Bullis
perniciosum hoc argumentum contexuit quod, si licuerit legitimum haeredem religionis nomine in regnum non
admittere, licuit etiam admissum submovere et eiicere. Spiritus sancti prudentia sanxit quod bos lapidibus
obruetur si occidetur dominus, quanquam nos omnia legum authoritati et regiae maiestatis arbitrio relinquimus.
Sed quicquid accidat, agnoscendum minimam subesse rationem ut quis efflagitet Bullas hic transmitti, cum
neque accessus eorum sit gratus, neque successus faustus aut fortunatus. Hoc maxime demiror dum hos
admirandos eventus mecum animo retracto quod Bullae illae quae in praedio Whitewebs in cineres erint redactae
hodie sunt producti, ut in praetorio Londinensi quasi tauri exagitentur.
[150] In primo regis aditu in hoc foelicissimum regnum tanta cum securitate et facilitate ac si Londino
Greenwichum, aut a Ghreenwicho ad regiam Hamptonum iter recepto more institueret, expeditissima ratio inter
turbandi publicum applausum (qui nostrum Solomonem pacificum festa laetitia et inaudita benevolentia ubique
excepit), coniuratis visum est ut invadendi consilium in exteris regionibus sopitum nuntio emisso excitaretur.
Verum licet hanc petitionem Veneris commendasset epistola Marti, surdas invenisset aures, cum divinum numen
principum animos ad eiusmodi pacem untrinque praeparisset, quae nec clandestinas simulationi machinationes
nec apertas executiones admitteret. Hoc non erat ex divina methodo eligere infirma ut confundat fortia, imo
potius ex spiritu suggestionis Achitophelis abuti fortibus ut confunderentur omnia. Deo autem optimo maximo
cedat gloria, leo vivit ex cuius ore liquentes favi vobis extrahendi erant priusquam aenigma vestrum aut gratiam
aut successum sortiretur, quem inter nostros coniuratos Philistinos tantopere expetitis. Adeo ut spem vestram
universam in turbis et tumultis repositam (ut inquit propheta) habeatis in loco silentii et spei illius quae vobis
fuissit quasi anchora sacra.
[151] Vobis consilium erat in principum animos irrependo malitiae vestrae stimulis benevolentiam excitare,
quia saepenumero fit ut exhalationes in supremam aeris regionem attractae radiis solaribus ibidem accendantur et
igneo effectu reverberentur. Verumenimvero, multi committunt eadem diverso crimine fato, et philosophus
138

