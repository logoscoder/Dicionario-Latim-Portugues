[163] Primarius aliquis in hac tragoedia actor, cuius mens ad misericordiam prae caeteris magis revocata
videbatur, statuit admonere virum quendam nobilissimum (cui pro spectata erga regem fide confidere non
audebat, literula subobscura quae potius aenigmatis Oedipaei quam consilii amici instar) ut a loco constitutio
tempore praefixo abesset. Obscura illa scribendi formula et occulta literulam illam tradendi ratio, cum nullae
uspiam nubes se glomerare visae, plures induxisset potius neglexisse quam in tam caecis tenebris vel tantillum
detectionis lumen apprehendisse. Vir autem ille vere nobilissimus et modeste prudens, gnarus homines in
maximis regni negotiis diu multum versatos rectius et hominum ingenia internoscere et difficiles nodos explicare
posse, literulam illam quibusdam a sanctioribus consiliis communicavit, et illi regi, qui eo vera divinationis
spiritu qui a Deo (ut est in Proverbiis sacris) regis labiis infunditur,

nunquam destitit in scopum huius

admonitionis penetrare, singulis circumstantiis accurate perpensis, donec cadi illi pulvere fulminali completi in
lucem erant producti, et cacodaemones illi ex sua caverna expulsi, materialia illa sua opportunate, et suffossores
illi omni facultate fulminalia illa opera efficiendi omnino fuisse exclusi.
[164] Hi elate nefarii, qui scelere pasti,

etiam oculos suos conspectu cadaverum nostrorum pascere in

animo habuerunt. Cum enim non erant illi columbae sed corvi, minime mirum sit quod cadavera sint sequuti.
Nunc autem divini numinis providentia factum est ut illorum membra aves carnivoras pascant, nisi forte Deo
maledictione, peccati putor, et criminis horror omnibus Dei creaturis fastidium pariat, ut etiam vel intueri
abhorreant.
[165] Ille idem subdolus serpens, qui fallaci esca scientiae boni et mali Evam ad peccandum seduxit, horum
nonnullos proculdubio induxit alacrius discrimen subire spe arrepta ut angeli in hac vita haberentur (si ex voto
res succederet) vel martyres in alia, si contra caderet. Ex perspicuis autem confessionibus constat quod eadem
ipsa nocte qua pulvis fulminalis execrandum effectum producturus erat, aut rationis lumine, aut vexationis
horrore, aut revelationis potentia Robertus Wintero in somno observabantur spectra, videlicet vultus
coniuratorum et immanissimorum illorum proditorum qui in hac tragoedia sanguinaria actum erant, tam lurida,
tartarea, funesta et horrida specie ut potius malum genium qui Bruto ante Pharsalicam pugnam comparavit, aut
Hectoris faciem quae Andromachae visa fuerit, aut ipsorum capita in fastigio domus Parlamentariae palis affixa
prae se tulerint, quam illam beatitudinis speciem quam malesanis cogitationibus plus nimo sibi adblandientes
efformaverant. Etenim non solum verum est quod Deus, ut est apud Iobum, terret per somnia, et per visiones
horrorem concutit,

sed etiam illud e Sapientiae libro nunquam fallat, quod cum timida sit nequitia dat

testimonium condemnationis, et semper praesumit saeva perturbata conscientia.
[166] Dum solertissimi in hac coniuratione, detectione per dignissimum illum baronem facta, consilia
sociare coeperunt, et in incerto fluctuantes quo se converterent, cum rege Babylonis (ut est apud prophetam)
steterunt in bivio quaerentes divinationem.
143

Alii haesitarunt, alii securitatem promiserunt, alii sperarunt, alii

