igitur in votis tantum habeo ut mihi tantisper aures praebeatis et fidem eousque habeatis sum solidae rationis
momenta demonstrent pares Franciae conspirante omnium consensu Childericum deposuisse, quomodocunque
postea provide solliciti erant ut eorum factum tam periculosi exempli maiorem gratiam apud homines Romano
oraculo confirmatum inveniret. Hinc primum adnoto Gregorium iudicium suo ore in propria caussa affere quod
Esaias non fecit qui ad legem et testimonium appellavit, nec Servator noster dum illum excludit qui de seipso
testimonium perhibet, nec B. Petrus ex beneficio sermonis prophetici. Qui Caesarei iuris consulti nec Caesari
hanc praerogitivam concedunt, nec episcopi Africani Zozomi, nec Ioannes de Parisiis Papae nisi scripturae
fulciatur authoritate, nec ecclesiae canones cuicunque mortali qui humanis affectibus sit obnoxius. Verum hoc
non urgebo, quamquam novum et inauditum videatur quod S. Petri effigies, dum in terris superstes fuerat
privatorum morbis mederi poterat, nunc post eius in montem translationem functionis umbra adeo valeret ut
monarchas pessundaret.
[118] Primum itaque ad refellendam absolutionem illam subditorum a fide praestita et deprivationem a regia
authoritate quae huic Papae adscribitur in argumentum arripio glossam ipsam quae hoc verbum deposuit exponit
in

deponentibus consensuit. Hinc enim patet probum hunc hominem ab illorum ambitione et arrogantia

alienissimum, qui summo honori Papae ducunt regem abdicare, sollicite et modeste studuisse a cathedra illa
crimen aut saltem errorem obiectum repellere, dum decreti verba ad probatissimorum historicum testimonium
accommodaret. In historia enim reperta in monasterio Fuldensi inter Germanos, et ex fide antiqui rerum
Franciarum scriptoris, constat Pipinum in Childerici locum Francorum regem ab universa gente subrogatum
fuisse, relatione tantummodo missa ad sedem apostolicam. Ex eodem etiam authore liquet quod, priusquam
legatus aliquis Romam missus fuerat, misellus hic regis typus non re, sed nomine tandummodo regnabat,
soliumque maiestatis occupavit in ignominiae scaena. Cum reales in nominales converterentur, nemo
ratificationis suffragia demiretur, sed potius imbecillitatis contumeliam observet. Rerum summa tunc temporis
penes unum erat, qui maior palatii dictus, eius solius facta authoritatis plenissima, eius verba pro oraculo, ad
eum de rebus controversis confluxerant, gratiasque ei pro beneficiis retulerunt. Itaque si verum sit quod privatio
praesupponit habitum, verum itidem sit Childericum authoritate quam eo tempore non habuit privari non
potuisse. Alius prodit barones Franciae ad Zachariam Papam misisse ut eum consulerit an fucus ignavum pecus,
an sedula apis ad imperium gerundum magis esset idonea, Zachariamque (ut olim Alexander ille Magnus)
respondisse detur dignissimo. Gaguinus ille refert hoc adducti responsio proceres sibi regem delegerunt. Verum
ut norunt omnes quaestionem ex facto quaestionem ex iure non praecluidere, ita Papae responsum ex prudentia
minime obligat ex necessitate. Iuxta etiam sentit alter rerum Franciarum scriptor qui sua serie hanc rem
persequutus comprobat Pipini electionem a libero procerum Francicorum consensu profluxisse, licet ad omnes
scrupulos tollendos ne homines male feriati factioni potius quam fidei adscriberent, magno usui erat authoritas
126

