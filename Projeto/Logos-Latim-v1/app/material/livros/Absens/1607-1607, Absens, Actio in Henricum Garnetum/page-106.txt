fascinis et vanis mundi illecebris pronas aures adhibere, qui ut lasciva illa Putipharis uxor brachia proiicit, et cum
Syrenibus vocem contendit ut in tentationis vorticem pertrahat, et pertractos in voluptates immergat.
[70] Quod vero Socrates ille dixit, iam ante delapsus est ad secularem principatum, Ammianus Marcellinus
scriptor solidus, quamquam minime Christianus, me quasi manu ducit ut altius ascendam ad scopum mihi
propositum inveniendum. Ille enim in principis palatio agens, et quasi e specula observans quomodo omnis
generis homines se gererent, meminit caedis cruentae in quadam Romae basilica perpetratae ubi Christiani sua
sacra celebrare soliti in furiosa contentione inter Damasum et Ursicinum de pontificatu, in qua centum triginta
septem cadavera ex basilica illa fuisse extracta prodit, in quam ad eligendum pontificem populus fuit convocatus.
Adiungit praeterea Viventium urbis praefectum cum seditionem componere non potuisset, in suburbanum vi
coactum secessisse. Postea Ammianus ille in neutram partem propendens, et ideo, quod probabile est, aequior
rerum aestimator, addit hanc contentionem et aemulationem ad hanc dignitatem consequendam extitisse a
securitate, otio, opibus, et honoribus eorum qui praevaluerunt et in hoc dignitatis fastigio collocantur. Caussas
subiungit matronarum oblationibus ditabantur, precedebantque vehiculis insidentes, circumspecte vestiti, epulas
curantes profusas, adeo ut eorum convivia regales mensas superarent. Quod Damasus competitor ex his erat non
affirmat Marcellinus, et multo minus credo, cum observo quo honore et qua observantia S. Hieronymus, qui ipse
fuerat Romanus sacerdos, de eo loquitur. Ratio tamen qua ille ad sedem conscendit non solum apud religiose
devotos, sed etiam apud Ammianum Marcellinum politice prudentem offensionem habuit, ut ex eius gravi
iudicio constet, Beati Romani pontifices revera esse poterant si magitudine urbis despecta ad imitationem
antistitum quorumdam provincialium viverent, quos tenuitas edendi potandique parcissime, vilitas etiam
indumentorum, et supercilia humum spectantia perpetuo numini verisque eius cultoribus ut puros commendabant
et verecundos.
[71] Haec sententia scriptoris quem prophanum ducimus quia Christo renatus non erat, nec in sinu sponsae
eius ecclesiae enutritus, mihi in mentem reducit Hectoris Boetii Romani Catholici fervorem religiosum hac de re
in Scotica sua historia. Huiusmodi antistites quam sunt illorum dissimiles, qui diversa ingrediuntur via cum
locum illorum occupent. Illi non auro splendidi, illi non in principum palatiis assidui, illi non satellitio

stipati,

non illi in arte simulandi eruditi, e quam multo uberior existit quaestus quam e poetica facultate quae in
academiis

lauro est redimita. Hoc impulit Bonifacium (martyrum illum non mirmilonem dico) devotionem

aureorum episcoporum qui in ecclesiae tenuitate maiori cum fervore in ligneis calicibus ministrabant ligneorum
episcoporum vanitati praeponere, qui cum opes affluerunt maiori cum pompa, zelo autem minori in aureis
calicibus sacra fecerunt, quia, ut B. Hieronymus adnotat, externae opes nihil dignitati illius addunt qui corpus
domini in canistro vimineo, sanguinem in vitro portat. Ex his verbis nolim quis arripiat me rudiculis eorum
sententiis suffragari qui materiam vel pretium eorum vasculorum quibus sacramenta ministrantur ad primaevam
106

