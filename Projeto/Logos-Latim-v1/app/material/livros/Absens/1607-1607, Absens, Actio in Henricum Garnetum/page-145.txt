[170] Quod ad effervescentem illam tuam vehementiam in iurando et peierando contra veritatem, quam velis
nolis postea cum rubore agnoscere et confitere fueris adactus, vehementia illa, ut opinor, profluxit ex religiosa
sollicitudine occultandi maiora illa crimina quae ex Chaos in lutem emergentia labem universae societati vestrae
Iesuiticae aspergerent. Et hoc plane colligo tam ex verbis tuis quam efflagitatione tua, ut censura imbecillitatis
tuae intra criminis tui rationem personaliter concluderetur.
[171] Sed nobis maiori cessit emolumento quod inde intelleximus inter hominum apertorum at
aequivocantium protestationes distinguere, et observare illos qui verbaliter pronuntiant et mentaliter renuntiant,
illosque qui in caussa facti intra regulas fidei non circumscribuntur. Ius quoque civile iuste sane et cum iudicio
conclusit contra illum decernendum esse qui larvatus ad tribunal accedit et ambigue loquitur, cum ut satisfaceret
ex veritate plane et aperte loqueretur.
[172] Asservare ausim a te, Garnete, et ab Hallo tuo cum professione tum vinculis collega certo
praecogitatum fuisse, si forte fortuna ad semihoram sermones conserere potuissetis postquam coram dominis ad
hanc caussam delegatis subiissetis, labia scandali ita obsignata futura ut nihil ad iuramenta vestra infirmanda
exhalari potuisset, cum domini delegati nullis adhibitis tormentis tam leniter et remisse vobiscum egerint, atque
inde secreto into duo ostia conferendi facultatem invenistis, quod tamen vobis non melius quam caetera
successit. Occulti enim animi sensus nunc oblata occasione alacriores facti in rebus maximi momenti, quae
delegati eo tempore maxime intelligere avebant, eo confidentia prorupuerunt ut illi qui metere non poterant
spicilegium fecerint, et multae strophae et versutiae hac occasione diluxerint, quae ex animorum vestrorum
recessibus nec prece nec studio in lucem produci poterant. Epistola illa Christiane et submisse ad Papam scripta,
ut ebullientem nonnullorum male consultorum Catholicorum intemperiem apostolica authoritate temperaret et
coerceret ne quas turbas in regno darent, magnam obedientiae et patientiae quam Deus praecepit speciem prae se
tulit, atque itidem a te, Garnete, et tuis divulgatum erat us iis satisfieret qui an bona fide ageretis subdubitarunt.
Verumtamen multi male metuere coeperunt ex Watsoni paulo ante supplicium praemonitionibus hanc esse
larvam ad fraudem integendam. Plurimi suspicare sunt malum quid imminere, etsi quod et quale illud minime
praeviderant. Rumores passim disseminati fuerunt aliquid in comitiis Parlamentariis in rem Catholicorum
efficiendum esse, etsi quibus mediis neutiquam intellexerunt. Experientia autem docuit caussam mittendi illam
ad Papam epistolam, quae scripta postquam cadi pulvere fulminali completi inter lignorum strues dispositi erant,
ex timore solummodo extitisse, ne aliquis tumultus, cuiusmodi in Wallia a pauculis malesanis Catholicis
conflatus fuerat, excitaret oculos Argi fistula Mercurii iam consopitos, et omnes machinas set stratagemata
disturbaret, quae tecte, secreto, et silenter in hoc Tartareo incoepto in usum erant mox adhibenda.
[173] Ita Deus, qui Achitophelis consilia pro sua misericordia labefactare statuit, permisit huius sceleris
architectos ad optatum fere finem progredi, ut re patefacta nefaria eorum machinatio magis eluceret, regnum
145

