exprimendam, nec ullum sane nomen quod huic conveniat apud legum latores usquam occurrit. Crimen enim
atrocissimum et gravissimum quod illi animo comprehendere poterant, crimen laesae maiestatis nominarunt,
verum huic sceleri nomen deficit consentaneum, quod non ad maiestatem laedendam sed funditus exscindendam,
nec solum in regis sed etiam regni perniciem et ruinam spectavit, id est, ad convellendam et obruendam
machinam et molem florentissimae, antiquissimae, et celeberrimae monarchiae, imo ad nomen et nationem
funditus delendam, Nec taceas igitur neque compescaris Deus, quoniam ecce inimici tui sonuerunt, et qui
oderunt te extulerunt caput. Dixerunt, ‘venite, et disperdamus eos de gente et non memoretur nomen Israel
ultra’.
[8] Secundo, sine exemplo est. Exempla enim omnia superat sive facta sive ficta etiam a tragicis poetis, qui
omnis

ingenii

nervos

intendunt

ut

horrendas

et

cruentas

caedes

ob

oculos

proponant.

[9] Tertio, sine modo est. Neque enim terminatur vel cancellis hoc scelus circumscribitur, sed prout
mathematicorum linea est, quae divisibilis in semper divisibilia.
[10] Laesae maiestatis crimen est regis, reginae, vel principis exitium vel animo agitare. Quia hoc crimen
perinde est ac arbor cuius radix veneno perfusa in terrae visceribus abdita latet, ut intimus humani animi recessus
qui Deo soli patet. Verum legum solertia cautum est ut intercipiantur et amputentur huius arboris folia, frondes,
et surculi, quae a proditionis radice progerminant, sive verbis quae foliis, aut aperto aliquo facto quod
germinibus assimilentur, priusquam ad eam perveniant maturitatem quae universae reipublicae vastitatem et
perniciem ex improviso inferant.
[11] Laesae etiam maiestatis crimen est Angliae cancellarium, thesaurarium, iusticiarios cuiuscunque
tribunalis, iusticiarios assisarum, vel quemcunque iudicem, ut in statuto xxv Edwardi III habetur, dum pro
tribunali sedent et sui officii munere funguntur, interficere. Quandoquidem quilibet iudex pro tribunali regia
authoritate sedens regis maiestatem et personam representat, itaque crimen est laesae maiestatis illum interficere,
cum ex legis sententia rex in foro semper praesens adsit. At in supremo Parlamenti foro quilibet vi et virtute
regiae authoritatis rescripto sub magno Angliae sigillo iudicialem habeat locum, ex consequenti quemlibet eorum
interficere seorsim crimen fuerat laesae maiestatis. Praeterea huic laesae maiestatis crimini accesserunt rebellio,
burglaria, violenta, scilicet in aedes nocturna irruptio, furtum, equorum surreptio, etc. Adeo ut huiusmodi et
tantum hoc sit crimen quantum nemo dicendo explicet, nemo exemplo adaequet, nemo cancellis circumscribat.
[12] Quod ad exteros principes spectat, interposita hic fuit prostestatio ad omnem in hac causa labeculam ab
illis eluendam. Primo quod dum regna hostili invicem erant animo, hostiles et infensae actiones iustae et honori
ducuntur. Secundo non est regius procurator, serviens, aut alius qui principes illos vel memorant vel innuunt.
Novimus enim de magnis principibus non nisi cum reverentia, observantia, et honoris praefatione loquendum,

10

