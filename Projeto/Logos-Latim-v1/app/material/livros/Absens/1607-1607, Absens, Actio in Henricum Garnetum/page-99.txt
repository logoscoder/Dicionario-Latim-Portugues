caussam tuendam (ut ex eius acri contra professos veritatis hostes concertatione in concilio Niceno constat)
quam tu in hoc regna ad nefaria consilia et impia facinora quae suscepistis propugnanda, nihilominus ingenue,
aperte, et impavide respondit non longe abesse Athanasium. Quod sane verissimum, quoniam ille ipse erat qui
quaerebatur, susque deque tulit, ut videntur, quam cito interciperetur. Qui minus ingenio valet facile intelligat
quam longe Servator noster ab eiusmodi chymicis extractionibus et fallacibus sophismatibus abfuerit, ex
universa illa thesi, quicunque negaverit coram hominibus negabitur coram patre.
[56] Ut aequivocatores omni subsidii spe excludantur in his angustiis destinguendo inter propositiones
verbales, mentales, negativas etc. quod praecessit in eodem loco urgeo. Non timete eos qui occidunt corpus, et
animam non possunt occidere. Si enim Servator noster eiusmodi securitatis praesidium discipulis reliquisset, in
quod persecutione ingruente receptui canentes se subducerent, cuiusmodi sunt verbali pigmenta (quicquid cum
animo reputassent), non erat cur tam anxie animum illis contra tyranidis furorem ita augeret et spem confirmaret.
[57] Quae tu et tui ex ore Christi ad fucum faciendum in hoc labyrintho detorquetis, potius nauseam quam
bilem commoveat, quamquam hoc vobis dicendum quod exempla a Servatore nostro, qui et deus et homo (et non
solum pro aeterna prudentia novit, sed etiam pro immensa potentia hebescenti nostro intellectui lucem praeferre
poterat) neque sunt praescripta ad nos animandos, neque exemplaria ad imitandum proposita. Ego autem
haudquaquam dubito quin haec aequivocationis et mentalis reservationis ova (nonquam genita nec fota a
melioribus avibus meliori aevo) fuerunt exclusa, ut fingunt poetae, cum tonitru ab haliaetis. Inter enim
primaevos martyres et pastoribus illi maximis laudibus, laetissimis acclamationibus, et annalium monumentis
fuere celebrati, qui animo paratissimo omnis subterfugiis et strophis remotis, momentaneam hanc vitam ad
aeternitatem comparandam alacres profuderunt. Tantum abfuit ut illi in ignaviae seruritatem ingenii nervos
contenderent, aut fraudes conciperent. Sed ut tacitus praeteream quod huic digressioni caussam praebuit,
concludam hoc quod iam maxime agitur, et optimi viri semper elaborant ad obedientiam securitati et fidelitatem
vitae proponendam, modesto Papae ad Angliae nostrae regem responso (quod in patientia colenda si vobis visum
fuerit meliori sit exemplo quam illa vel Gregorii Septimi vel Bonifacii Octavi vel Alexandri Sexti cum ad
extremum discrimen deducti essent). Richardus ille in bello sacro hero celebratissimus, cum Bellovacensem
episcopum quem in praelio lorica indutum coeperat [= ceperat] in carcerem coniecisset, nuntius mox a pontifice
Romano intercedentibus aliis episcopis cum vehementiore interpellatione, si non authoritate imperiosa, ad regem
missus ut eum carcere liberaret, quem pro paterna indulgentia visum pontifici fuit filium appellare (sed non pari
aequitate qua apostolos Philemon pro Onessimo interpellavit obsecravi pro filio suio quem genuit in vinculis)
rex facete respondit, alludens ad illud in Genesi ubi Iosephi tunica versicolor graendaevo patri cruentata fuit
oblata. Non misit captivum quem vinctum tenuit, sed loricam eius ad pontificem, percunctatus a beatissimo patre
(cum hoc molliori interrogatione) an haec esset filii sui tunica.
99

Papa hac demonstratione perculsus et nullum

