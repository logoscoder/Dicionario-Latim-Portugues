patrocinium, a Creswell Iesuita, qui tum in Hispania agebat, conscriptus, Philopatris nomine adumbratus. Anno
1594 huc appulerunt Williams et Yorke in idem negotium accincti, scilicet reginae caedem, ad hoc tam impium
et detestabile facinus in se suscipiendum adducti suasu Iesuitae Holte et aliorum eiusdem gregis, quod ut alacrius
perpetrarent, praedicti Williams et Yorke aliique Iesuitae mysticum illum coenae Dominicae panem ab Holte
acceperunt. Huic enim proditioni librum adiunxerunt, a Iesuita Parsons, qui Romae rectoris munere fungitur,
compositum, de titulis scilicet sub Doleman nomine dissimulatum, improbum, vanumque librum, et ex
mendaciis, figmentis, et contumeliis totum consutum et consarcinatum. Anno 1597 Squire ex Hispania huc
transmisit,

ut rem ferro dolisque toties tentatam veneno transigeret, hortatu et consilio Walpole Iesuitae, id

temporis in Anglia dilitescentis, a quo post veniam peccatis concessam sacramento adactus est negotium exequi,
et id supprimere silentio. Omnes has proditiones authores ipsi sponte et libere confessi sunt, propria
uniuscuiusque

manu

exaratas,

ut

hac

in

re

tabulis

(quod

aiunt)

obsignatis

agere

possimus.

[15] Anno 1601 cum artes eos defecerant, viribus iterum rem aggrediuntur. Tum enim (ut priori actione
manifestum fuit) Thomas Winter una cum Tesmonde Iesuita missus est ad regem Hispaniae ab isto Garnet, qui
literas dedit ad Arthurum, alias Iosephum Creswell (qui peritissimus omnium artifex, ad sacri fontis lavacro
susceptum praenomen primus quod sciam deposuit) in Hispania agentem Iesuitam, ut negotium hoc promoveret,
nimirum (quod prius dictum fuit) ut Catholicorum in Anglia operas regi offerret, et insuper de nova expeditione
tractaret, promissis Catholicorum nixus qui expeditas peditum equitumque copias praesto ei fore in se
recipiebant. Negotium hoc diligentia Creswelli, ad quem Garnet literas dedit, tam foeliciter successit, ut cum duo
illa regno bello diffiderent, Catholicorum tamen Anglicanorum conditionem avide amplexarentur, exercitum
(quod priori accusatione retuli) qui Angliam invaderet promitterent, centum coronatorum millia inter Papistas et
seditiosos, qui in hanc rem factionem in Anglia conflarent, dividenda concederent. Interim rex magnopere
efflagitabat ut si forte fortuna regina diem suum obiret, illud quamprimum et quam certissime significarent.
[16] Hanc proditionem scripto sui ipse Papa prosecutus est, nunc etiam sanctissimus pater edicta duo seu
bullas isti Garneto mittendas curavit, unum at clerum, ad populum alterum, in quibus titulum, rem, tempus
perpendamus obsecro. Titulus uni praefigitur, Dilectis filiis, principibus et nobilibus Catholicis salutem et
apostolicam benedictionem. Alteri in haec verba inscribitur titulus, Dilectis filiis, archipresbytero, et reliquo
clero Anglicano. Res ipsa huiusmodi fuit, post obitum Elizabethae suae naturalem suae violentum, quicunque ius
regni sibi arrogarent, Quantumcunque propinquitate sanguinis niterentur, nisi eiusmodi essent qui fidem
Catholicam non modo tolerarent, sed omni ope et studio promoverent, et more maiorum iureiurando se id
praestituros susciperent, ad Angliae sceptrum tenendum non reciperentur.
[17] De rege Iacobo quod attinet (quem innuebat Papa) ad ius regni vendicandum, et propinquitate et
antiquitate regalis sanguinis nititur, si accuratae huius reis explicationi immorarer, et tot saeculorum et
42

