contra reges dominos suos Romae decretum fuerit, titulos, nomina, et iudicia illorum exaudire et intelligere, quos
ego illorum contemplationi proponam non ex presbyteris quae ad illorum gustum non faciant, sed ex numero
scriptorum Anglicorum qui inter Catholicos quantivis pretii et aureis characteribus extant praefulgidi.
[94] Exordiar a primo regum nostrorum post Conquestum et ad alios suo serie progrediar. Quid Papae (inquit
Guilielmus Conquestor) cum imperii vel regni libertate? Ad quem cura animarum et securitatis ecclesiae potius
spectat. Postea in acriori illo certamine inter Guilielmum Secundum et Anselmum archiepiscopum de pontifice
Romano (quanquam regem illum nec sanctum fuisse confessorem, nec postulata eius singula aequa fuisse
asservabo), attamen nihi cum bona ipsorum venia adnotare liceat quo animo et quam obfirmato consilio quamvis
Papa se negotio interposuerit, episcopi regi suo adhaeserint. Notum habeat sanctitas vestra (scribit Henricus
Primus) quod Deo favente dignitas et libertas Angliae (me regnante) nullam imminutionem patiatur, quamvis
enim ego pro mea humanitate iure meo cederem, optimates tamen mei, imo totius Angliae populus id nullo modo
paterentur. Postea episcopus Exoniensis Romam missus responsum mite et molle a pontifice de regni libertatibus
tulit. Henricus Secundus nec legatum a Roma admisit, nec subditos suos Romam adire permisit nisi cautione
praestita quod malum suum vel regno suo non quaererent.
[95] Suffraganeus Cantuariensis admodum submise Thomam archiepiscopum admonuit regis iram potius
demisissimis literis sedare (quae fuit recepta ratio apud primaevae ecclesiae pastores) quam animos inflammando
in rebus tum prope deploratis irritare, ut principem ad defectionem a Romana hierarchia attraheret. Nubrigensis
etiam ex nostratibus archiepiscopi contra regem oppositionem cum zelo Sancti Petri in quaestione tunc agitata
confert. Quanquam nemo inficiatur, inquit, quin archiepiscopus fuerit zelo fervidus, an tamen plane et secundum
iustitiam Deus novit, cum prudens in tempore tacebit, quia tempus malum, cuiusmodi tempus illud existimavit.
Haec verba modestia sunt plena, innuunt tamen etiam illis temporibus aequos rerum aestimatores quanquam
unius eiusdemque professionis, cum conscientiam excuterent aequabiliter iudicasse, sine acerbitate in subditum
aut iniuria in principem. Quod me inducit magis magisque laudare illlum ecclesiae canonem, qui magna cum
ratione mala inveterata ad vivum asperius resecare, vel festinantius procedere cum censurae nihili aestimentur
inhibet. Rerum enim usus non edocuit hoc esse margitas porcis, et quod sanctum canibus proiicere.
[96] Tempus quo Ioannes regnavit nihil aliud fere erat quam tragoedia ante omnium oculos et in Angliae
contumeliam per universum orbis terrarum inter pontificem et illum in proscenium data, dum Angliae episcopi in
hoc regni discidio nunc conscientia duce a rege contra Papam digladiarentur, nunc factione invalescente a Papa
contra regem animose starent. Plerique tamen eorum (ut prodit qui tunc vixit) illum observantissime exceperunt
et

sacramentis

participarunt

Windesore,

non

obstante

sententia

qua

rex

erat

innodatus.

[97] Henricus Tertius cui ex anteacti temporis asperitate, ut videtur, suspicio fuit oborta ne gravius cum illo
ageretur, episcopos Angliae ad concilium Lugdunense profecturos ad iusiurandum adegit ut decretis (si qua
118

