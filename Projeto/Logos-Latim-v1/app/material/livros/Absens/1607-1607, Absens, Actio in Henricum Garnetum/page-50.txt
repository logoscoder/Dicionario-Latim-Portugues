copiose satis in superior iudicio tractata, et in gratiam quidem Garneti Iesuitarum per universam Angliam
superioris. Ea vero erant de aequivocationis tractatu, cum a Garneto tum a Blackwello, archipresbytero lecto et
approbato, in quo, sub praetextu propositionis mixtae, partim hominis animum articulate exprimentis, partim
animi sensa intus taciteque implicantis, non solum mera mendacia, verum etiam execrandae et ab ipsis ethnicis
amandandae blasphemiae populo discendae propinantur. Sciscitantibus itaque Iesuitis cur ipsos haereseos non
convincimus, convictos de eodem crimine non condemnamus, facilis est responsio, ipsos aequivocare velle,
neque ex ipsorum verbis et responsis examinari posse aut iudicare.
[34] Quod ad aequivocationis antiquitatem spectat, pervetusta quidem est, paulo minus CCC annos post
Christum enata ab Arrio haeretico usurpata,

qui cum a Nicaeno concilio condemnatus, et ab imperatore

Constantino in exilium eiectus fuerat, ad humillimam ipsius petitionem (fide prius data se fidei Nicenae
subscripturum) ab eodem imperatore revocatus fuit. Ille vero domum reversus suam ipsius opinionem in charta
clam conscripsit, eamque in sinu gestavit. Cum in conspectu imperatoris Nicaenam fidem sibi propositam
videret, interrogatus utrum concilii Nicaeni decretis vere consentiat, et in futurum constanter adhaereret, ille
(manu ad sinum admota ubi charta occultabatur) sine mora alacri promptoque animo coram imperatore
subscripsit, cum tamen ea quae in concilio de fide decisa erant astute et aequivoce eluderet. Cogitavit enim tacite
aqeuivoceque se subscripturum illi fidei quam in sinu gestavit. Isti Iesuitae verba veritatis loqui nequaquam
vovent, et tamen huiusmodi aequivocatio et mendacium in illam ipsam castitatem quam vovent peccant.
Proverbii enim locum obtinuit.

Cor lingua foederat naturae sanctio,
Veluti in quodam certo connubio.
Ergo cum dissonent cor et locutio,
Sermo concipitur in adulterio.
[35] Quique istiusmodi spurios et degeneres animi sui sensus in lucem profert, is certe contra castitatem
turpissime delinquit. Ecce vero miseros et miserandos doctrinae de aequivocatione fructus. Francisco Treshamo
in arce Londini morti suae naturali iam proximo ut uxor ipsum in solatium inviseret permissum est. Illa vero
haud ignara maritum suum coniurationis Hispanicae directe et vere Garnetum insimulasse, et verita credo, ne
maritus sine morsu conscientiae aliquid de Iesuitarum superiori detexisset, cum extremum iam spiritum
exhalaret, eo adegit ut cum ipse prae manu tremula et moribunda scribere non posset, famulum scribere iusserit
quae ipse dictaret. Quo in scripto seipsum iureiurando obstrinxit atque in animae suae salutem testatus est se
sedecim totis annis iam transactis Garnetum ne vidisse quidem, eamque ob caussam priorem suam confessionem
irritam haberi obtestatur. Petit denique ut praesens ista retractatio, hominis infirmi et iam statim morituri manu
50

