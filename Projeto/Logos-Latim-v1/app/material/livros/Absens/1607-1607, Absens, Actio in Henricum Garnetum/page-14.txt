habendus? Symanacha respondet, Quaeri autem solet an haereticus occultus excommunicatus sit ipso iure, et
in alias etiam poenas incidat contra haereticos statutas? Cui quaestioni simpliciter iurisperiti respondent quod,
etsi haeresis occulta sit, nihilominus occultus haereticus incidit in illas poenas. Sive ille sit manifestus sive
occultus haereticus, nihil plane interest, in utrumque enim censuris et diris itidem in illos effulminant, quod
Christus dicit nolite iudicare, quod est, inquit Augustinus, nolite iudicare de occultis. At esto quod princeps ita
excommunicationis vinculo innodatus et abdicatus in sinum ecclesiae redibit, iterumne regnum recuperabit? Ut
habet enim Symancha, Si reges aut alii principes Christiani facti sunt haeretici, protinus subiecti et vassali ab
eorum dominio liberantur, nec ius hoc recuperabunt quamvis postea reconcilientur ecclesiae. Sancta tamen
mater ecclesia nunquam claudit gremium redeunti. Hoc verum agnoscunt, sed adhibita distinctione quoad
animam, verum quoad regnum hoc non recuperabit, quia coniunctis sententiis hoc omnes tenent modo non sit ad
damnum ecclesiae. Concedatur autem eiusmodi abdicatum principem relinquere filium legitimum et certum
haeredem, quique paterni criminis labe non inquinatur: illene in regia dignitate succedet? Neutiquam.
Pessundetur, haeresis enim est lepra et morbus haereditarius, et in leprosis parentibus leprosi generantur filii. Ita
asserit Symanacha, propter haeresim regis, non solum rex regno privatur, sed et eius filii a regni successione
pelluntur, ut noster Lupus (vir secundum nomen eius et natura et nomine lupus) luculenter

probat. Si quis

subdubitet quem illum haereticum esse intelligunt, Creswellus in libro cui Philopater titulum fecit plane docet.
Regnandi ius amittit, inquit ille, qui religionem Romanam desierit. Ille diris devotetur, abdicatur, proscribitur,
nunquam nisi ab ipso Papa absolvendus, nunquam ille, nec illius posteri, in regnum restituendi.
[22] Ex uno Philopatris loco quae et cuiusmodi sunt Iesuitarum doctrina et furores degusteris. Hinc etiam
infert universa theologorum ac iurisconsultorum ecclesiasticorum schola (et est certum et de fide) quemcunque
principem Christianum, si a religione Catholicae manifesto deflexerit et alios avocare voluerit, excidere statim
omni potestate ac dignitate ex ipsa vi iuris tum humani dum divini, hocque ante dictam sentententiam supremi
pastoris ac iudicis contra ipsum prolatam, et subditos quoscunque liberos esse ab omni iuramenti obligatione,
quod de obedientia tanquam principi legitimo praestitissent; posseque et debere (si vires habeant) istiusmodi
hominem tanquam apostatam, haereticum, ac Christi Domini desertorem et reipublicae suae inimicum
hostemque ex hominum Christianorum dominatu eiicere, ne alios inficiat, vel suo exemplo aut imperio a fide
avertat. Atque haec certa, definita, et indubitata virorum doctissimorum sententia. Treshamus in libro De Officio
Principis Christiani reliquos longo intervallo post se relinquit. Manifesto enim concludit et definit, si quis rex
haereticum favore prosequatur, ipso facto regnum amittit. In capite quinto hoc proponit, an aliqua possit
secundum conscientiam subiditis esse ratio cur legitimo sui regi bellum sine scelere moveant? Respondent, Si
princeps haereticus sit et obstinate ac pertinaciter intolerabilis, summi pastoris divina potestate deponatur, et
aliud caput constituatur, cui subditi se iungant, et legitimo ordine et authoritate tyrannidem amoveant. Princeps
14

