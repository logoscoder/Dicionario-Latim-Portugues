iniuria fas sit salva conscientia aliquod egregium in se suscipere quod religioni Romanae in rem esset, utcunque
fuerit verisimile. In pluribus qui sunt nocentes, nonnulli simul rapiantur ad interitum innocentes.

Vir quovis

modo religionis cultor, sive in suo ordine moribus integer existimaret saltem presbyterum et Iesuitam (qui titulus
non perniciem, sed salutem prae se fert), imo Iesuitarum apud Anglos superiorem, de tam immani scelere
interrogatum, quam primum voluisse ab unico sacrosancto Dei oraculo quid agendum esset salutariter erudiri.
Ubi facile occureret intuenti Deum pro sua misericordia statuisse iracundam Sodomis manum in suum sinum
subducere, idque in gratiam decem iustorum facere, si in tanta reproborum colluvie vel totidem reperirentur.
Prudentem in Evangelio oeconomum, secum animo reputantem quam esset laboriosum tritico ad maturitatem
succrescente a zizaniis seorsim separare, famulis dedisse in mandato ut colligendis zizaniis abstinerent ne simul
triticum eradicarent.

Veteres ecclesiae annales evolventi constabit pios episcopos sub ipsis religionis

primordiis supplicia rescindendae Priscillianorum haeresi decreta per aliquod temporis spatium consulto
protraxisse ne Catholici cum illis una perirent. Etiam didicisses Mediolanensem olim ecclesiam Theodosio
imperatori vertisse crimini quod insontes simul cum sontibus trucidasset. Tu vero, Garnete, proculcata divini
canonis cum authoritate, tum ecclesiae primaevae exemplis, illam nobis excudisti responsionem (de qua non sine
aliquo horrore cogito et etiamnum dicere contremisco) si quid hinc ecclesia non mediocris perceperit
emolumenti, licitum fore et aequum tollere e medio universos.
Tantae animis coelestibus irae?
[7] Garnete, nolo mihi succenseas, si iisdem verbis te perconter quibus clarissimus ille olim imperator
perduellem est affatus in causa, si huius conferatur atrocitati longe inferiori. Quid facit in pectore humano lupi
feritas, canis rabies, serpentis venenum? Quod autem animum tuum suae recordationis aculeo lacerat iam
tandem et cruentat (si cupias in illius filiis percenseri, cuius insignibus et nomine gloriaris) istud est,
institutionem hanc tuam et disciplinam fuisse adeo confidenter traditam, et tanta digestam celeritate, et in
succum et sanguinem conversam, quia ex tui praesertim pectoris scrinio et ore exciderat (scientia enim, uti
meminit propheta, a labiis pendet sacerdotis), ut Rookwoodus, Batesius et alii, qui vel ad ipsum operis tam
atrocis nomen totis cohorruissent artubus cum prima iacerentur fundamenta, per unius tuam assensionem, utique
hominis gravissimi et literatissimi velo obtentam, omnem vacillandi materiam mentibus suis illico ereptem
agnoscerent. Et Catesbeius, qui in rebus ad animae salutem lubrica et huc illuc tortuosa quorumdam ingenia
probe intellexit, tuae assensionis usus est argumento, veluti quodam incantamento quod cacodaemones tum
excitatos intra circumsciptum conspirationis gyram retineret. Tuum solius diploma (quod utinam dum communi
istius lucis fruare beneficio, saepe et serio contemplando ob oculos proponeres) nonnulli ut basin solide
fundatam collocarunt, in qua de reliquo extruendae coniurationes aedificio conscientiam misere occaecatam
defigerent, non dico ad praeproperam corporis aliquando interituri perniciem, sed animarum quoque et salutis
66

