Christianorum conscientia expellit cum mors minatur, potissimum signum est quo Servator noster discipulos ab
hypocritis internosci voluit, et gemma est pretiosissima et postrema quam ille ad patrem ascensurus ecclesiae
sponsae suae legavit. Itaque preces nostrae ex diametro vestro exorcismo oppositae sint,
Nulla salus bello, pacem te poscimus omnes.
[180] Sed quantulum temporis quaeso, Garnete, elapsum est ex quo animus singulis fidelissimis huius regni
subditis fere fractus et consternatus concidit, prae timore in quos scopulos et private et publice omnium fortunae
impingere poterant, quandocunque Debora ex huius vitae statione demigraret, et cum maioribus requisceret, quia
certus successor non erat designatus in quem solum Israel et ad conscientiam recreandam et obsequii fidem certo
dirigendam oculos coniiceret?

Illis temporibus strictis calamis et editis libellulis ordines regni facilitatis

immodestae, aut minus certe Christiane

insimulastis, quasi tempori praesenti cum periculo seculi futuri

assentarentur, dum hominum cupiditates futuris malis praeponerent, et totius regni molem senectutis baculo
quasi aeternitatis polo confidenter imponerent. Tunc temporis ad inflammandos animos in aures insusurrare
vobis lubuit quam graviter ratio die novissimo a regina exigeretur, quia privatis suis rationibus regnum in
dubiam aleam devocaverit, et ab aliis quod pro inclinatione temporum illius rationibus obsequenter inservirent,
adeo ut nisi praepotentis Dei dextra subvenissent, meticulosus eorum timore reipublicae perniciem importasset.
Nihil tunc Catholicorum multorum sermonibus magis percrebuit, quam iniuria illa illata certae et legitimae
soboli illius reginae, quae (pro cespite quem in possessionis signum rite effoderet) tumulo suo aditum filio in ius
et possessionem horum regnorum aperuit, quasi cum Guilielmo Conquestore, qui quando in ipsa prima eius in
Angliae littore excensione fortuito in terram procidens dixerit terram capio. Ita illa vitam suam demittendo
liberationem et seisinam, ut loquuntur, pro filio ut haereditatem suam adiret accept, vitam dico quam quae magis
pretiosa

quam

vel

animus

meus

cogitando,

vel

calamus

scribendo,

consequi

possit.

[181] Liceat mihi bona vestra cum gratia vos S. Pauli verbis, et potius veritatis zelo quam obtrectationis
studio, percunctari, o insensati Galathae, qui vos suscitavit non obedire veritati? Quis vos impulit remedia ad
inveteratam infirmatatem medendam salutaria aspernari quasi ex coliquintida composita, quae ex superiorum
temporum odio tanquam medicamenta praesentanea solummodo expetiistis? Quamvis enim quibus tantillum erat
vel ingenii vel sensus communis facile pervidere poterant quid de illis fieret, qui die demonstrationis cum Seba
filio Beleal tubae clangore auderent protestari nullum sibi esse partem in David, neque haereditatem in filio
Iessae, et itaque Israeli liberum esse in sua tabernacula redire.

Non possum tamen non agnoscere quod

prudentiores in omnem eventum (ut solidum sibi fundamentum substruerent) ingenti pecunia publicam
securitatem redimissent, quae legum authoritate tunc fuit suppressa et suspitionis nube obducta. Nos minime
fugit, Garnete, quot in vindictae opportunitates diem luctus

cum Esa expectarunt. Novimus qua ratione et

quibus instrumentis nonnulli corpore graves et animo imbecilliores instar buteonum in agro novali vi turbinis ad
149

