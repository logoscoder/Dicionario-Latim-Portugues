veloces ad sanguinem effundendum, die novissimo nubem inter vos et aeternam iudicem, ut ingratitudo vestra
plectatur, excitabit. Quodnam crimen est (si diis placet) quod scrupulosis et curiosis illis offensam pariat
(conscientia excepta cuius ratio nec Brunoni nec Ignatio, sed uni Deo reddenda) quo dicatur regem ob oculos
eorum pulverem sparsisse, qui violentissimi erant et occupatissimi in fomite colligendo et igne accedendo ad
agnum illum sacrificandum, cuius innocuus sanguis perinde ac Abelis vindictam in auribus Dei efflagitasset
contra execrandam illam coniuratorum sentinam, si res illis ex voto cecidisset.
[176] Obiter non possum non semper admirari providentiam et pietatem huius ter foelicissimi regis, huius
pacatoris orbis (quod Constantino Maximo maximum fuit attributum), qui student et contendit imperii sui
thronum constabilire, neque Apollonis Delphici tripode, id est, ut Apollonis mystae interpretantur, celeritate,
observatione, et subtilitate, nec illis leonibus et leonum catulis qui gradus throni Salomonis exornarunt ut animos
iuvenumque senumque ad fortitudinem excitaret, sed iuxta Anglici nostri imperii praescripta tribus columnis
conscientiae, honoris, et charitatis popularis, idque tam solide et firme ut filii Belial nec spem nec facultatem
habeant ullam suam vota consequendi nisi haec tria uno ictu funditus exciderint et extirpaverint, praesules
scilicet, proceres et plebem, ut cespes unus et regem nostrum et rempublicam tegeret. Itaque periculum in quo
iam versamini non novum videatur, ex alia triplicitate a Salomone memorata, ut ex aequa ratione efferatissimi
vestri consilii in principis et patriae ruina molienda, supplicio plectamini quia funiculus triplex non facile
rumpitur. Hominibus enim variis et tortuosis ingeniis, qui incerto collineant subinde usui venit, ut vel iudicii
oculo vel exercitationis manu paululum aberrante, cum ambitionis scopum petant ad extremi supplicii metam
pertingant. Itaque nemo vel nunc vel postea dixerit eos, qui hodie in caussa execrandae huius proditionis pro
tribunale sedent iudices manus in hypocrisi cum Pilato lavare, quandoquidem tu et tui qui hic iudicandi manus
vestras cum Davide propheta inter innocentes lavare non possitis.
[177] Reges quae oblata sunt sine praegustatore non sunt soliti gustare, pervicatiam vestram in hoc quod huic
reipublicae universae bene precare recusaveris, approbare haudquaquam possumus. Nec alius est, Garnete, qui
melius novit cuius scripti authoritate fidelibus liceat in poculo quod nobis miscuistis miscere vobis duplum,
cum destinatum vobis esset (se res ex animi sententia successisset) ut ab ipsis inciperet. Verum hinc manifestum
est quod virtutis cursus (si modo tibi inerat quod homines expectarunt) erat celerior quam aetatis, quodque vita
tua fidei tuae in principem superstes fuerit.
[178] Plusquam difficile est homini qui tanta meritorum magnitudine et amplissimis beneficiis principi sit
perinde ac ego ipse obstrictus inter animi affectum et veritatem medium ferire, vel praeoccupando tam provide
sibi consulere ut nulla aranea e rosa venenum hauriat. Verumenimvero iacta est alea, cumque nec mihi sit cordi
principum auribus inservire et cubitis pulvinos assuere, nec regi nostro voluptati ut famuli eius fidissimi et
consiliarii fidelissimi cum prophetis illis assentatoribus in diebus Michae placentia potius quam solida
147

