est, ut ad illos tantum pertineret qui post reginae coronationem sacrificulorum ordini initiati essent.
Observandum autem est in executione harum legum, quod cum in quinquennio Marianio homines plus minus
300 religionis caussa crudelissimo supplicio affecti fuerunt, in omni tamen Elizabethae tempore per spatium 44
aut plus eo annorum vix 30 sacrificuli pro coniurationibus et proditionibus mortem subierunt, et quinque tantum
qui illos hospitio excepissent, pro religione vero plane nullus. Hic obiter ab illis qui sunt a concilio Parlamentario
summopere peto, ut animadvertant (hoc enim <in> dubium vocatur) utrum lex pro recusantibus et reconciliatis
valeat etiam in Hibernia et partibus transmarinis, hoc est, utrum illi qui illis in locis reconciliati sunt poenae
statuti

sint

obnoxii,

ut

clarius

hoc

elucescat,

et

facilius

huic

rei

consulere

possint.

[28] Sed ad rem propositam. Contra usurpatam Romanae sedis authoritatem et potentiam XIII plus minus
statuta et senatus consulta ante haec tempora in Parlamento confirmata habemus. Regnum enim et rex Angliae
nullo modo extraneae alicui potestati subiiciuntur, sed immediate Deo subiacent. Papae fateor XXXIII usque ad
Sylvestrem celebres fuerunt martyres, at quicunque desiderat primatum in terris, inveniet confusionem in coelis.
[29] Quinta consideratio est de coniurationis fine, qui fuit ut universum reipublicae statum funditus
subverterent. Etsi pietatis enim et religionis umbram speciemque illorum impietas prae se ferre videbatur,
innovationes tamen et reipublicae confusio scopus fuit ad quem collimabant, quod inde constat, quia cum
Romane Catholicis et homuncionibus malevolis societatem inibant.
[30] Sexto, progrediendi rationem in hoc scelere et instrumenta intueamur. Ecce vero cuniculos agunt, ecce
XXXVI cados pulveris sulphurei sive fulminalis, vectes etiam ferreos, lapides et ligna cadis superimposita ad
maiorem perniciem et vastitatem. Deus bone, quantus turbo, qualis ignis, quae concussio aeris terraeque illic
fuisset! Sicut in libro Regum cum Elias in spelunca fuit montis Horeb,

et coram Domino vocatus est, ecce

vehemens ventus montes dilaceravit et rupes dirupit, sed non in vento Dominus. Post ventum vero terrae et aeris
commotio venit, sed non in commotione Deus. Post commotionem vero ignis, et non in igne Deus. Ita nec
Dominus ulli horrendi et inauditi huius facinoris parti interfuit. Cuius certe authores Divite illo damnato peiores
esse sese prodidere, qui (ut est in sacro Euangelio) ne alii in locum tormentorum descenderent orabat.
[31] Septimo, de secreta proditionis machinatione executioneque quaerendum, ad quam assequendam
quatuor potissimum rationibus usi sunt. Primum Catesbeius Marchioni Spinolae ut equitum turmae in Belgio
praeesset commendatus est (quem locum iam Baro Arundel possidet), ut hoc suo praetextu sine suspicione
coniurationem hanc equis instrueret. 2. Iusiurandum quod omnes sanctissime viritim, tam pro taciturnitate quam
perseverantia et constantia in proditione praestanda iuraverunt. Iuramenti formula haec erat:

19

