hominibus fuerant conflati, quasi digito indicans Henricum Beaufort cardinalem, qui postea author erat maiorum
malorum quam vel expectari vel timeri poterant.
[21] Sacerdotes et fraterculi erant qui primo Edwardi Quarti anno cum Iaspere Penbrochiae comite contra
regem

seditionem

concitarunt,

et

postea

authoritate

parlamentaria

proscripti

et

morte

mulctati.

[22] Ex ordine sacerdotali erat ille doctor Shawe quem Richardus Tertius praeconem a Paulino suggesto
constituit ad promulgandum ius sum iniuriosum contra iustissimam innocentum principum possessionem.
[23] Impostor ille qui Lambartum

puerulum ad ementiendam ducis Eboracensis personam, et ius

usurpandum contra foelicissimam duarum rosarum coniunctionem subornavit, sacerdos erat ex Hibernia. Ex quo
hoc obiter observo, quod quemadmodum tunc sacerdos ille rosarum unionem praevertere, sic nunc duo
sacerdotes Greenwellus et Garnetus regnorum unionem praecidere quam poterant obnixe operam impenderunt.
[24] Monachus ex Hentonia erat qui spe fallaci Buchinghamiae ducem ad ruinam tantae familiae, quanta non
altera in Europa (inter eas quae regium nomen non gerunt) illexit, unde et mihi et caeteris qui ab illo prognati
vulnus inflictum.
[25] De pontificibus illis Romanis nihil dico, qui saepius gladium Pauli furendo quam claves Petri instruendo
exercentes magnos tumultos excitarunt, nec de tribus illis potentissimis cardinalibus, Eboracensi, Lotharingo, et
Atrebatensi, nostra memoria qui singuli elati ingenii et rebus agendis vividi, non socordiae aut pigritiae (nescio
an temporis male collocati) sum superessent, rei peragendi, nec de ecclesiasticis loquar, qui docendo ex
suggestis et proditoriis decretis subscribendo Henrici Octavi filias natalium iure excluserunt, dum superbiae et
ambitioni eorum qui regnum affectarunt inservirent.
[26] Tacitus praetermitto vesanam Knoxi et Goodmani contra duas illustrissimas Marias Scotorum reginas,
alteram regentem, alteram regnantem, nostris diebus incursationem. Sergii monachi subdola consilia ut Turcam
in orientis imperium induceret non excutio, nec pseudoprophetarum illorum qui stirpem Xerifi in Mauritania
constabilierunt. Mihi propositum est superioris aevi machinationes cum hac recenti componere (magno licet
intervallo omnes omnium temporum longe superat) ut fidelis subditi ad exactius spirituum examen perspiciant
sacerdotes nonnullos in republica Christiana perinde ac Salios flamines Martiales Romae vigente paganismo
voluptatem faculis ardentibus iactandis percepisse, ut pravos animos et peiores conatus inflammarent. Sed
diadematis imperalis circulus si semel vel tantillum infringatur, consolidari haudquaquam potest, et nervi semel
incisi nunquam integrari possunt, nec fieri potest ut sit integralis unitas in solutione continui. Hoc itaque cum
gravi et erudito iudicio Sozomeni veteris scriptoris ecclesiastici concludam, universim accidere in sacerdotum
dissidiis ut respublica motibus et turbis agitetur.
[27] Verisimile est, Garnet, quod si reginae Elizabethae exile illud vitae stamen diutius ad caliginosos istos
dies productum fuisset (qui nubeculam fulgori spei vestrae blandientis obduxerunt, ex quo tam incomparabilis
82

