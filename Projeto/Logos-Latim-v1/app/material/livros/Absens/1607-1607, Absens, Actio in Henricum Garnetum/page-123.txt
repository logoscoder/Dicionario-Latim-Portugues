agrestes cum prophetae puerulo in die critico decerpere),

illud primum recipe pontificis chirographo

subsignatum examinare ut accuratius cuiusque materiae qualitatem intuendo clarius intelligam, intelligendo
diiudicem, diiudicando concludam quam belle cum praescriptis melioris aevi et proportione et proprietate
conveniat.
[108] Primum quod in hoc compositio medicamento occurrit, scicilet statutorum observatio, illam sane
salutarem ad curandam quamlibet in ecclesia et republica aegritudinem agnosco, attamen inter canonici iuris
professores in usu fuisse non reperio, qui Papam observatione regulari cuiuscunque legis aut statui eximunt, quae
pro suo arbitrio observare non lubeat. Sed ad rem quae controvertitur libens ediscerem cuius sunt illa statuta, vel
a quibus scita et sancita, atque in quo consistorio, quae Gregorius Septimus tam sancte observaturus cum
imperatorum divina providentia constitutum abdicare in animo agitaret, et se pro Deo gereret dum hac in re
seipsum similem altissimo

fecerit. Sane David propheta non fuit ex numero eorum praedecessorum qui

eiusmodi decreta promulgarunt, cum illos omnimodae insolentiae et arrogantiae condemnaverit qui subditum ad
tollendam manum contra unctum domini induxerint. Servator noster non ex eorum numero erat, qui discipulos
iussit quae Caesaris sunt reddere Caesari,

et potius iniuriam perferre quam cuivis inferre, multo minus

magistratibus. Sanctus Petrus, qui primus et praecipuus esse debeat cum ab illo Papae successionis seriem
repetunt, eiusmodi decreto nunquam est suffragatus: ille etiam tyrannis quorum absoluta erat authoritas obedire
praecipit. Sanctus Paulus ex illis non erat, qui iubet obsecrationes, orationes, postulationes ab omnibus fidelibus
fieri pro regibus et omnibus qui in sublimitate constituti sunt, cuiusmodi Nero tyrannus tunc temporis fuit. Et
quorsum? Ut Christiani sub eis quietam et tranquillam vitam traducerent.
[109] Ex eorum catalogo Xistum pontificem excludat, qui quoad conscientiam potius Deo quam hominibus
obidire statuit, sed quoad obedientiam tyrannidi ne quidem obstitit. Et haec fuit Originis sententia, quod omnia
crimina quae vindicari vult Deus, non per antistes et principes ecclesiarum, sed per mundi iudices voluit
vindicari. Marcellinum excludat, qui nullam magistratui offensionem fecit nisi quod ecclesiae notum fecerit
Caesaris rescripta non satis authoritatis habere, ut nonnulli docuerunt, ad idolatriam imperandam. Cornelium
excludat, qui in quaestionem vocatus de literarum vicissitudine inter ipsum et S. Cyprianum episcopum
Carthaginiensem animam iam aediturus protestatus est nihil in illis continere quam quod animarum salutem
spectaret. Tantum aberat ut illi obedientiam erga magistratus subtraherent ut Gregorius hoc statutum nunquam
legerit. Nisi enim servum esse supra dominum affirment, quod Christus negat, fatendum est illis Gregorium qui
se Mauriti servum agnovit non ille supereminere aut dominare potuisse.
[110] Nec verisimile est Anastasium Papam Anastasio imperatori scribere voluisse sinum eius clementiae
publicae foelicitatis sacrarium esse, et eius celsitudinem Dei vicem in terris gerere, si modo illum diadema
clientelari iure de apostolica sede tenuisse existimasset. Igitur cum venerabili nostro doctore concludam quod
123

