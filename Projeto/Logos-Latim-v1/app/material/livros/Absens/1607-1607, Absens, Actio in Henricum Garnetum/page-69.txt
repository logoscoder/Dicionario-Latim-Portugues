taciturnitatis cursu circumferri, ut si quando in publicum emanarent, homines potius cautam solertiam
demirarentur quam fidem collaudarent.
[11] In eo quod argumentis vel ipsa luce clarioribus tam futiles obtrudis responsiones, aut Gygis annulum in
opem implores necesse est ut oculorum nostrorum aciem fugiat facinorosa tua temeritas et perfidia, aut aliquam
captu nostro nimis obtuso et intelligentia imbibas opinionem, qui adeo exiliter contextis sophismatum involucris
posse perstringi et illudi speras. Etsi enim prae se tuleris ipsam coniurationem (ut primum est in tuum sinum
deposita) excruciatum diu et luctantem animum valde pupugisse, frequentem ipsius memoriam spiritu intus
contorto soporem excussisse, effusis coram Deo precibus et lamentis gratiam caelitus praevenientem devocasse,
Greenwelli operam ad designatum facinus fragendum protinus efflagitasse, tu tamen per integros tot dies, idem
malum altiores agere radices lubentissime passus est, tu laborem hoc in scelere subeuntibus praesto eras, tu
literas serio vehementes ad Baldwinum simul et Creswellum misisti, ut suppetiis quibus possent maximis
opportune succurrerent. Tu solenni precationis formulam Catholici pro auspicatissimo suscepti negotii eventu
praescripsisti, tu quasi in specula constitutus, dum duabus primis dimensionibus capitis aenei a fraterculo Rogero
Bacone olim fabricati, tempus et, tempus erat, anxie horas observasti usque dum tempus (quod omen avertit, cui
gratias, Deus) tertium praeteriisset. Alteram tu semper aurem arrectissime patentem et displosioni intentam
praebuisti, pari certe usus insimulationis vastitie ad negotium hoc pulveris fulminalis conficiendum, qua Carolus
Quintus ad Papam custodia detinendum, quadam sanctione per omnes imperii suis fines edicta ut vota haberenter
publica pro eodem rursus in libertatem asserendo, quem ipse in carcerem detruserat et detinuit. Quivis tui calami
ductus vel minutissima (si quid minus) ora tui vocula regis et reipublicae salutem tueri potuit intemeratam (dum
te et conscientia discerptum et in somnis noctu exagitatum falso conquereris), et multo causae tuae uberiore cum
fructu quam obnixe provehere contenderis, quam istae unquam insidiae perduellionum afferre poterant. Verum et
illa mollities tua et meticulosa ad prodendum tarditas est isti non dissimile studium officiose pium Catesbeium a
suo proposito dimovendi, cum in Warwicensem comitatum se reciperet, quo nunquam proficisci prius statuit
quam dolo parlamentaria fragore fulminis infernalis subruta procella diffugisset. Credibile est obiectum alicuius
inexpectati eventus cogitationem acrius solito et vehementius mentem tuam exercuisse, quod idem Caino,
Achitopheli, et Iudae domini sui traditori multo ante contigit, et ex ipso Dii verbo ratio depromitur luculenta.
Quod sum sit timida nequitia, condemnationi suae dat testimonium, et semper praesumit saeva perturbata
conscientia.

Reportante

tamen

Satana

victoriam,

illius

etiam

angeli

suo

muneri

non

desunt.

[12] Ut eo tandem revocetur unde est exorsa, orationem ad te, Garnete, nunc convertam sigillatim nonnulla
percensendo, quibus Satanas stupendum in modum et praepostere in ultimo hoc pulveris fulminalis opere
conditionem pristinae naturae propriam permutavit.

69

