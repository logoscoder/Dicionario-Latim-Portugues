converterit. Deinde clementissimo et mitissimo regi gratias cumulate persolvite qui (quod in ipsum machinati
estis) ex improviso vos opprimere noluit, ut Levi Sichemum, quando dolor vulnerum erat gravissimus, nec vos
in maximo clamantis vestri peccati horrore et cruciatu acerbissimo adoriri, sed ad aeterni Dei imitationem, cuius
vicem gerit, cuius vestigiis inhaerere gaudet, iuxta illud in libro Sapientiae, Dat tempus et locum per quae
potestis mutari a malitia. Ab universis et singuis veniam exposcite, quod posteris seculis eiusmodi exemplum
praebuistis tam infandum facinus perpetrandi, quod pro hominum captu et varia ingeniorum inclinatione tam
admonere huiusmodi scelera perpetrari posse quam prohibere poterit.
[192] In memoriam discrimen revocate quod Theodoretus inter supplicium et supplicii caussam, inter
tormenta ad conscientiam cogendam et poenam ex lege constitutam ad scelera vindicanda interposuit. Utque
postremam meam admonitionem, cum vestra occasione postrema concludam,
Discite iustitiam moniti, et non temnere divos,
quoniam haec vos sapere vel mori iubent. Simulque optimo principum, qui pessima imprecati estis,
comprecemini, ut Martialis Traiano,
Dii tibi dent quicquid, princeps auguste, mereris,
Et rata perpetuo quae tribuere velint.
H. NORTHAMPTON

[193] Hac oartione (quoad temporis angustiae permiserunt) habita, primarius Angliae iustitiarius cum de
perspicuis argumentis, dictorum factorumque probationibus quibus reus peractus erat Garnetus graviter, solide,
et praeclare perorasset, sententiam receptis verbis pronuntiavit, ut traheretur, suspenderetur, et in partes
dissecaretur.
[194] Comes Salisburiensis Garnetum interrogavit si quid amplius dicturus est.
[195] Respondit Garnetus, Haudquaquam, mi domine. Vestras autem dominationes quam possum demisissime
rogo ut vitam meam regiae maiestati commendatam habeatis, pro cuius arbitrio aut mori aut vivere ipsique
inservire sum paratissimus.
[196] Conventu iam soluto, itum est.

XI. SUPPLICIUM DE HENRICO GARNETO SUPERIORE IESUITARUM IN ANGLIA SUMPTUM
IE tertio mensis Maii Henricus Garnetus extremum supplicium subiit in pegmate ad id destinato iuxta portam
occidentalem ecclesiae cathedralis S. Pauli Londini. Cum in pegma ascendisset, quasi attonitus constitit, ipso
vultu timorem et mentem male consciam facile prodente. Decani Sancti Pauli nec non ecclesiae Wintoniensis qui
154

