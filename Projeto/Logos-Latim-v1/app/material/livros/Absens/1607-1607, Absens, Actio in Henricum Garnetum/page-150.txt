illud

culmen

semet

excitare

sperarunt,

quod

inconsiderata

ambitio

imprudenter

sibi

affinxerat.

[182] Clare perspicuum est quod Ismael cum Isaac consors esse voluerit, et pluria indicia animorum
aspirantium indies in lucem prodierunt, ut Eteocles et Polynices haereditatem acuto gladio dispertirentur. Sed, ut
Paterculus de Romani imperio securitate praeter omnium opinionem post Augusti obitum scripsit, cuius regni
ruinam timueramus, eam ne commotem quidem sensimus. Tanta fuit unius viri maiestas ut nec bonis neque
contra malos opus armis foret, cum quicquid tuendum non suscepisset solummodo periret.
[183] Nunc autem (divino numini gratiae persolvantur) beata securitate procul a gemitu et meticulosa
sollicitudine ita fruimur per haec redolentia olivae germina quae misericordiae sedem incingunt, ut Dolmanus
vere doleat quod dolare et terebrare in splendidissimum et spetiosissiam hanc stirpem neutiquam possit, in quam
acerbiores dolorum surculos inserere moliebantur.
[184] Adhaec nemo inficias ire potest, si amplissimae huius insulae conditio ex sua integritate et partium
unitatum consideretur, quasi paralyticam tam nervorum resolutione quam sensuum privatione iacuisse, quamdiu
Scotia ab Anglia fuit seiuncta. Et ex obstipatione in divisis capitibus (quo minus spiritus libere per universum
corpus ad sanitatem tuendam permearent) ex minime intemperie symptomatica in apoplexiam mortiferam erat
prolapsura. In Servatore nostro misericordiae erat manum aridam sanare,

aridam dico quoad exiguum usum

nobis, quamvis quoad se agilis, valida, et potens fuerit. Prudentiae erat in Caesare posticum occludere per quod
Germani ad disturbandam Galliam irruperunt. Solertiae etiam erat magnae in Severo illos a nobis vallo hostili
seiungere quos nunc divinum consilium in aeterum animo fraterno foelicissime nobis coniunxit. Spiritus enim
sanctus solum et solitarium consistere pro maledicto habet, quia nullum habet proximum qui cadentem sublevet.
Palmes non diutius gemmascit quam viti sui nativae et propriae insit, quam eodem succo nutriatur, quam eadem
radice firmetur, et ab eodem vinitore amputetur. Ita Anglia et Scotia quasi Hippocratis gemelli qui una rident et
collacriment, ut Castor et Pullus qui una oriantur et occidant, sunt manus unius corporis naturalis et politici quae
invicem se lavent et fricent, utque semel dicam, sunt cor illud et cerebrum ita harmonice connexa et colligata, ut
sine absoluta utriusque unione fieri non posse ut insula Britannia aut potenter se moveat, aut interna sentiat, aut
secure spiritum ducat.
[185] Maiores nostri in votis habuerunt foelicissimum hunc diem videre (not dicam ut Abraham dies Christi
videre sitiit, ne audacula videatur comparatio), sed ut qui sub coeli vertice solem avent, ut ex consultationibus et
tractatibus temporibus prudentissimorum nostrorum regum, Henrici scilicet Tertii et Septimi constat apertissime,
atque etiam quod Henricus Octavus maximopere incubuit ut nuptiae facillimis conditionibus inter Mariam
Scotorum reginam et Edwardum Principem filium eius primogenitum contraherentur. Superioribus seculis
impedimenta intervenerunt, partim opera principum externorum, qui aequis oculis Angliae et Scotiae coronas
unitas intueri non potuerant, et partim discidiis internarum factionum in utroque regno, quae ex levi et privato
150

