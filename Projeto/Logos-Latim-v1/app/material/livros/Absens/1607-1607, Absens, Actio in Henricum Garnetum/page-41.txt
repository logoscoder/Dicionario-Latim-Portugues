1586, mense Iunio in Angliam traiecit Henricus Garnet, quod sine laesae maiestatis nota fieri non potuit, cum
revera totus fuerit ex proditione compositus. Atque hoc eodem tempore contigit, cum ingens ille ex Hispania
exercitus quem benedictione sua dignatus est Papa et Invictae Classis nomine insignivit, contractis undiquaque
militibus mercenariis et navigiis, unde Composita Classis vocari poterit, quae navibus constabat 158. Huius
classis praevii et praenuntii Iesuitae fuere, inter quos et Garnet, primo in terram ingressu laesae maiestatis reus.
At regina classem hanc subditorum suorum virtute disiecit, ipso numine (in cuius caussa pugnavimus) nobis
auxiliante, famulantibus eius imperio igni, mari, scopulis, ventis, procellis, donec omnibus dissipatis et in diversa
disiectis plurimi periissent. Siquidem offenso Creatore, offenditur omnis creatura, et armata in procinctu stat ad
Dominum vindicandum, qua de caussa etiam Rex Exercituum nuncupatur. Ita demum e 158 navibus, vix
quadriginta in portum pervenerunt, et quemadmodum multi perhibent, pars maior periit, adeo ut eo sensu ad
Elizabetham accommodemus id quod de Christiano imperatore cecinit poeta,
O nimium dilecta Deo, cui militat aether, Et coniurati veniunt ad classica venti.
[13] Illud etiam hoc in loco non negligendum, sub id tempus expeditionis, cum in unum locum convenissent
de hac ipsa re deliberaturi Cardinalis Austriae, Dux Medinae, Comes Fuentes, duo episcopi ex Hibernia, et
complures rei militaris studiosi, inter quos Winslade natione Anglus, cum animadvertissent Hiberni episcopi
expectare eos Catholicorum in Anglia factione, pronuntiarunt fieri non posse ut quicquam in Anglia proficerent,
nisi excitata prius Catholicorum in Anglia factione partes suas praemunirent. Eam tamen esse aiebant Anglorum
in periculis longe prospiciendis solertiam

ut haec effici non possint. Siqua enim suspicio sollicitarit, siquis

timor increpuerit, Catholicos propediem vel firmae satis custodiae mancipari aut e medio tolli. O euge, exclamat
illico veteranus, hoc pro nobis facit. Hac enim ratione animae eorum in religionis pretium in coelum migrabunt,
corpora ad terram in mercedem proditionis concident, agri et praedia ad nos victoriae nomine pertinebunt, et
hic revera scopus fuit ad quem collimarunt. Hic interim animadvertere est, a primo Iesuitarum in insulam hanc
ingressu ad hunc usque diem nunquam integrum quadriennium effluxisse in quo non exitialem aliquam
proditionem in totius reipublicae pernitiem machinati sunt. Postquam aperto Marte debellatum fuit anno Domine
88, iterum caecis proditionis cuniculis oppugnare nos aggressi sunt Iesuitae. Paulo post, anno 1592, huc traiecit
Patricius Cullen instigantibus eum Guilielmo Stanley equite aurato, Hugone Owen, Iacobo Frauncis, et Iesuita
Holte, ut cuius consilio in reginae caedem armatus, in eum finem peccatorum remissionem et illum sacramenti
calicem ab eodem accepit. Quem hoc etiam consilio prosequitur parricidium hoc non tam per leges licere quam
divinum favorem demeri. Subiecit hic Iacobus vilis ille lotricis filius (qui semper una cum Cullen et aliis reginae
exitum machinatus est),respublica Anglicana sic fundata constat et constabit ut nisi tollatur domicella illa
Elizabetha,

totius

Acherontis

furiae

eam

convellere

et

labefactare

nequaquam

potuerint.

[14] Proditionem istius Cullen comitatus est liber, qui nomen Philopater, in huiusmodi facinorum
41

