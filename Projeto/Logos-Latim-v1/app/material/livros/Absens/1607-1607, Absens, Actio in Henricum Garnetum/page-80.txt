scripturas vos recipite (vel si lubeat ad vestros ipsorum canones) ut scrutemini an restrictio beati Pauli, ne rebus
secularibus se immiscerent, cum non obstante fuerit iniuncta quoad machinationes ignivomas et sulphureas.
Tutissimum est tibi, Garnete, ut mea fert sententia, iudicium tuum in his praecipitiis baculo grandaevi Iacob
suffulcire, hoc est cum deliberata illa sententia quam tulit contra Levi patrem sacerdotum succedentium, quid
filios Hemor post circumcisionem occidissent, quae in ea caussa tam fuit promissi vinculum quam fidei sigillum,
cum ad veritatem persuadeor Protestantibus cum Catholicis in pluribus fidei et doctrinae articulis convenire
quam Sichemitis cum Iacobo et eius familia. Quod si caussam illam in suas partes resolvamus, arctiorem
similitudinem et de facto et de iure in hac caussa quae nunc agitur inveniemus, in quam ut oculos nostros et
observationes designamus, rationi sane inprimis est consentaneum.
[9] Primum enim Iacob ex conscientia et humanitate concludit non ituram animam suam in consilio Levi,
nec in coetu illorum futuram gloriam.

At quae est ratio? Quia in furore suo occiderunt virum (quod multo

minus erat quam principem cum suis posteris et universo regno excindere) et in malitia suffoderunt murum,
quod, ut mea fert opinio, ne tantillum quidem abest a vestra in suffodiendo parlamentariae domus muro
machinatione. Quaenam est Iacob de facto sententia? Maledictus illorum furor quia pertinax, et indignatio quia
dura. Quae maledictio propius, si fieri possit, quam ipsum factum comparationi correspondet. Quem enim fugit
quod malitia cum in mentis ardore tantum insideat, ut ignis in stipula quamprimum accenditur quamvis magnam
flammam diffundit tamen cito absumitur et solummodo fumus relinquitur? At cum in conscientia insederit, ut
ignis in chalibe, quod tarde acquisivit diu retinet, tunc eiusmodi signa fiunt monumenta. Quod ad notam quam
Iacob illus inurit cum vocet vasa iniquitatis bellantia,

protestari possim et te et Greenwellum et caeteros

execrandae huius machinationis affines iustiore de caussa hac nota inurendos quam Simeon et Levi, quanto
indignatio vestra cum illorum indignatione ex aequo collata infinitis gradibus durior erat. Quamvis enim
nefandum illud facinus (laus Deo cedat) non fuerit peractum, tu tamen, Garnet, nosti quis est qui consensum
nostrum intra mortalis peccati limites et censuram constringit, et quis Patrum dixerit quod deest opera inest
voluntate. Lex Angliae municipalis proditionem vel cogitatione conceptam puniret si inquisitionis oculos
eousque penetraret, itaque divina providentia in clade ex sua benignitate praevertenda vestram in machinando
voluntatem minime absolvit. Ex decursum temporum et rerum gestarum observatione prudentiores observant
nefaria scelera ad rempublicam disturbandam raro concepta fuisse absque sacerdotis consilio et auxilio in primo,
medio, vel extremo tragoediae actu, idque continuo cum eiusmodi coniuratorum choro ad scenam instruendam,
dum magnorum principum vitae et res in in angustias redacta universa fortunae aleae subiecerunt. Dum enim
Moyses cum Deo in monte colloqueretur, Aaron frater morae impatiens (ut plerique rationis ecclesiasticae in suis
cupiditatibus) statim vitulum aureum ad Mosis vexationem et divini numinis iniuriam efformavit et adoravit.
Abiathar damnatus erat quod contra dominum suum cum Sunamita et Ioab consilia sociasset. Qua intemperie, et
80

