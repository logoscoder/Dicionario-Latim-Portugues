quemadmodum arborum summitates, quae vitali suarum radicum succo non enutritae, postea pulchritudine et
gloria defloruit et exaruit. Imperatores magis magisque indies fuere contemptui, vel quod noluerunt aut minime
potuerunt imperii caput a barbarorum incursionibus, tyrannorum oppressionibus, et coniuratorum
machinationibus defensare. Tunc Italiae proceres omne obsequium, contributionem, subsidium, tam longo
remoto parallelo a quo tanquam a vortice nulla erat reciprocatio, deferre abnuerunt, obedientiam exarchis et
magistratibus debitam subtraxerunt, qui iam extremum spiritum exhalaturi nullum salutare remedium invenerunt.
Internuntii pro rerum necessitate inter Romam et Constantinopolim tanto intervallo dissitas commeare non
poterant, quodque divergentis fortunae deploratissimus est effectus, nuntii ad intercedendum emissi re infecta
redierunt, consultationes erant mutilae, expectationes irritae, et hominum ingenia varia et tumultuantia.
[80] Quamvis autem quid probatissimos authores legi quod illo tempore difficilimo et incertissimo quamdiu
vel tantula spes aut securae tutelae, aut opportuni auxilii, superessent, pontifices ad fidem in sinu timoris
conservandam satagerunt. Tandem tamen civili authoritate in occasum urgente, ecclesia languente et spe omni
perdita, cum proceres et praesules sensim quasi cera ad ignem liquentes extentuati, et frustra solatium ex Oriente
expectando lassati animum induxerunt se in fidem et clientelam Galliae proximae conferre, quae maioribus
copiis magis expedite et maioribus facultatibus eos tutari quam orientale imperium calamatatum oceano
superinfuso iam fere demersum ullo modo poterat. Pontificibus et tunc temporis et iam inde studium, consilium,
et ingenium Romam iterum ex Albae ruinis (licet in alio elemento) excitandi, principium magnitudinis suae ex
alterius potentiae corruptione extrahendi, et illorum errores quorum nutum ante spectabant in eorum usum
convertendi defuisse illi per me credant, qui ex iudicio, rerum usu, et viritate aliud cogitare non possunt. Cum
enim novus hic a Gallia imperator diu expectatus, in solio locatus, eos in possessionem misisset, ut et utilitate et
authoritate iusta dimensione illis satisfaceret, pro laboribus quos cum sudore vultus et tremore cordis in illo
constabiliendo impendissent. Alias etiam vires et authoritatem amplificandi occasiones arripuerunt, opportunitate
captata quae semel amissa ne iterum quidem est expectanda. Tunc coeperunt illi authoritatem suam sibi
constabilire in eo fastigio securitatis a supercilioso superiorum imperio quod ex praedecessoribus multi
maximopere animo agnitaverunt, tanquam spado mulierem amplexus et suspirans

(ut alia in re concinne

loquitur propheta), sed irritum cecidit eorum consilium, et plane nullum industriae fructum retulerunt.
[81] Efficacissimus magnes qui reverentiam et amorem ad ecclesiam Romanam primo religionis vere
ineunte attraxit, constantia erat tot sanctorum martyrum qui suo sanguine profuso tenellas professionis suae
plantas rigarunt, dum vitam cum honore profundere quam religionem cum dedecore abnegare maluerunt.
Praeterea minime dubium est brevi illo qui sederunt tempore hoc illis imprimis propositum fuisse, ut subditos
superioribus tanta obedientia, et superiores subditis tanta conscientia colligarent ut illi cum sanctissimi tum
foelicissimi habiti fuerint, qui vel eorum poetate afflati, vel doctrine principiis fundati. S. Petri cymba
110

