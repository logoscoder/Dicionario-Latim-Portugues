commodissime rectum et foelicem cursum aliquandiu tenere poterat, licet remi iam cessarent, quae in altum
primum provecta fuit tantis viribus et industria tot praestantium remigum, qui ad nullum alium quam coelestem
portum cursum direxerunt. Haec observatio illis nova videri non potest, qui intelligunt quam difficile et fere
impossibile sit principi ingenio irrequieto qui multis et piis et prudentibus succedit, perniciosum aliquem
effectum derepente producere aut contranitendo aut se opponendo orbibus et motui proxime superioris
administrationis.
[82] Ad hoc fastigium ex religionis et integritatis fundamento excitandum alii lapides, alii lignum, alii calcem,
alii arenam, alii suam operam et dirigendi curam gratis contulerunt, et singuli pro virium et facultatum ratione
manum admoverunt. Postquam autem pontifices authoritatis suae vires imperatoribus semotis intellexissent, cum
ex angustiis se explicassent, occasionem arripuerunt brachia expandendi et vires extendendi in elementa quae
non minus quam terra incognita illis antea fuerunt omnino ignota.
[83] Ex illis pontificibus qui limate et veteratorie ambitiosi, cum in Romana historia (ut credibile videtur)
legissent Caesarem nunquam absolute potentem fuisse priusquam potestatem pontificiam cum Caesarea potentia
coniunxisset, in rem suam existimarunt, quamvis in alio quasi climate, Caesaream cum pontificia coniungere,
minime ambigentes quin ut in abstracto fuerint cum honore observati, sic in concreto cum observantia
formidarentur.
[84] Necessitas quae post decessum Caroli Magni Italos pontificum auxilio pro communi defensione inniti
adegit, conscientiae vinculum quod maximam orbis terrarum partem Romam attraxit, vel ut pro animarum salute
satisfacerent, vel unitatem conservarent; imperatorum et regum confidentia reserendo simultatum aut
dissensionum inter ipsas caussas ad eiusmodi episcopum qui paterna animi aequabilitate in neutram partem
perpenderet; certamen et aemulatio potentissimorum principum ad eius amorem et amicitiam conciliandam quam
plurimi ut iudicem verebantur, et pauculi aut nulli longo tempore adversarium suspicati fuerunt; timor et
periculum ne res suae in discrimen vocarentur de eius praerogitiva disputando; contributio Christianorum
cuiuscunque loci et ordinis, ut tempora tunc ferebant, ad B. Petri successorem sustentendam; intima gratia quam
Papa apud plurimos nationes iniverat ex praedecessorum meritis qui pastores et doctores ad salutarem Christi
crucifix redemptionem annuntiandam miserunt; potestas clavium S. Petri in peccatis ligandis et solvendis κατ᾿
ἐξοχλούς supra omnes reliquos orbis Christiani episcopos; recepta de episcoporum conscientia opinio quos
ecclesiae canones sollicitos de his quae sunt mundi

noluerunt, prae seculari authoritati cui iurisdictionis

amplitudo, longitudo, et latitudo solummodo ante oculos observatur; periculum ne quis illi offensam faceret
quem maxima pars hominum amore et studiis prosequi enitebatur; solers illa coniunctio clavum Petri cum ense
Pauli, ut dum latera reservaret, altera ut ille Nehemiae impedimenta resecaret; amplissima latifundia et reditus
Petri cathedrae Carole Magni diplomate concessa et Matildis comitissae supremis tabulis legata; pontificum
111

