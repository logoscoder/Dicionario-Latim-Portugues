[134] Quomodocunque autem Gregorius in diebus illis canicularibus combustione radiorum qui ex diametro
oppositi imperatorem urere poterat viribus factionis opportunitate quadam excitatae fretus, ex succedentibus
tamen indiciis observo iudicium Dei semper fuisse iustum, etsi Papae fuerint iniquiores. Alter enim ex domini
sui proditioribus quem Papa quodam animi aestu evexerat et ex fastu adiuverat, in opiduli expugnatione de
medio sublatus, alter in praelio nec sine poenitentia proditionis, ut quidam prodit, occisus. Ipse etiam Papa
aerumnis et curis confectus non diu superfuit, et cum aculeum in hoc principe reliquisset haud amplius pungere
poterat. Seditiosi et turbulenti illi episcopi qui authore Papa se opposuerant et restiterant nunquam capita
exeruerunt post fatalam illam plagam inflictam in synodo Morguntina et Vangionensi, sed aut a suis ovibus fueri
perempti aut adversissimo fato in montibus extincti.
[135] Walranus episcopus Magdeburgensis in literis ad quendam Germaniae comitem iustam reddit caussam
tot rerum adversarum simul confluentium, quia (inquit ille) resistendo authoritate Deo resistiterunt, et ideo
foelicius illis succedere non poterat. Platina prodit quod interea temporis, dum Papa adhuc consultaret quid cum
hoc offenso principe ageretur, nonnulli sanius sapientes censuerunt regem non ita cito anathematizandum. Ast
obiectiones omnes supervacaniae erant dum Papae animus inflammatus ad ulciscendum totus flagraret, et ille
caussam suffulciret authoritate illa S. Petro per Christum delegata ut oves suas pasceret, id est, gregem doceret et
instrueret. Tantum enim discrimen inter instructionem et destructionem quantum inter pastionem et
suffocationem interpono, quanquam ex formula sententiae contra imperatorem prolatae pateat Gregorium
imperare S. Petro et S. Paulo quasi apparatoribus et accensis suis ut pontificiae et privativae authoritatis suae
rescripta executioni mandarent.
[136] Quod ad authoritatem subditos a fide absolvendi quae et primarius aries in canone Nos sanctorum ad
regia solia et sceptra subruenda ex litigiosis exceptionibus adhibetur, hoc prae caeteris adnotabo, quod Gregorius
plus suae dignitati ex delegatione arrogat quam Deus ipse suae divinitati ex praerogativa assumit. Si enim
concedatur eiusmodi fidei sacramenta esse legitima, spontanea, et in nullum iuris praeiudicium (cuiusmodi sunt
quae pro eo ac debemus principibus praestamus), omnes eorum ministros qui fidem datam violare audent periurii
crimine involvunt. Quod Deus per seipsum iurans homini promittit (quanquam ad maturiorem et iustiorem
peccati poenam spectat) sibi ipse minime remittit, et existimabimus quae peccator illi promiserit, sine ipso
remitti posse? Frater non redimet, redimet homo? Non dabit Deo placationem suam et pretium redemptionis
animae suae, ut cum propheta hanc rem concludamus. Quamvis Deus homini ex merito ita succensuerit, ut
visus sit paenituisse gratiae suae quod ingratam stirpem solo sterili inseruit, et praecavens in futurum et tactus
dolore cordis intrinsecus.

Qui quidem internus dolor iam creatoris contra creaturam plurimum inflammaret,

attamen pro eo quod a mundo condito dixerit beatum semen mulieris (quam omnes generationes beatam
praedicant) caput serpentis contriturum, quod in plenitudine temporis erat efficiendum, cum suo promisso
133

