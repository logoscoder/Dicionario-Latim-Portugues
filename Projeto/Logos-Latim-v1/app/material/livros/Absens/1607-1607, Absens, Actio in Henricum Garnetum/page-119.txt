essent) quae sibi aut regno suo fraudi essent assensum non adhiberent. Eodem concilio rex Angliae non literis
sed viva voce episcoporum conquestus est de tributo extorto sub specioso quodam praetextu quasi episcopi
Angliae consensissent, quod metropolitanus reliquorum nomine omnino factum negavit. Papa autem cum hoc
sibi innotuisset allusione ad Frederici imperatoris iram contra suos antecessores in haec verba prorupit, regem
Angliae iam Fredericizare, sed hoc minimi interesse, quia rex Angliae habet suum consilium, et ego meum, et
tamen suo cum dispendio. Edwardus Primus Ioannem Lexenton equestris ordinis virum ad universos episcopos
cum iam synodum agerent misit, qui moneret ut nullo modo Papae postulatis satisfacerent (cui ut authoris mei
verbis utar) et ipsi paruerunt. Edwardus Secundus obfirmate collationem muneris thesaurarii in ecclesia
Eboracensi propugnavit contra Papae rescripta, qui superiores cuiusdam collationis obtentu nepotem suum eo
promovere viribus omnibus enixus. Et quo quaeso fundamento? Quia inquit rex proceres regni, iureiurando cum
fidem principi darent, obligati erant ad regni iura et libertates tuenda, inter quae ecclesiasticarum dignitatum
collatio cum primis locum habuit, et igitur salva conscientia ne levissimam quidem maculam honori quo
investitus erat aspergi pateretur. Quod si (ut ex sacris regni scriniis constat) non licuerat illo aevo foedum laicum
Romanae ecclesiae obligare, quanto nunc minus liceat aut conveniat principis iura aut subditorum fidem
obligare?
[98] His adiungo literas ab eodem principe at pontificem eiusmodi stylo et acriori artramento scriptas ut ex
unguibus leonem. Protestatur enim et inflammato sane animi ardore se ius regni sui contra Papam et omnes
defensurum, nulla personarum distinctione habita. Hinc adnoto Papae temperamentum, qui neque cum animi
perturbatione respondit nec iracundia effulminavit. Quamvis enim Anglia eo sit situ prae quamplurimis Europae
provinciis quae neque tam munitae nec oceano circumfusae, animo fuit paratissimo ad sui defensionem, si caussa
erat iusta et princeps bellicosus, Papa tamen, ut videtur, sedatior erat quam nonnulli successorum, quibus plura et
maiora obiecta fuerunt impedimenta, vel ille animo perpendens ius quod in collationibus et in investituris sibi in
aliis regnis arrogavit, ubi principes erant magis meticulosi, poterat saltem minore licet cum fructu virulentas
ipsius exceptiones in medium proferre, quae minus provide adhibitae sunt, nihil aliud (ut Zachariae verbis utar)
quam vascula pastoris imprudentis.
[99] Neque lex neque natura aliquam agenti potestatem operandi ad se defendendum sine praeparatione
mediorum permittit. Ex consequentia igitur inferatur vel animi ardorem vel potestatem, vel media ad ea plene
perficienda quae in votis habuerat, Papae defuisse. Abbas Tavistochiensis, Edwardo III regnante, quingentis
marcis mulctatus erat quod a Roma bullam receperat in qua inerant aliqua verba regi et coronae suae
paeiudicalia. Universus parlamentarius conventus ordinum regni, in quo episcoporum, abbatum, et praesulum
inter proceres non exiguus erat numerus, se defensuros regalia iura et immunitates omnes etiam contra ipsum
pontificem Romanum, simulque rationem in archivis obsecro protestatione quam modo dixi dignissimam,
119

