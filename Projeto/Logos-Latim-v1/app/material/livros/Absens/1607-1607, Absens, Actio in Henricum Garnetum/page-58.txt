[22] Ad haec Garnetus, postquam Greenwellus ei narraverat quid esset quod Catesbeius moliretur, simulque
in memoriam revocarat quid ipsi Catesbeius dixerat, cum primo verbis in generatim conceptis ea de re egisset, se
animo quasi attonitum fuisse, sibique tantopere displicuisse facinus ut aegre in posterum vel nominari tulerit.
[23] Euge, inquit comes Salisburiensis, animum hominis intus iam perspicitis, atque ad dominos delegatos
conversus veniam sibi dari postulavit ut paucula intersereret de praecedenti ratione, qua in caussa hac gravissima
a principio usque ad illam ipsam horam semper usi erant, quibus praemissis ita incepit. Quanquam ab attornato
argumenta et probationes tam accurate distributa, tamque perspicue enucleata fuerint, ut tantam materiae
congerium aut succinctius contractam aut iuratis (quos alloqui non existimavit esse suum) luculentius
demonstratam nunquam audivisset, neque in animo habuerit cum Garneto in theologia aut in doctrina de
aequivocatione agere, in quarum posteriori quam strenuum athletam se gesserat, libens agnoverit. Cum tamen
ipse ad hanc caussam una cum caeteris delegatus fuerit, quibus post Dei optimi maximi gloriam nihil est
antiquius quam omnibus et singulis, quanta et integritate et moderatione usa erat per omnia regia maiestas
demonstare, ausurum se aiebat de modo et loco constituto illius iudicii nonnulla commemorare. Quod ad
primum. Cum, inquit, nihil sit cui haec nostra respublica infinita, quibus ipsam divinum numen cumulavit,
beneficia potius accepta ferret, quam protectioni syncerae illius religionis quae tam diu sub acerbissimis
hominum Iesuitizantium tormentis ingemuerat, maximo sibi honori esse libens fatetur se una cum tot proceribus
honoratissimis pro iustitiae tribunali assidere, ubi ad Dei caussam tantus honos ex infamia Garneti redundaret, in
quem publicus hostis usurpationem tam eminentis iurisdictionis conferre destinarat. Alioquin quis ignorat
Henrici Garneti miselli hominis conditionem, ordinariam iudicii formam, alioque in loco inferioris notae et
nominis subire potuisse. Atque hinc arrepta occasione comes pios principis affectus erga civitatem Londinum
explicandi, eam regiae maiestati tam charam esse, regemque de ipsius honore et solatio adeo sollicitum esse
demonstravit, ut oblata hac opportunitate, qua conspicua quaedam Papismi anatomia fieret, e cuius fonte
coniurationes istae scaturiunt, commodissimum theatrum putaret civitatem Londinum, quae non solum
rectissime camera regni nominatur, verum a rege maximum arctissimumque ipsius gazophylacium habetur, qui
quidem nullas divitiarum copias subditorum amori conferendas putat, libentissimeque agnoscit tam ingentem
fidelium subditorum numerum pari moenium ambitu nusquam gentium contineri. Cuius et ipse inter reliquos
testis oculatus fuerat post obitum Elizabethae foelicissimae memoriae principis, cum ille ipse quamplurimos
huius regni proceres et dominos a consiliis sanctioribus (qui quidem non exiguo nobilium et generosum numero
stipati erant) comitatus, omnes illos introitu intra civitatis portas eousque prohibitos viderat, donec publice et una
voce se cum rege nostro serenissimo victuros et morituros declararent. Ad te igitur, Garnete, inquit, mea se
convertet oratio, in te enim luculentissime constat quam horrendae coniurationes sub religionis integumento
nefarie
58

delituerint, quod ante hoc tempus vel nude affirmasse Protestanti profecto fuisset crimen laesae

