VIII.
TSI mortalium reperiatur nemo qui quam ipse minus libenter, cuius sub imposita gravissimae calamitatis mole
ingemiscenti, in tam immenso malorum culmulo, vel tantillum oneris adiiceret, et gravatis (quod aiunt) adderet
gravamina, cuius meae innatae mansuetudinis testes oculati adsunt plurimi, ut tamen, Garnete, hodie agitur inter
regem mihi religiosissime observandum, ex cuius spiritu (ut ille scite refert de Alexandro) nos omnes spiritum
ducimus, et te, qui animo tam sedato et alacrio coniurationi huic latius in dies per incrementa quaedam grassanti
viam aperueris, ut idem ille intercluderetur spiritus ante illum diem quem Deus naturae ordine caelitus praefinivit
inter ipsius maiestatem et tuum errorem, aequabilem illius in administrando moderationem et ementitos tuos
colores, inter integritatem tuamque umbratilem illam sanctitatis speciem. Cuperem sane ut ex ore cuiuspiam
alterius conditionis et ordinis elumbia tua responsa denuo resonantia posses audire ut rectius et aequabilius de te
et tui sceleris atrocitate statueres quam hactenus statueris, aut metu distractus aut praeiudicio abreptus, aut (ut
tecum loquar, qui verbis ad causam aptioribus uti nequeo) tanta nube testium es oppressus, qui uno ore, uno
animo te audaciae convincunt proiectissimae.
[2] Libens agnosco neminem unquam tanti reum sceleris sibi consultius prospexisse, ne quam vel minimam
enucleate probandi materiam et quasi ansam nobis ad hoc delegatis praeberes, nunc pierando, primum cum de
confessione Halli tui esses interrogatus, tum nugatorie dissimulando cum quaereremus de loco congressus vestri
(in morem vanelli qui longissime a nido lugubrius vocem edit), hic acriter expostulando, illic solertissime
aequivocando, artificioseque omnia convolvendo. Nihilominus ad manu sat superest, quo consutas tuas technas
facile excludamus, et regiam maiestatem suae dignitati sartam tectam conseremus, quia magna est veritas et
praevalet.
[3] Illae dotes tuae praestantiores, si in natura seorsim sua expenderentur, misericordiam potius
commoverent quam humanitatem exacerbarent. Quorum enim quemque non ad placabilem quandam animi
facilitatem redderet propensum tanti viri interitus, si vultum intueamini et gestum, summa cum moderatione et
solido iudicio? Quibus tamen singulis hoc in tempore postpositis, in id unicum cum Decio illo Liviano

toti

incumbimus, ut quem vos obrutum reliquistis ignem, qui velut ex apparato, novum aliquando daret incendium,
opportune extinguamus. Quapropter ne ego videar inani verborum strepitu aerem verberare, tuas ad illa, quae
solidissime obiiciunter solutiones, excussa sophisticae captionis larva, ut praeiudiciis ora obstruantur, et rumores
qui emanarunt in vulgus consopiantur, enitar quantum potero ad veritatis et rationis trutinam examinare. Quid
enim aliud sunt omnia responsionum tuarum diverticula et elabandi artes adeo affabre confictae, quam ut ille
olim caupo de suis, quae paraverat, esculentis coram hospitibus libere est confessus, tantam ferculorum

63

