canonistae praestantiori inter scholasticos iudicio ex diametro ad oppositum tenent, nullam conscientiae
securitatem praestare audent ex illa censura quam probabiliter potius narrativam quam activam opinemur, cum
processus nullus subsequatur. Hoc ex actis publicis de Henrico II in mentem mihi revocat nuncium perquam
simile quod Alexander III rex Scotorum ad pontificium in Scotiam legatum post illa tempora misit. Cum legatus
ille singulis parochiis 4 argenti marcas et singulis monasteriis in illo regno 80 marcas in belli sacri subsidium
imponere statuisset, rex Alexander illi imperavit ad regni fines subsistere et per literas mandata exponere. Nam
neque Scotia quantum exegit legatus repraesentare poterat, neque etiamsi poterat in animo erat

per tam

infortunatum legatum tam ingentem pecuniam mittere, qui conquestus erat se spoliatum fuisse pecunia quam in
aliis regnis ante collegerat, suo ipsius labore irrito et aliorum Catholicorum stipe collata disperdita. Denique rex
delectum aliquem militum ad vires Christianorum adaugendas obtulit (ad quod legatus non collineavit), sed non
opes ad arculas complendas (quod legato solummodo erat propositum) et mille marcae ad Papam in
benevolentiae argumentum erant submissae, quae huic legatione finem imposuerunt. Hoc responsum rex Angliae
egregie laudavit quae idem expertus sapiebat, ut author est Hector Boetius Romane Catholicus. Non mihi in
animo est hoc in loco episcopi Scotici iudicium adiungere, scilicet exactiones huius generis tyrannicas esse. Qui
etiam admonuit illius regni ordines ut legatus non solum vacuus dimitteretur (perinde ac illi qui, ut habet
propheta, dormierunt somnum suum, et nihil invenerunt viri divitiarium in manibus suis ), sed etiam ut in illo
ordinum conventu lex sanciretur ad eiusmodi legationes provido consensu inhibendas, quae in futuro ad
rempublicam exhauriendam facerent. Quod ab universis scitum et sancitum erat.
[36] Admodum laetus audivi et approbavi distinctionem illam et differentiam quam in altera parte orationis
tuae interposuisti inter regem dominum nostrum (qui nunquam Romanae ecclesiae fasciis involutus, nec in
eiusdem ecclesiae sinu versatus) et alios principes Romane Catholicos qui primum in eandem unione insiti, et
postea ob contumaciam ex eadem exsecti. Hoc enim aliquid est, quamvis ego satis esse non iudico. Praeterea
etiam quilibet a vobis in pondere scrupulis in lucro deputandus qui bilancem tam iniqua et incerta manu libratis
ut illud insuper S. Pauli, qui ecclesiam prohibet vel saltem prohibitum esse profitetur, eos qui foris sunt iudicare,
inter quos et regem reputatis (quod vos admittitis et vestra expositio patiatur). Verum fieri non potest ut qui non
perfectus sit Gileadites shiboleth sine blaese pronuntiet, quomodocunque alias aquam curvatis genibus biberit.
Ita verendum est ne a fundamento quod tuis manibus iecisti illico resilias, et ad quaestionem propositam quid
tibi videtur de privativa Papae contra regem nostrum sententia, si modo ille vel successorum aliquis post haec
aliam iniret rationem a moderatione quae hactenus fuit adhibita? vocales tuae in mutas, demonstrationes tuae in
dubitationes, eloquentia tua in altum silentium transiret, ut conclamatum esset de homine tam repente ex una
interrogatiuncula obmutescente et elingui ad supremum testamentum conficiendum, ut unusquisque Theophrasti
discipulum te posset agnoscere.
89

