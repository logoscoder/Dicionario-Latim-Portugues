minime praestitit) Greenwellum de sulphureo pulvere colloquentem authoritate sua ab incepto opere abducere,
quod tamen Greenwellum ad quandam indies maturitatem perducere est molitus, eoque tandem patefacto rus
proficiscitur, ut seditionis faces accenderet populumque ad arma in regem excitaret. Quod sine dubio nunquam
fecisset si Garnetus prohibuisset. Adeo (inquit) oratoris illud commode possim usurpare, Cui adsunt testimonia
rerum, quid opus est verbis?
[37] Addidit praeterea attornatus regius Garnetum primo literas transmisisse in gratiam Thomae Winter;
deinde pro Christophero Wright, tertio pro Guidone Fawkes, tum pro Edmundo Baynham, demum vero pro
Catesbeio, ut equestri turmae praeficeretur. Garnetum porro Infantae devotum suis brevibus in vulgus sparsim
disseminandis secum animo versari quo pacto regi aditum intercluderet, nisi prius intra sui imperii fines
Romanam

fidem

tolerando

admissurum

se

ac

defensurum

iuramento

solenni

obstringeret.

[38] Attornatus de clandestino Garneti et Halli colloquio dicere aggressus asseruit illos tot verbis ultro
citroque habitis ne quidem Deum nominasse, sed ut primum convenere prius Hallum verba facere exorsum,
quem deinde Garnetus ita excepit. Quendam sibi in suspicionem venire (cuius nomen commode audire non
poterant qui huic excipiendo sermoni clam erant constituti), per quem contra ipsos aliquid in publicum emanarit.
Aliter tamen fieri posse dixit. Agnovit enim se suspicionibus plus nimio indulgere. Schedulam quandam a
Rookwoodo ad se datam fuisse refert, qua certiorem eum fecit Greenwellum mare transmisisse, et alteram unde
sciret Gerardum ad Iesuitam Parsonum mutato solo commigrasse, dominam Annam (scilicet Annam Vaulx) in
urbe etiam adhuc morari. Multa etiam alia eodem colloqui inter se contulerunt.
[39] Aderat iam Forsettus, qui iuratus asseruit universam examinationem modo exhibitam resque in ea
memoratas esse veras. Adiecit praeterea et ipsum et Lockerum, quanta fieri potuit diligentia ac bona fide, quae
ex Garneto et Hallo audiverant adnotasse, in examinationibus nihil mandasse scripto quam illa solum de quibus
utriusque codicis consensus et tenacissimae memoriae in unum conspirarunt, nonnulla autem maioris momenti in
examinationibus fuisse omissa in quibus ipsorum notae non undique convenirent.
[40] Altera literarum quae vino Hispanico conscripta in medium fuit prolata, unde constabat manifesto
Garnetum et Hallum ad occultum hoc colloquium furtim convenisse. Cum attornatus regius diceret necessarium
atque urgeret simul aequivocationem Garneti, qui aperte est professus cum Tesmondus, alias Greenwellus, ei
retulisset de horribili infernalis illius pulveris fragore, quis protectoris officio fungeretur, addidisse etiam
proceribus regni tunc superstitibus fore liberam eligendi optionem. Attornatus deinde alias vino scriptas
Hispanico indicavit, ad Sayerum missas (alio nomine Rockwood), presbyterum tum custodia apud Gatehouse
detendum. Sed de hoc ante uberius est dictum.
[41] Hic attornatus seriem orationis suae amputavit, cum comes Northamptoniae Garnetum hunc in modum
affatus est.
62

