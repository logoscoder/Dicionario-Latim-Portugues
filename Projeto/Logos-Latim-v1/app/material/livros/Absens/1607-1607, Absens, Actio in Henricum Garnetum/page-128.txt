regnum futurum non esset, nec usquam esse qui eius abdicationem quererentur, nec solum Francos de eius
abdicatione sategisse, verum etiam universum orbem terrarum applausuisse, Papa assensum adhibuit, proposito
forsitan ob oculos vinculo quo regem Pipinum Romanae ecclesiae contra Graecos tunc aemulos obligaret. Hoc
Crantzium Saxonicae historiae scriptorem impulit ut firmam inter Francorum reges et pontifices necessitudinem
demiraretur, qui, ut manus manum lavat, mutuas operas ad consequenda quae sibi proposuerant invicem
tradiderunt. Antonius cum reliquis consentit in interrogatione illa comparativa inter principem prudentem et
hominem nihili, inter umbram et hominem, inter regem revera et qui solo nomine regio regeretur. Addit etiam
quod regni ordines statim atque Papae responsum fuerit relatum Childericum abdicasse, et simul Pipinum regem
salutasse. Tantum aberat ut Zacharias ad Childerici personam vel diadema in hypothesis collimaret, ut si nostrati
Ranulpho Cestrensi credamus, tantum in thesi proponere cogitaverit iudicium suum de differentia, quam
prudentes inter duos principes variis studiis et diversis animorum dotibus haberent. Gotefredus Viterbiensis,
huius caussae radice potius quam ramo spectata, affirmat Francos Zachariae

decreto non paruisse, sed

acquievisse consilio, quanquam tantum intersit quantum inter mandatum absolutum et consilium politicum.
Sabellicus, qui donationem ne quidem somniat, consilium fuisse hisce verbis innuit, consulto prius pontifice.
Nauclerus expressius (si fieri possit) prodit quod postquam proceres elegissent, Papa confirmaverit, et iuxta cum
eo Blondus, nec vi ulla nec animi affectu abreptus.
[121] Ex Aventino duas conclusionis rationes contra Zachariae Papae iurisdictionem deduco. Prima, quod
rogatus a Francorum proceribus, ut iam dictum, responsum ex decem tribuum defectione fundavit (perinde
apposite ac si quis rebellionem profligatissimi illius I. Cadi contra inunctum suum regem utaretur). Nam delicta
impiae illius generationis, maledicta in rebelles denuntiata, et censura prophetarum Dei apertissime evincunt
factum illud a iure et iustitia fuisse alienissimum. Eadem etiam ratio a Zachariae ipsius paradoxo peti possit, qui
defendit quod cum principes coronas et regnum ex populi electione teneant penes quam remanet absolute
constituere et destituere. Quanquam enim doctrina sit tam perniciosa quam execranda, attamen hinc exploratum
est (quod pro me facit) ius abdicandi (quod ipse Papa in populo esse agnoscit) penes ipsum non fuisse, et ex
consequenti ipsum consuluisse non iussisse, adiuvisse non iudicasse, solum permittendo approbasse et non ex
authoritate imperasse.
[122] Non me fugit Garnetum et suos tam aegre centurias Magdebugenses de Childerico admissuros (quam
alios ex altera parte ecclesiasticos baronii annales) ulterius quam authoritate suffulciantur, quod me inducit
lubentius illas praetermittere et rem fidei eiusmodi authorum relinquere quibus nulla erat ratio aliquid praeter
vertitatem ex alterutra parte scribendi, quia illis temporibus non formula sed materia, non adiacentia sed ipsa
substantia, non quo iure sed ad quem finem inter Papam et ordinum conventum in quaestionem deducebantur.
[123] Quod ad litem a Papa contra Henricum Quartum illatam, capitulum Leodiense ingenue prae se fert,
128

