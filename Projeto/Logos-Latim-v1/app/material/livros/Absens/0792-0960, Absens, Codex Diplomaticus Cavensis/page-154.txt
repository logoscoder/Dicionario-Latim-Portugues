p.241
CLXXXVI. A. D. 954.
+In nomine domini vicesimo secundo anno principatus domni nostri gisolfi gloriosi principi, mense december
tertiadecima indictione. ante nos petrus gastaldus et iudice causabit dauferi filius pandoni cum ursus atrianense
filius iannelgari, qui dicitur ingeniusu, ut ipse ursus tenere rebus in finibus nucerie locum ubi uniano dicitur
eidem dauferi pertinentem; ipse ursus dicebat in eodem loco rebus tenere, set dicebat ei esset pertinentem per
unum preceptum, qui nostris presentiis ostendi; unde ipse dauferius ostendi tres precepta sigillata et manifestabit
se plus monimen inde non abere, cum quo relegere fecimus ipsa precepta, quas ipse dauferius ostendi.
continebat, qualiter predicti pandoni genitori eius concessa fuerat rem in finibus nucerie: ipse preceptum, quas
ipse ursus ostendi, continebat, qualiter domnus sichardus princeps concesserat cunari atrianensi, qui fuit bisabio
mulieri nomine grusu, que est uxor predicti ursi, can dede 1) bonipertus de uniano cum uxore et filiis et omnia
eius pertinentia. cum autem precepta illa relegere fecimus, dicebat ipse ursus, ut rem ipsa eidem dauferio
monstrasset ante radelgrimo iudicem et dicent, ut de ipso preceptum eius esset pertinentem. nos superius iudex
interrogavimus ipsum dauferium, si per monimen aut per testimonia facere potuerit, qualiter rem ipsa de ipsa
preceptora esset pertinentem; ille autem manifestabit non ita facere potere. iterum interrogavimus illum forsitans
rebus ipsa dominasset, ille autem manifestabit non illam dominabit aliquando; ex quo inter eis iudicabimus et per
partes eos wadiare fecimus: ipse ursus secundum legem eidem dauferi iurare, ut ipsam rem, sicuti ante ipso
radelgrimo iudex illam demonstrabi, de ipso preceptum eius esset pertinentem; et ubi taliter iuraberit, rem ipsa
securiter sibi abere; unde ipse dauferius mediatorem exinde posui petrus filius rumoaldi et ipse ursus mediatorem
exinde posui. et taliter scribere fecimus iohannes notarius.
+ ego qui supra petrus iudex.
1)

Can dede, idest quando dedit ?

p.242
CLXXXVII.A. D. 955.
+ In nomine domini vicesimo secundo anno principatus domni nostri gisolfi gloriosi principis, mense ianuarius
tertiadecima indictione. memoratorium factum a me mirandus filius quondam ruscinii, eo quod ante presentia
guaiferi castaldei et aliis subscripti testes per bonam convenientiam guadia mihi dederunt petrus et cicerus
germani filii quondam lademari, et mediatorem mihi posuerunt amatus filius comperti, tali ordine, ut amodo et
usque decem anni completi ipsi nominati germani vel suis heredes laborare tota ipsa pecia de terra cum arboribus
vitatis, que est in locum nuceria propinquo ipsum balneum publicum, qui mihi est pertinentem a parte gemme
uxore mea filia mauroni atrianense, et eadem pecia de terra cum arboribus vitatis omnem annum suis temporibus
de subter et de super laborare, et ubi meruerit arbores et vites plantare, et studiare et propaginare, ut bene pareat
laboratum, et omne annum per ipse vindemie conciaret nobis organeum nostrum, ubi sortione nostram de ipso
vinum reponere possamus, et suis temporibus eos omne annum vindemiare, et ipsum vinum totum ad palmentum
nobiscum per medium dividere, nobis daret exinde medietatem et illis tollere reliqua medietatem, et ipse ficu et
poma similiter omne annum nobis medietatem daret; et si parutus fuerit, quod in ipse ficu et poma fructum non
redierit, nos ei nullam calumpnia exinde preponamus, et de que ibidem seminaverit omne annum, daret nobis
exinde terraticum secundum consuetudinem ipsius loci. et dum ad ipsa vindemia steterimus sibe nos, sibe noster
homo, nutriret nos, seu hominem nostrum, qui ibidem fuerit ad omnem suum spendium, et sortionem nostra de
nominatum vinum illis nobis adduceret, usque dum illud posuerimus infra nominatum locum nuceria. nam si
infra predictum constitutum, predicta gemma uxor mea fuerit defuncta, et nos vel nostris heredes terra ipsa
recolligere voluerimus, licentiam habeamus illam ad nostram recolligere potestatem, absque omni illorum
contrarietatem. quod si omnia, ut prelegitur, nobis non adimpleverit, obligaverunt se per ipsa guadia et suis
heredes ad componendum nobis vel ad nostris heredes decem solidos constantinos, et omnia, ut prelegitur, per
imvitis nobis adimpleret.
+ ego wiso subdiaconus et notarius interfui, et hunc brebem scripsi.
154

