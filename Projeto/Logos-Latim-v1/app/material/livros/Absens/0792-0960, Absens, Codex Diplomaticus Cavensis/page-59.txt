LXVI. A.D.869.
+ In nomine domini dei salvatoris Ihesu christi regnantem domnus Ludovvicus Imperator augustus anno deo
propitio eius Imperii vicesimo primo, mense Iulius secunda Indictione. Ideo que nos, hi sumus andreas filius
quondam ermemari, qui sum habitator in forinum, quam et ego bonetruda filia quondam boniperti, qui sum uxor
istius andree, dum comuniter congruum est nobis vindere rem nostram, quam habuimus in finibus rotensem
locum que dicitur preturum et ad pratum et ad campum de faraon 1), qui est terra cum arbusto vitatum cum
pomifera sua et terram campensem et casa sua, tunc iuxta legem scire fecimus grisionem, qui est uterinum frater
meique mulieri, et camfio idem consobrino frater meus, et pariter perreximus ante maionem iudicem de loco
nostro, a quem diligenter sumus inquisiti, nec ego qui supra mulier violentiam de hoc vindendum biolentiam
paterem ab hic vir meus aut a quecumque hominem; quibus ego manifesta sum, ut nullam violentiam a
quecumque hominem de hoc vindendi patiar, nisi vona mea boluntate comuniter mihi congruum esset cum hic
vir meus hoc benundare. et tunc per absolutionem de ipso iudicem et iuxta legem prefati parentes et mundoald
nobis consentientes, pariter nos vir et mulier benundedimus tibi domno waifarii principis supradictam rem
nostram in suprascripta loca: qui habet fines ipsa clusam cum arbusto ubi ipsa casa posita est, de uno latere fine
bia comune, et de pede fine bia publica, de alio latere fine leoni mittioli, de capite fine lupi filii domnerami, sicut
sepes discernit. secunda pecia de terram idem arbustatum, quod dicitur ad pratum quod ego qui supra bonetruda
in meum nomine emtum habuit da deusdede filio trasari et gaidonem frater eius; et hoc habet finis, de uno latere
fine madelmi et de partionarii eius sicut media sepe discernit, de alio latere fine lupi domnerami et fine leoni
mittiuli sicut sepem et termiti discernit, de capite fine bia publica, et de alia capite coniunctum est cum ipsa terra
campensem nostram, quod dicitur campum de faraonem quod simul modo tibi benumdamus. tertia quidem pecia
de ipsa campum quod dicitur da faraonem, habet finis, de uno latere fine ansilmi et lupi et fine suprascripta
nostra vinditio, et ab inde fine madelmi et de partionarii eius et fine barbati sicut sepem et ribus discernit, de alio
latere fine terram qui fuit domni siconolfi sicut termiti ficti sunt, de pede fine terra que fuit ermenandi episcopi et
roderissi filii aldemari sicut sepem inter eos fuit, de capite fine ribus. infra suprascripte finis in integrum, tibi
suprascripto domno waiferii
1)

Preturu, Pratum, Campum de Faraon, in territorio Forini intra fines Salernitanae ac Avellinensis Civitatis.

p.87
benundedimus cum ipsa casam, sicut edificata est et cum biis suis, unde nullam nobis infra suprascripte finis
portionem neque nobis neque alteri reserbavimus, set in integrum tibi illos benundedimus cum ipsa quartam que
mihi mulieri exinde pertinere debuit, unde in comuniter nos vir et mulier recepimus pro vestram personam in
presentem pro hec nostra vinditione inter figurati trimissi ex monetis domni arechis et de dinarii figuratis de
salernitanam monetam recepimus ab a grimoald clerico filio vestro adimplentem numero sexaginta trimissi, et
ego suprascripto andrea manifesto quod iam a pars mea habeas a vestra pars receptum pretium idem centum
trimissi de suprascriptam monetam finitum est, eam rationem, ut amodo et semper suprascriptam nostram
vinditionem, tu autem vel tuis heredibus habere et possidere valeatis. de quibus nos vinditoris obligamus et
nostris heredibus tibi domno waiferio vel ad tuis heredibus suprascriptam nostram vinditionem nos vobis ab
omnis homines inantestare et defendere promittimus. quid si menime potuerimus, aut si forsitan nos ipsis per
quolibet ingenium retornare quesierimus, questio nostra sint vacuo et a nostre partis incorruptus permaneant, et
duplum suprascripto pretium quod accepimus, vobis componere promittimus; et insuper quod hec vinditio apud
vos remelioratum fuerit, sub estimationem pretiis vobis restituamus et de colludio iuxta legem cum nostris
parentibus vobis satisfaciamus. quod vero vinditionis cartula, ut supra tenore, te totonem notarium ut scribere
rogavimus. actum in ipso casalem de forinum, in qua habitantes sumus, mense et indictione suprascripta feliciter.
signu manus suprascripti andree vinditori et ipsius uxori eius idem venditricem. signu manus suprascripti
grisioni et camfioni consentientis. Verumtamen et monimina ipsam, quod de suprascriptam rem habuimus
emtionis, vobis ipsas dare promittimus pro vestra securitatem atque defensiones et heredum vestrarum; et hoc
adiungi te totonem notarium rogavimus.
+ ego qui supra maio me subscrissi
+ ego boneprandus notarius teste subscripsi
+ ego madelfrid filio cumfrid teste subscripsi
+ ego berenardus presbiter teste subscripsi
59

