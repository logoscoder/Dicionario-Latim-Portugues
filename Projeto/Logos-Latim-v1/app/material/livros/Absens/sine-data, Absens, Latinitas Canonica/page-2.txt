pratica (non certo lista o catalogo) e ben preso acquistò un significato
spiccatamente ecclesiale. Nel secolo IV fu applicato alle direttive dei concili, in
alternativa con no/moi, ordinanze dell’autorità civile, e fu coniato il termine
composto nomoka/non per quelle collezioni di leggi mutuate dalle due fonti e
dalle due autorità su materia ecclesiastica. In una prima fase le espressioni si
riferiscono all’intero corpo legislativo, in seguito si distinguono canones, ordo
canonicus, sanctio canonica; ma l’espressione Diritto Canonico (ius canonicum)
divenne corrente solo all’inizio del secolo XII per contrasto col Diritto Civile (ius
civile), e fu allora che si costituì il Corpus iuris canonici, accanto al Corpus
iuris Civilis. Il Diritto Canonico si distingue dal diritto ecclesiastico (ius
ecclesiasticum) perché è erede del diritto romano, mentre il diritto
ecclesiastico si riferisce specificatamente alle leggi emanate dall’autorità
ecclesiastica, anche dopo la compilazione del codex. In opposizione al diritto
imperiale (ius caesareum), il Diritto Canonico vien detto ius pontificium, o
anche ius sacrum, ius divinum: se si tratta di cose la cui volontà si fa risalire a
Cristo.
Riguardo alle fonti si distingue Diritto Divino, Diritto Naturale, Diritto
Ecclesiastico. Riguardo alla forma esiste la Legge scritta (ius scriptum)
comprensiva della Legge promulgata dalle competenti autorità, la Legge non
scritta (ius non scriptum), e il diritto consuetudinario, formato da consuetudini
e pratiche.
Riguardo alla materia si distingue un ius publicum e un ius privatum.
La scuola Romana col Cavagnis (Institutiones iuris publici ecclesiastici,
Romae, 1906, I, 8), ritiene pubblico il diritto della Chiesa, perché società
perfetta, voluta così dal suo Divino Fondatore, mentre diritto privato sarebbero
le altre leggi relative all’organizzazione interna, le funzioni dei ministri, i diritti e
i doveri dei membri. Il diritto pubblico deriva esclusivamente da Dio e dalla
legge naturale. Il diritto pubblico si divide in esterno (ius externum) e interno
(ius internum). L’esterno riguarda le relazioni tra la chiesa, gli stati, gli ordini
religiosi e le relazioni interconfessionali, L’interno riguarda la costtuzione della
Chiesa e le relazioni tra l’autorità e i soggetti.
Dal punto di vista della sua destinazione la legislazione canonica si può
dividere in molte sezioni, ma ispesso termini per designarle sono impiegati
senza differenza: diritto comune e diritto speciale (ius commune et speciale),
diritto universale e diritto particolare (ius universale et particulare), diritto
generale e diritto singolare (ius generale et singulare). La differenza sta nelle
finalità più o meno estese, in particolare la legge comune ha per oggetto le
cose, la legge universale il territorio, quella generale le persone; in maniera
che la legislazione che riguarda solo determinate cose, o certi territori, o certe
categorie di persone, essendo una restrizione o un’aggiunta , costituisce il
diritto speciale, particolare, o singolare, e persino locale o individuale.
Questo diritto eccezionale è spesso chiamato privilegio (privilegium, lex
privata), sebbene l’espressione sia applicata più comunemente alle concessioni
fatte ad un individuo. La legge comune inoltre deve essere osservata
rispettando certe materie, a meno che il legislatore abbia previsto o dato
eccezioni, come ad esempio regolando i benefici, sono date speciali norme per
quelli soggetti a diritto di patronato. La legge universale è promulgata per tutta
la Chiesa, ma diverse regioni e diverse diocesi possono avere leggi locali, che
ne limitano l’applicazione, o addirittura deroghino da esse.
Differenti categorie di persone, come il clero e gli ordini religiosi, hanno
loro leggi peculiari, che si sovrappongno alla legge generale.
2

