ut nova collectio fiat eorum canonum, qui adhuc vigent, omissis omnibus, qui iam abrogati esse
dignoscantur»...
En igitur novus iuris canonici Codex, typis Vaticanis editus, in quo, ad nitorem editionis
quod spectat, nihil plane desideratur. Accedunt ad canones, in extrema quaque pagina, notae, quae
varios indicant fontes unde ii eliciti sunt: qua in re vix animadvertere attinet, canones haud semper
cum suis fontibus omni ex parte in sententia congruere...

Ius Canonicum et Iurisprudentia Rotalis - Cic 1983
VENERABILIBUS FRATRIBUS | CARDINALIBUS, ARCHIEPISCOPIS, EPISCOPIS,
PRESBYTERIS, DIACONIS | CETERISQUE POPULI DEI MEMBRIS | IOANNES PAULUS
EPISCOPUS | SERVUS SERVORUM DEI | AD PERPETUAM REI MEMORIAM
SACRAE DISCIPLINAE LEGES (Ex Cancellaria Tribunalis S.R. Rotae, die 14 ianuarii 1966.)
Catholica Ecclesia, procedente tempore, reformare ac renovare consuevit, ut, fidelitate erga
Divinum Conditorem semper servata, eaedem cum salvifica missione ipsi concredita apte
congruerent. Non alio ducti proposito Nos, exspectationem totius catholici orbis tandem explentes,
hac die xxv mensis Ianuarii, anno MCMLXXXIII, Codicem Iuris Canonici recognitum foras dari
iubemus. Quod dum facimus, ad eandem diem anni MCMLIX cogitatio Nostra convolat, qua
Decessor Noster fel. rec. Ioannes XXIII primum publice nuntiavit captum abs se consilium
reformandi vigens Corpus legum canonicarum, quod anno MCMXVII, in sollemnitate Pentecostes,
fuerat promulgatum...
Codicem itaque hodie promulgantes, Nos plane conscii sumus hunc actum a Nostra quidem
Pontificis auctoritate proficisci, ac proinde induere naturam «primatialem». Attamen pariter conscii
sumus hunc Codicem, ad materiam quod attinet, in se referre collegialem sollicitudinem de Ecclesia
omnium Nostrorum in episcopatu Fratrum; quinimmo, quasi ex quadam similitudine ipsius Concilii,
idem Codex habendus est veluti fructus «collegialis cooperationis», quae orta est ex expertorum
hominum institutorumque viribus per universam Ecclesiam in unum coalescentibus.
Ceterum nemo infitiatur philologiam unum esse ex instrumentis, quibus ad perfectam
interpretationem perveniatur, cum ea iuvet ad sensum verborum ex regulis criticis, grammaticalibus
et hermeneuticis hauriendum. Lex interpretationis doctrinalis est in lege Ecclesiastica verba in
primis sumenda esse secundum propriam significationem [Springhetti, o.l., p.7].
Canonicae Latinitatis verba propria seu technica per vicissitudines institutorum est formata.
Ita episcopus suffraganeus, metropolita, episcopus ruralis seu chorepiscopus, episcopus
comprovincialis seu territorii metropolitani, episcopus cardinalis, presbyter cardinalis, diaconus
cardinalis.
Acta Pontificum appellantur instituta, statuta, placita, constitutiones, decreta, edicta,
praecepta, rescripta (id est responsa), decretales. More Romano Pontifices pluralis maiestatis
formam usurpavere: decrevimus, praecipimus, prohibemus, interdicimus, definimus.
Lexicon sua fruitur autonomia, ut est apud sermones coaevos, voces mediaevales resumens
et italianismis utens: *ante terminum stabilitum+, *ante vacantias aestivas+, 'consistit in...' (C 1917
can. 1204) [constat]; ''durante dicto decennio'' (DS 723a); ''et numquam'' (C 1917 can. 2093, 1) [nec
umquam]; *impressionem accepi+, '*in aliam gravem contradictionem cadit+, *in complexu+, *in
quantum recordor+,'infirma valetudo'' (C 1917 can. 647, 1) [contradictio: pessima dicitur
infirmitas]; *maritus eam male tractabat+, ''nec ulla sentitur inquietudo'' (DS 1275); ''nisi de'' (C
1917 can. 1214) [sine]; *non dixit vero Maria quod pater eam ad altare comitatus fuit+, *notetur
quod nihil dicit Helena de reluctantia Mariae+, ''per notabile tempus'' (C 1983 can. 283, 1): [diu,
aliquamdiu]; ''potest dari casus quod'' (DS 1262); *prouti ex testium attestationibus luculenter
resultat+, 'sibi invicem' (C 1917 can. 1763) [inter se]; *sit de competentia S. Rotae+, *tamquam
18

