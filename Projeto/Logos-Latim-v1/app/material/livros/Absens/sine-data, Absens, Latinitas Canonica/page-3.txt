Bisogna inoltre distinguere la legge della Chiesa Occidentale o Latina e la
legge delle Chiese Orientali e di ciascuna di esse. Similmente occorre distingue
la Legge della Chiesa cattolica da quelle che correntemente vengono dette
chiese cristiane non cattoliche o confessioni, come la chiesa Anglicana e le
chiese ortodosse orientali.
L'evoluzione cronologica della legislazione cattolica distingue tre perodi:
dall’inizio al Decretum Gratiani escluso; dal Decretum Gratiani al Concilio di
Trento; dal Concilio di Trento ai nostri giorni. La legislazione di questi tre
periodi si riferisce rispettivamente allo ius antiquum, novum, novissimum,
mentre altri preferiscono parlare di legislazione antica, medievale e moderna.
La storia del diritto canonico ha acquistato una propria autonomia con la
promulgazione del primo Codice di diritto canonico. Infatti mentre in passato
storici e canonisti studiavano da angolazioni diverse il Decreto di Graziano, le
Decretali e tutte le altre raccolte normative dei secoli d'oro della canonistica,
con la promulgazione del Codice l’oggetto delle due discipline si diversificò: gli
storici continuarono a studiare le fonti antiche, i canonisti il nuovo testo
legislativo promulgato nel 1917.
La diversificazione delle fonti di studio non rese estranee le due discipline.
Soprattutto dopo l'invito rivolto dal Conc. Vat. II ai canonisti di insegnare il
diritto canonico tenendo presente il mistero della Chiesa, secondo la
costituzione dogmatica De Ecclesia (OT 16, EV 1/808) appare evidente la
stretta connessione esistente fra gli studiosi di storia e gli studiosi delle norme
vigenti. La portata teologica della realtà istituzionale della chiesa non si
chiarisce che in base alla storia del suo diritto ricercata a presentata con
metodo scientifico.
Le edizioni critiche delle opere dei canonisti medievali sono numerose, a
partire dal grande canonista catanese Nicolaus de Tudeschis, alias Abbas
Siculus o Panormitanus. Studi sui diversi istituti del diritto canonico riguardano
la struttura sinodale della chiesa, la condizione giuridica dei fedeli, la penitenza
e la scomunica, il matrimonio e la famiglia.
Stephan Kuttner, dando il suo contributo alla riforma del Codice di diritto
canonico promulgato da Giovanni Paolo II nel 1983, manifestava le sue riserve
sulla decisione del card. Gasparri di far proprio il modello napoleonico delle
codificazioni civili. Così il diritto canonico classico doveva apparire non come il
prodotto di un estremo assolutismo legislativo dei papi, ma come il risultato di
una interazione tra la legislazione papale del diritto decretale e una canonistica
spiritualmente innovativa: l'integrazione fra ratio auctoritatis e auctoritas
rationis. Connaturale alla chiesa è una struttura di ordinamento giuridico non
derivato da assunti positivisti , identificanti la legge con la giustizia, avendo il
corpo mistico di Cristo un ordinamento derivante dalle strutture sacramentali,
pastorali e sociali.
1. Latinitas Conciliorum et Synodorum2
2 G.D. MANSI, Sacrorum conciliorum nova, et amplissima collectio, Florentiae mdcclix [-mdccxcii] 1759; H. Th.
Bruns, Canones Apostolorum et Conciliorum saeculorum IV, V, VI, VII, Torino1959; Acta Conc. Oec. edenda
instituit E.SCHWARTZ, continuavit I.STRAUB, I - IV, Berolini et Lipsiae 1927-1982; ACO.
Series II. Edidit R.RIEDINGER, Iss, Berlin 1984ss; Conc. Oecumenicorum Decreta, curantibus
I.Alberigo et aliis, Bologna 19733; P.CONTE, Il Sinodo Lateranense dell'ottobre 649; La nuova
edizione degli Atti a cura di R.Riedinger; rassegna critica di fonti dei s. VII-XII, Città del Vat. 1989
(Collez. teol. 3); G.CUSCITO, Il Concilio di Aquileia (381) e le sue fonti, in 'Aquileia nel IV
3

