4
5

Ephes. v. 25, 32.
1 Cor. x. 13.

Concilium Vaticanum II
'Decreta autem, Constitutiones et Declarationes Concilii Vaticani II, si quoad latinitatem
comparentur cum actis tridentini et Vaticani, perspicuitate et elegantia plurimum differre
percipiuntur. Ratio est quod opera peritorum in lingua Latina exclusa consulto est, cum elegantior
latinitas iam a paucissimis intellegatur, ac timeretur ne aliqua parte sensum documentorum
mutarent. Lingua igitur horum documentorum varia est pro Patribus peritisque theologis
conficiendo decreto et retractando praepositis; repetitas elaborationes argumenti sentit, vernaculas
linguas haud raro sapit, et si accurate singulae voces ac sententiae expendantur, statim constabit
quanta saepe subsit significationis ambiguitas et incertitudo. Consulto vitata est pressa forma
iuridica, praelataque declarativa et hortatoria''3
Inclinatio peculiaris Latinitatis classicae ad vitanda abstracta renovatur per unionem (it.
assemblaggio) lexematum et syntacticarum constructionum. Ablativus absolutus, qui peculiaris est
Caesaris Tacitique stili, huiusmodi inclinationi consentit, et propterea reicit unionem vocum
abstractarum (sive subiecta sive obiecta) cum verbis concretis. Itaque classice institutus auctor
numquam utitur vel conatur numquam uti entium abstractorum personificationem, quae extranea
antiquorum menti exhibetur.
Est enim ratio inter praecipuas indolis Latini sermonis, quae revera universam sermonis
structuram respicit. Ex.c. ''Inter omnia educationis instrumenta peculiare momentum habet schola,
quae vi suae missionis dum facultates intellectuales assidua cura excolit, recte iudicandi
capacitatem evolvit'' (Gravissimum educationis 5): ubi schola subiectum ponitur totius sententiae,
cum revera est locus vel instrumentum. Quod si melius adhaereret classico systemati semantico
diceretur: ''In schola, [quae] instrumentum educationis peculiare [est] inter omnia, dum intellectus
facultates assidua cura excoluntur, recte iudicandi facultas augetur.
Igitur italianismi habendae sunt sententiae: ''Nostra autem tempora non minorem exigunt
zelum laicorum'' (apost. actuos. 1); ''Dum coram morte omnis imaginatio deficit'' (gaudium et spes
18); ''Atheismus modernus formam etiam systematicam saepe praebet'' (ibidem 20); ''Ipsa praesentia
Ecclesiae haec problemata in eius mentem revocat (ibidem 41); ''Pluries ipsa visio Christiana rerum
eos ad aliquam determinatam solutionem in quibusdam rerum adiunctis inclinabit'' (ibidem 43).
Per neologismos et brevitatem sententiarum revera cohaerens sermo fit ad res coaevae
quoque aetatis exprimendas. Sententiae clarae evadunt propter formam negativam et damnationis
iterationem: anathema sit, quae forma inde a Symbolo Sirmiensi medii s. IV adhibita est:
2. Latinitas canonum et legum Ecclesiae
Latinitas canonica - canonum et legum - potissimum ad Ecclesiae leges intendit, quas in
Codicem Iuris Canonici ordinat.
Huiusmodi sacrae disciplinae leges in catholica Ecclesia induunt naturam sive primatialem
Romani Pontificis sive collegialem Episcopatus universi, inque canones sunt congesti ut ordini in
ecclesiali societate faverent vel eundem gignerent. A ceteris Latinitatis formis distinguitur brevitate
ac proprietate sermonis, non ad eum finem tamen ut christifidelium fides, charismata, caritas
substituantur frigidis mandatis sed potius ut ordinatam atque ad temporis adiuncta accommodatam
praebeant progressionem sive ecclesialis societatis sive singulorum christifidelium.
Cum lingua Iuris Canonici sit nimium abstracta, pressa ac bene definita, videtur quasi
opponi sermoni hagiographorum, qui est concretus, diffusus, rhetorice ornatus, et cum altera
profecto multum contulerit ad rectam illam cogitandi rationem, quae propria Occidentis est
(Springhetti, o.l., p.22), alter fabulae romanicae quasi praenuntius est.
3 SPRINGHETTI, Lat. Iur. cit., pp. 128-129.
7

