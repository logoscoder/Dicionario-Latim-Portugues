Latinitas Conciliorum varia est pro locorum et temporum diversitate.
Nonnulla Concilia celebrata sunt Graeca lingua, at eorum Latina conversio,
paene ad litteram et ad verbum, eandem generatim servant formam, ac lingua
Latina celebrata. Concilia, quorum quaedam universalia seu oecumenica et
generalia, alia nationalia, plenaria, patriarchalia, provincialia, dioecesana sunt.
Sermonem quod spectat decisiones circa fidem seu dogmata (diatyposeis)
declarant damnationes erroris seu anathemata; doctrina vel decretum de fide
declarat canones seu damnationes erroris oppositi; constitutiones, decisiones
disciplinares, Canones (kanones, thesmoi, horoi), statutum, decretum, edictum,
sanctio; vocantur acta Concilii peculiaris momenti. Acta autem conciliorum
continent discussiones, relationes, diaria, epistolas, tractatus.
Concilia nova verba adhibent pro necessitate temporis et rerum adiunctis:
beneficium, cancellaria, canonici, capitulum, clausura, commenda, conclave,
concordatum (a s.XV, ad vitandam vocem ''tractatus'', paritatem partium
significans), dispensatio, duellum, exemptio, iuspatronatus, investitura,
pedagium, praebenda, prioratus, regulares, seminarium, Universitates, sed
huiusmodi Latinitatem extollunt claritas sententiae et splendor formae,
accuratae, perspicuae, propriae, cuius exemplar sublime continetur in
sacrosantae Synodi Tridentinae decretis.
Formulae saepe quandam musicalitatem habent ut facilius in auribus
fidelium permaneant: Credis in Deum Patrem omnipotentem? Credis in
Christum Iesum, Filium Dei, qui natus est de Spiritu Sancto ex Maria virgine, et
crucifixus sub Pontio Pilato et mortuus est et sepultus, et resurrexit die tertia
vivus a mortuis, et ascendit in caelis et sedit ad dexteram Patris, venturus
iudicare vivos et mortuos? Credis in Spiritu Sancto, et sanctam Ecclesiam et
carnis resurrectionem?
Symbolum, vel expositio fidei (su/mbolon, e)/kqhsij tw=n pate/rwn),
canones, definitiones seu termini (o(/roi, e)/kqhsij pi/stewj), anathematismi,
cursu ac clausulis ornata sunt, ut mos erat post s.III apud cultiores scriptores et
in Curia Romana.
Latinitas Conciliorum, pro varietate locorum, temporum diversitate,
linguisticis coetibus, peculiarem formam praebet, qua ab aliis vitae Ecclesiae
expressionibus distinguitur et signatur.
Specimina Latinitatis Conciliorum
I l l i b e r i t a n u m (Granada [Elvira ?] in Hispania fere a.306)
Concilium Universale sive Oecumenicum primum N i c a e n u m (a.325)
[versio Latina]
Arelatense (Arles in Gallia, ineunte s.IV)
Agathense (ibidem a.506)
CONCILIUM TRIDENTINUM (1546-1563)
Acta Concilii Tridentini ab [Angelo] Massarellio elegantissime exarata
complementum habuerunt Cathechismum Romanum ad parochos (cuius IV
pars a card. Iulio Pogiani, a secretis Pontificis, est exarata, ceterae autem ab
eodem revisae).
Praesidente card. Hieronymo Seripando 11.XI.1563 statutum est formam
secolo', Udine 1982 (Antich. Altoadr. 22), 189-253); Les canons des Consiles mérovingiens: SC
353, 354; Conciles Gaulois du IVe siècle: SC 241.
4

