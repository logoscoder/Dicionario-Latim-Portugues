


SECTIO I DE RECURSU ADVERSUS DECRETA ADMINISTRATIVA (Cann. 1732 –
1739)
SECTIO II DE PROCEDURA IN PAROCHIS AMOVENDIS VEL TRANSFERENDIS
(Cann. 1740 – 1752)
 Caput I DE MODO PROCEDENDI IN AMOTIONE PAROCHORUM
Caput II DE MODO PROCEDENDI IN TRANSLATIONE PAROCHORUM

LIBER I: DE NORMIS GENERALIBUS (Cann. 1 – 6)
Can. 1 - Canones huius Codicis unam Ecclesiam latinam respiciunt.
Can. 2 - Codex plerumque non definit ritus, qui in actionibus liturgicis celebrandis sunt servandi;
quare leges liturgicae hucusque vigentes vim suam retinent, nisi earum aliqua Codicis canonibus sit
contraria.
Can. 3 - Codicis canones initas ab Apostolica Sede cum nationibus aliisve societatibus politicis
conventiones non abrogant neque iis derogant; eadem idcirco perinde ac in praesens vigere pergent,
contrariis huius Codicis praescriptis minime obstantibus.
Can. 4 - Iura quaesita, itemque privilegia quae, ab Apostolica Sede ad haec usque tempora personis
sive physicis sive iuridicis concessa, in usu sunt nec revocata, integra manent, nisi huius Codicis
canonibus expresse revocentur.
Can. 5 - § 1. Vigentes in praesens contra horum praescripta canonum consuetudines sive
universales sive particulares, quae ipsis canonibus huius Codicis reprobantur, prorsus suppressae
sunt, nec in posterum reviviscere sinantur; ceterae quoque suppressae habeantur, nisi expresse
Codice aliud caveatur, aut centenariae sint vel immemorabiles, quae quidem, si de iudicio Ordinarii
pro locorum ac personarum adiunctis submoveri nequeunt,
tolerari possunt.
§ 2. Consuetudines praeter ius hucusque vigentes, sive universales sive particulares, servantur.
Can. 6 - § 1. Hoc Codice vim obtinente, abrogantur:
1_ "Codex Iuris Canonici" anno 1917 promulgatus;
2_ aliae quoque leges, sive universales sive particulares, praescriptis huius Codicis contrariae, nisi
de particularibus aliud expresse caveatur;
3_ leges poenales quaelibet, sive universales sive particulares a Sede Apostolica latae, nisi in ipso
hoc Codice recipiantur;
4_ ceterae quoque leges disciplinares universales materiam respicientes, quae hoc Codice ex
integro ordinatur.
§ 2. Canones huius Codicis, quatenus ius vetus referunt, aestimandi sunt ratione etiam canonicae
traditionis habita.
3. Hermeneutica: Latinitas delle interpretazioni legislative e delle regole monastiche
Ius Canonicum et Iurisprudentia Rotalis
Cic 1917 PRAEFATIO
Id fuit constans catholicae Ecclesiae propositum, ex quo potissimum tempore imperii romani
leges sunt in Corpus iuris redactae, ut sacri item canones in unum colligerentur, sicque eorum
scientia et usus et observantia facilior unicuique fieret. Quamobrem nihil mirum si ecclesiasticarum
legum syllogae satis multae decursu temporis confectae editaeque sunt.
Quo in genere, nemo sane ignorat, leges, quae ante Gratianum (intra ann. 1140-1150) latae
sunt, ius antiquum, nostra quoque aetate, appellari; quae a Gratiano ad Concilium Tridentinum (ann.
1545-1563), ius novum, etsi iam nobis antiquissimae sunt; quae denique post Tridentinam
Synodum, ius novissimum. Vix autem dicere attinet, novi iuris collectionibus, de quibus inferius
16

