si aliquis prior contrafecerit ipsum ex nunc voce privamus et eidem iniungimus penam gravioris culpe per XV
dies, nec etiam in sequenti anno possit assumi ad officium prioratus. Item cum sit contra nostri ordinis instituta
quod priores sine discretis veniant ad capitulum, diffinimus quod quilibet prior, qui sine discreto ad capitulum
venerit, pene gravioris culpe subiaceat per tres dies et qui in sequenti capitulo sine discreto venerit per XV dies
pene gravioris culpe subiaceat. Item cum frater Franciscus de Roma variis expensis indiget ratione sue
infirmitatis et antiquitatis volumus quod loca de Verulis, de Genatiano, de Tybure, de Cora, de Molaria, de
Stricto, quilibet supra dictorum locorum det sibi annuatim dimidium florenum. Item diffinimus quod in istis
IIIIor locis, scilicet in Sancto Triphone, Viterbii, de Urbeveteri et Perusii, sint IIIIor conservatores ad quorum
manus deveniant omnes introitus locorum et alii procuratores recipient pecuniam ab istis secundum mandatum
priorum. In Sancto Triphone volumus esse fratrem Petrum de uguccionibus, Viterbii fratrem Iacob, in urbeveteri
fratrem Deodatum, Perusii fratrem Andream. Item diffinimus quod frater Andreas de Perusio habeat pro lectura
sententiarum L florenos, de quibus, recipiat isto anno XV. Item diffinimus quod frater Iacobus de Viterbio
habeat pro lectura biblie XXX florenos, de quibus recipiat isto anno X. Item diffinimus quod nullus prior audeat
vendere, subpignorare, vel alienare calicem vel aliquid aliud pertinens ad cultum divinum, nec aliquid de rebus
mobilibus sive immobilibus sine consensu sui conventus et expressa licentia provincialis in scriptis, suppena
vocis quam ipso facto incurrat. Item approbamus diffinitionem que dicit quod fratres non induant se vestibus
disciplinatorum (259), addentes insuper quod [si] aliquis frater ad supradictos se intromiserit nisi solus ille qui ad
eorum obsequium est deputatus, vel cum dicto habitu per terram vel infra locum iverit, quod talis de loco illo
ammoveatur (sic) et subiaceat pene gravioris culpe per mensem. Item confirmamus diffinitionem factam quod
fratres non discurrant per provinciam sine licteris testimonialibus, addentes quod si prior aliquis, vel eius locum
tenens, aliquem sine huiusmodi licteris receperit quod provincialis dictum priorem suspendat et eum in alio loco
cum penitentia que sue discretioni videbitur ponat, et hoc idem volumus observare (sic) de vicariis si hanc
diffinitionem neglexerint. Item diffinimus quod nullus frater cuiuscumque conditionis et status audeat aliquem
fratrem sine provincialis licentia ad sacros ordines promovere, si quis contrafecerit, si prior est ipso facto sit a
prioratus offitio absolutus et in perpetuum sit privatus officio cum cura et voce, si alius frater est ipse et frater
ordinatus volumus carcere mancipari. Diffinimus quod nullus frater audeat portare burtias de repe, de serico, de
corio, de lana, pendentes nec etiam corrigias ornatas vel cultellos cum sugulo de serico cum terolis de argento
punctatos vel deauratos, quod si aliquis contrafecerit ipsum ex nunc penitentie ordinate per provincialem
volumus subiacere. Item diffinimus quod quicumque studens extra conventum perusinum vel romanum steterit
per duos menses sit cella privatus non obstante quacumque licentia provincialis. In isto etiam capitulo fuerunt
confìrmate omnes diffinitiones facte a capitulo de Aquapendenti citra. Sequens capitulum provinciale in loco de
Urbeveteri.
In notitiis toties citatis leguntur sequentia: "Item visitatores fuerunt facti fratres Angelus de Castroplebis, lector,
et Iohannes Pandulfi. Item in dicto capitulo fuerunt positi in collecta pro fratre Iacobo Sancti Triphonis de Roma
XXXVI floreni".
__________________________
(259) Quinam fuerint isti disciplinati? Videtur nobis hoc nomine designari Flagellantes. De his ait Torelli
(Secoli Agostiniani, ad annum 1313, n. 1): "In questo istesso tempo la Setta de’ Flagellanti che alcun tempo
prima erasi scoperta per Eretica in alcune parti d’Italia, prese più che mai forza, e vigore, attesochè, sotto finto
pretesto di penitenza seminava fra la minuta Plebe molti gravissimi errori, e fra gli altri uno era questo: che per
cancellare qual si voglia gravissimo peccato, e per ottenere il perdono da Dio era di maggior valore una minima
flagellatione, che qual si voglia umile Confessione, ed altri così fatti spropositi". Et clarissimus noster Berti
(Historiae Ecclesiasticae Breviarium, saec. XIV, cap. III): "Flagellantes, quorum cruenta poenitentia eruperat in
Italia circa annum 1260, coeperunt in hoc saeculo XIV in haeresim et superstitionem degenerare". Ex allatis
utriusque scriptoris verbis deducitur Flagellantium sectam in haeresim degenerare coepisse initio XIV saeculi,
tantum in aliquibus Italiae partibus; iam vero, cum anathemate fuerint percussi a Clemente VI, qui anno 1342
Romanus Pontifex fuit electus, minime absonum erat in hoc Capitulo anno 1325 celebrato permittere fratrem
aliquem ad eorum obsequium deputari. Disciplinatorum, nihilominus, doctrina aut mores Patribus Capituli
Viterbiensis non placuisse videntur ob graves quas imponunt poenas ei "qui se ad supradictos (disciplinatos)
intromiserit vel cum eorum habitu per terram vel infra locum iverit".

[Congregatio Diffinitorum in Urbeveteri]
70

