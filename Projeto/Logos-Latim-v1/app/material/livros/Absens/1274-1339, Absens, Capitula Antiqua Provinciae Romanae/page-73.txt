(263) Non confundendus cum alio, qui iam anno 1275 erat lector novus, fuit definitor capituli Prov. et locatus
tamquam lector in conventu de Molaria (vide p. 228, vol. II). Fr. Leonardus, de quo hic est sermo, anno 1318
locatus fuit in studio Mediolanensi (cfr. vol. III, p. 249) eique successit Fr. Petrus de Orto (ibid. p. 250); anno
1321, iam lector, definitor fuit capituli provincialis (ibid. p. 295) et anno 1322 provinciae visitator (ibid. p. 298).
(264) Iste fuit studens Parisiensis anno 1306 (cfr. p. 55, vol. III); quo anno redierit et lector factus fuerit non
constat; anno 1315 uti lector et definitor apparet (ibid. p. 179), sicut etiam in capitulo provinciali an. 1323 (ibid.
p. 317).
(265) Hanc definitionem, cum nonnullis variationibus et ultimae periodi suppressione, ad hunc annum 1326, n.
4, edidit Torelli, et paulo ante ait quod in hoc capitulo electus fuit provincialis "Fr. Giacomo Sassi Romano,
Religioso di gran talento ne’ governi, e ciò che maggiormente importa, di gran bontà di vita, et in conseguenza
molto zelante della Regolare osservanza: così nota il Registro Romano" (Vol. V, p. 412). Affirmationem seu
elogium istud quoad hunc provincialem in hoc capitulo non invenimus; illum tamen elogio isto dignum
credimus.
(266) Putamus esse illum, qui anno 1291 socius fuit datus Fr. Petro de Corneto cum hic ad praedicandam crucem
per provinciam missus est (Vide pag. 342, vol. II), quique anno 1295 in eodem conventu perusino erat sacrista
(Vide p. 87, vol. III).
(267) Cfr. pag. 296, vol. III definitionem capituli provincialis an. 1321, in qua praedicta poena, in praecedenti
capitulo decreta quamvis in codice isto non inveniatur (V. p. 249-250, vol. III), adaucta fuerat tribus aliis
mensibus, ita ut praefati delicti reus poenae carceris per sex menses deberet subiacere; quod in sequenti capitulo
confirmatum fuit (ibid., p. 297).
(268) Religiosus iste anno 1297 revocatus est a studio curiae, ubi ultra quinque annos extiterat (cfr. p. 394, vol.
II); in capitulo provinciali an. 1299 fuit definitor et dicitur lector novus (ibid. p. 481); anno 1301 fuit provinciae
visitator (Vide p. 38, vol. III); anno 1315 fuit iterum definitor provincialis (ibid. pag. 175); pro capitulo an. 1316
nominatus fuerat Vicarius Generalis, sed (nescimus quam ob causam) eidem non interfuit (ibid.); anno 1317
designatus fuit discretus proximi capituli generalis Ariminensis (pag. 176) eique interfuit (pag. 222, nota 4);
anno 1319 fuit definitor provincialis (p. 249) et anno 1324 visitator provinciae (p. 318).
(269) Alias vidimus nominatum quemdam Iacobum Calixti, lectorem et definitorem capituli provincialis anni
1318 (cfr. p. 248, vol. III); sed utrum sit idem ac iste, qui hic apparet, ignoramus. De reliquis fratribus, qui
deinceps nominantur adhuc nihil aliud scimus.
(270) Id est, eorum usui concessis juxta morem omnium Ordinum religiosorum tunc vigentem.
(271) In generali capitulo Florentino an. 1326 decretum fuerat, ut Provinciali in capitulis provincialibus
assignaretur socius, qui nunc secretarius provincialis vocatur. Primus ad hoc munus nominatus in provincia
Romana est iste Fr. Anibaldus de Perusio, de quo ex horum capitulorum actis has notitias habemus: anno 1296
decretum fuit ut succederet in studio Curiae Fr. Francisco de Urbeveteri (Vide pag. 392, vol. II). sed utrum
reapse hoc evenerit nescimus; anno 1298 Generali Capitulo Mediolanensi adfuit (Vide pag. 36, vol. III), qua
tamen ratione ignoratur; tamquam discretus Romanae provinciae Capitulo Generali Viterbiensi anno 1312
interfuit (ibid. p. 150, nota 3) et anno 1331 electus fuit provinciae definitor, ut suo loco videbimus; nullibi autem
dicitur lector et proinde credimus quod studia, fortasse ob infirmitatem, prosequi non potuit.
(272) Iste est Iacobus de Viterbio, qui cognominabatur Garofolus, cuius favore anno 1325 in capitulo provinciali
impositi fuerunt in collecta trigiuta floreni pro lectura Bibliae (Vid. pag. 319, vol. III). De anteactis eius studiis et
ubinam lectorem egerit nihil adhuc invenimus; deinde occasione causae contra eum motae celebris evasit.

[Capitulum Provinciale Romanum] (273)
73

