Visitatoribus de solvendo alicui fratri pro Vestimentis et Calciamentis, seu infirmitate, quod ipse prior sive
successor eius usque ad festum Beate Marie de Mense Augusto omnino dicto fratri ipsam quantitatem debeat
satisfacere; quod si non fecerint dictum priorem post elapsum terminum, eum ex nunc ab executione sui
prioratus suspendimus donec dicto fratri de ipsa quantitate fuerit satisfactum. Si vero preceptum non habuit,
committimus provinciali. Diffinimus quod si aliquis frater exivit ordinem animi levitate, et sine scandalo
interiori et exteriori, Dispensamus cum eo in voce, dummodo sua apostasia evidenter appareat quod non fuerit
infra annum (80). Diffinimus et mandamus quod quicumque frater deinceps in nostra provincia venerit ad
capitulum provinciale et non sit Canonice et secundum formam Ordinis electus, careat voce tunc, et postea per
tres annos alios, et eadem pena censemus puniri qui huius electionem acceptaverit et confirmaverit. Diffinimus et
mandamus quod Priores fratres laicos legere non permittant, sicut est in nostris Constitutionibus ordinatum (81),
Et Prior qui contrafecerit per mensem a prioratus officio sit suspensus. Et si ipse frater laicus post inhibitionem
Prioris presumpserit legere, sibi libros quos habet, omnino auferat. Item Diffinimus et mandamus, quod questa
que est inter Conventum Urbevetanum et locum novum de Aquapendente, dividatur et determinetur in scriptis
per fratrem Bernardinum, lectorem, de Urbeveteri, et per fratrem Iohannem Ã‡affonis, dicti loci priorem.
Diffinimus quod locus heremi de Montemartha (82) resumatur, si Comites dabunt fratribus pacificam
possessionem cum Domino Episcopo Tudertino et cum clerico, qui est beneficiatus ibidem, et hoc procurent
fratres Urbevetani. Diffinimus et Ordinamus quod Religiosi viri frater Alexander de Viterbio et frater
Constantinus de Urbeveteri, lectores novi, quilibet eorum habeat a provincia pro expensis suis de veniendo de
parisius X flor. de auro et V flor. alios de provisione librorum, et annuatim, donec compleatur tota eorum
provisio, quilibet eorum habeat X flor. aureos. Diffinimus quod frater Iohannes de Orto, lector novus (83), cum
sit multum pauper in libris, habeat a provincia X flor. hoc anno. Diffinimus quod frater Petrus de Clusio, lector,
habeat a provincia hoc anno X flor. de auro, cum ipse habuerit anno preterito a predicta provincia IIIIor flor. de
auro. Diffinimus et Ordinamus et Gratiose concedimus quod frater Iacobus de Viterbio, nuper factus et
licentiatus doctor in Sacra Theologia Parisius, habeat a provincia pro adiutorio sui principii et sui studii
quinquaginta florenos auri. Ita tamen quod hoc anno presenti habeat medietatem et aliam medietatem in anno
futuro (84). Diffinimus et Ordinamus et Mandamus quod Nullus frater presumat petere, maxime tempore
indumentorum, in questa alterius loci, quia inde multae turbationes sunt exortae, et apud seculares de hoc fratres
nostri fuerunt infames. Qui vero contrafecerit ex nunc usque ad triennium voce privamus. Et prior fratribus quos
pro questa miserit Omnia Castra et Villas, in quibus questuare debent, in scriptis debeat assignare (85).
Diffinimus et mandamus quod Conventus peruscinus reddat fratribus loci de Tegulario X lib. Cortonensium de
Residuo XX lib. quas dare debuerunt de mandato Prioris provincialis. Diffinimus et mandamus quod Conventus
Urbevetanus solvat fratri Petro, lectori, de Roma, provisionem integram, secundum et quantum est consuetum in
nostra provincia, pro anno plus quam perfecto quo legit ibidem. Diffinimus et mandamus quod reddantur
Conventui de Viterbio a provincia nostra X lib. paparum, quas expendit in congregatione ibidem facta pro
utilitate ipsius memorate provincie. Suffragia Missarum, tam pro vivis, quam pro defunctis, in dicto Capitulo
provinciali Urbevetano fuerunt XXIIIIor. Hec est Collecta imposita et ordinata in eodem provinciali Capitulo,
pro variis debitis provincie, et Expensis. Pro fratre Egidio Magistro, et Generali priore, pro provisione sua
annuali, X flor. de auro. Pro fratre Iacobo de Viterbio, Magistro nostro novo, pro provisione sua annuali, VIII
flor. auri. Pro fratre Francisco Romano de Monte, studente Parisius pro provincia, pro provisiono annuali, XX
flor. Pro eodem fratre Francisco studente pro provisione librorum, XX flor. Pro omnibus Baccellariis
parisiensibus comuniter, II flor. auri. Pro Advocatis et Procuratoribus Romane Curie, IIIIor flor. Pro provisione
indumenti, et aliis Expensis faciendis, provincialis Prioris, VII flor. Pro Scolis Gramaticabibus hoc anno
faciendis in provincia, XX lib. paparum, vel XIII flor. Pro Expensis Visitatorum presentis anni infra provinciam
faciendis, II flor. Pro fratre Dominico de Castroplebis, studente Parisius de gratia (86), VI flor. Pro restitutione
Collecte non solute anno preterito loci Centumcellarum, quia venditus fuit, XII flor. Pro fratre Iacobo de
Viterbio, Magistro nostro, pro Expensis promotionis Magisterii sui, hoc anno XXV flor. Pro fratre Alexandro de
Viterbio, lectore novo, pro Expensis itineris de Parisius et pro provisione librorum, XV flor. Pro fratre
Constantino de Urbeveteri, lectore novo, pro Redditu (sic) suo et pro libris, XV flor. Pro fratre Petro de Clusio,
lectore, pro auxilio librorum emendorum, VI flor. auri. Pro fratre Iohanne de Orto, lectore, pro aliqua provisione
librorum, X flor. Pro Expensis patris nostri Generalis Prioris de Roma usque Reate factis, III flor. aur.
Restituantur fratri Augustino (87), procuratori Ordinis in Curia, quos dedit famulo qui venit cum licteris suis ad
capitulum, XII sol. provisinorum. Pro Expensis fratris M. de follis, Vicarii Generalis prioris, et duorum fratrum
qui iverunt ad provinciam Marcie Anchonitane, pro eo ducendo ad Capitulum provinciale Urbevetanum, XIIII
turon. gross. Summa omnium debitorum et Expensarum predictorum, memorati Capituli, est et capit Centum et
Octuaginta flor. Hec est distributio et divisio Collecte predicte provincie, facta per Conventus et loca, in dicto
Capitulo provinciali in Urbeveteri celebrato.
26

