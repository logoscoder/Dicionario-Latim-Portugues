(141) De hoc Petro de Monte Cococ√ßone non habemus nisi has notitias, suae, nempe, defectionis ab Ordine et
furti ab eo commissi.
(142) Quodnam hodie sit hoc territorium ignoramus.
(143) Petrus de Tuscanella videtur esse ille, qui in una ex definitionibus Capituli Provincialis Verulani dicitur
Petructius (Vid. pag. 364). Ex his definitionibus, nempe, huius Capituli et Capituli Verulani, colligas hunc
Petrum una cum Fr. Vannuctio, item de Tuscanella, studentem pro suo conventu fuisse saltem ab anno 1292 in
Studio Neapolitano. De duobus istis studentibus in Generali Capitulo Mediolanensi an. 1298 fit sermo, ut
videbimus, sed qui in Capitulo Provinciali Verulano dicitur Vannunctius (Ioannunctius) in Capitulo Generali
vocatur Ioannes, quod videtur esse verum eius nomen.
(144) Cfr. Constitutiones Ratisponenses, cap. XXXVI circa finem (in edit. Venet. 1508, fol. 33). Modum
constituendi praedicatores et confessores nobis a Bonifacio VIII praescriptus (Const. Inter solicitudines, 12 Febr.
1302) vide in Bullario Ordinis pag. 51, et recole Tridentinas et posteriores RR. Pontificum dispositiones.
(145) In margine notatur recentiori manu praedicatores istos esse viginti duos. De aliquibus in his Actis nulla alia
occurrit mentio.
(146) In hoc elencho Praedicatorum, quos Capitulum appellat antiquos, inter Urbevetanos primo loco ponitur
Frater Augustinus, quem saepius in his Actis vidimus nominatum et cognominatum Senecam. Torelli, dum ad
annum 1276, n. 7 (tom. IV, pag. 795), notitiam praebet electionis Augustini in Definitorem Romanae Provinciae
manifesto errore eum dicit Romanum, cum sit Urbevetanus; in ipsa enim electione sic appellatur: "Frater
Augustinus de Urbeveteri, dictus Seneca" (Vid. pag. 227), et anno praecedenti 1275, cum nominatus fuit
Discretus Provinciae pro futuro Capitulo Generali Tudertino, expresse iam vocatus fuerat Frater Augustinus
Seneca, de Urbeveteri (Ibid.). Similiter, anno 1279 Franciscus Regiensis, Generalis Prior et compromissarius,
inter Definitores Provinciae Romanae eligit "Fratrem Augustinum Senecam, Urbevetanum" (pag. 230), anno
1284 Aegidius Romanus visitatorem Prov. Romanae cum Iacobo de Viterbio nominat "Fratrem Augustinum de
Urbeveteri, praedicatorem" (pag. 248), et ad idem munus anno 1286 Horadinus de Narnia elegit "Fratrem
Augustinum Senecam, de Urbeveteri" (pag. 249); de Urbeveteri dicitur ac predicator cum anno 1289 electus fuit
Procurator Provinciae (pag. 273 et 274) ac anno 1296 iterum Provinciae Definitor; et licet aliquando nominetur
quin de eius patria fiat mentio, ut cum ei committitur anno 1294 providere de questa competenti conventui
Aquaependentis (pag. 365), aut sermo fit anno 1295 in Capitulo Generali Senensi de commissione quam a B.
Clemente habuerat quoad conventum S. Martini de Campiano (pag. 372), vel etiam de eius Breviario in
definitionibus Capitulorum Provincialium an. 1295 et 1297, numquam tamen dicitur Romanus. In eumdem
errorem cecidit Gandolfus (Dominicus Antonius) in sua Dissertatione historica de ducentis celeberrimis
Augustinianis scriptoribus, etc. pag. 79 (Romae, 1704) et novum addidit cum asseruit Augustinum Senecam
inter Germanos floruisse ab anno 1276 usque ad annum 1295 (ibid., pag. 80), quos errores a citato Gandolfo
Lanteri etiam ebibit (Cfr. Postrema saecula sex etc. I, pag. 73). Quo tempore noster Augustinus Seneca obierit
ignoramus. In his Actis post hunc annum 1297 numquam citatur.
(147) Sic scriptum legitur in codice, sed sensus horum verborum incompletus manet; post "illorum" legendum
forsitan: "sint loci ubi decedunt".
(148) In praecedenti Capitulo Provinciali (1296) eum vidimus electum Provinciae Visitatorem.

De Congregatione facta Viterbii, tertia vice (149)
Item eodem anno mense Octubris, post festum Sancti Luce Frater Bernardinus, prior provincialis Romane
provincie, fecit congregationem Diffinitorum preteritorum, ad locandum lectores, et ad imponendam Collectam
sive ordinandam, quia in capitulo diminute fecerant, et aliquas Diffinitiones et Correctiones in Conventu
Viterbiensi fecerunt, sicut inferius continetur. In primis Diffinimus, quod ponantur XII floreni in Collecta, pro
illis fratribus electoribus qui ibunt ad Capitulum Generale, ita quod IIIIor habeant pro unoquoque et unum pro
44

