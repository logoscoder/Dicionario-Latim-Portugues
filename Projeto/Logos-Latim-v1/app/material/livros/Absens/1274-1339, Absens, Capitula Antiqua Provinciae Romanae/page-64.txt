baccellarius in sacra pagina, et frater Alexander prior Generalis, approbavit et confirmavit. Item frater Leonardus
de Viterbio ante capitulum de Arimino per aliquos menses fuit positus in studio de Mediolano pro provincia per
priorem Generalem, et subcessit fratri Dionisio de Urbeveteri (239), qui erat ibi pro provincia, et fuit amotus de
Janua, ubi erat positus pro provincia.
________________________
(228) Cod. Cc 19, fol. 22 vel pag. 44.
(229) Distinctus ab alio Augustino etiam Perusino, qui dicebatur de Corciano (Cfr. p. 175 huius vol.); de
praecedentibus eius studiis nihil scimus.
(230) Hic ad Lectoratum fuit promotus ex sententia Capituli Generalis Ariminensis, ut in huius definitionibus
videre licet. Ubinam, postquam e Studio Parisiensi ante tempus fuit revocatus, studia perfecerit ignoramus.
(231) En alius lector de cuius studiis nihil hucusque vidimus.
(232) Primo nunc legimus nomen huius religiosi.
(233) Quanto tempore Bononiae studuit nescimus.
(234) En aliud Studium Generale Ordinis. Conventus Esculanus ad Provinciam Marchiae Anconitanae
pertinebat.
(235) En aliud Studium Generale Ordinis in Provincia Lombardiae.
(236) Nempe de Perusio, dictus Anima Frigida (Cfr. p. 175 huius vol.).
(237) Quando fuerat ibi locatus? Remansit ibidem ut studens pro Provincia Saxoniae, sicut ex sequentibus patet.
(238) Scilicet, de Alamannia, seu de Urimaria, qui probabiliter ad Magisterium fuit promotus ante an. 1307.
Recole quae diximus pag. 15, nota 2, huius vol.
(239) Dionysius iste anno 1321, ut opportune videbimus, fuit electus Definitor Provinciae et dicitur Lector.
Studia perfecit Ianuae et Mediolani: sed quanto tempore, nescimus.

[Capitulum Provinciale Viterbiense]
Anno domini M CCC XIX, prima dominica mensis Iunii, celebratum fuit capitulum provinciale in loco de
Viterbio cum adiutorio provincie, in quo fuit vicarius prioris Generalis frater Iacob de Viterbio (240), et frater
Franciscus de Roma iterum fuit electus provincialis et postea confirmatus per Generalem. Item in dicto capitulo
fuerunt diffinitores fratres Bartholus de Viterbio, Franciscus de Urbeveteri, Stephanus de Singnia, lectores (241),
et Bartholus de Corciano (242). Item Visitatores fuerunt facti fratres Constantinus et Guido de Centumcellis,
lectores.
________________________________
(240) Hic erat Lector, qui iam anno 1314 in alio Capitulo fuerat etiam Vicarius Prioris Generalis (Cfr. p. 174
huius vol.) et anno sequenti fuit electus Definitor Provincialis.
(241) Ex praecedentibus Lectoribus nobis novi sunt Fratres Bartholus de Viterbio et Bartholus de Signia, qui
quando et ubi studia perfecerint ignoramus.
64

