Capitulum Provinciale de Molaria (183)
Item eodem anno (1300) et eodem mense Madii, in die Sancto Pentecostes, celebratum fuit Provinciale
Capitulum Romane provincie, in loco de Molaria. Et fuit ibi Vicarius Venerabilis patris fratris Francisci,
Generalis Prioris, Frater Amodeus, lector, de Civitate Castelli. Et omnes fratres provincie prelibate, electores
eiusdem Capituli, unanimiter et concorditer elegerunt in Provincialem Priorem eorum Venerabilem virum et
Religiosum fratrem Francisscum de Roma, lectorem. Item similiter electi fuerunt IIIIor Diffinitores in eodem
provinciali Capitulo scilicet, frater Iacobus de Roma, lector, tunc Prior Conventus Viterbiensis, Frater Laurentius
de Viterbio, lector, qui debebat ire Neapolim pro lectore (184), frater Iohannes de Urbeveteri, lector novus (185),
et frater Benvenutus de perusio, tunc perusinus Prior, qui reversus fuerat tunc de Capitulo Generali Neapolitano
(186). Item Visitatores facti fuerunt, per compromissum Vicarii et Provincialis predicti, Frater Iacobus de
Castroplebis, lector, et frater Iohannes de Sancto Marco, perusinus. Item eadem Auctoritate compromissi, facti
fuerunt camerarii, sive Procuratores provincie predicte, per supradictos Compromissarios, frater Angelus de
Castroplebis, et frater Petrus de Corneto. Correctores eiusdem Capituli Provincialis Ordinati fuerunt frater Petrus
de Clusio, lector, et frater Iacobus Cerinus de Roma, per Vicarium supradictum. Hec sunt debita Romane
provincie ponenda in collecta locorum in presenti Capitulo. In primis pro fratre Iacobo Magistro nostro, pro
provisione sua, VIII florenos de auro. Pro fratre Iacobo de Orto, Baccellario parisiensi, V florenos. Pro fratre
Iohanne Gentilis de Roma, Baccellario parisiensi (187) V florenos. Pro fratre Alexandro de Viterbio, lectore, VI
florenos pro libris emendis. Pro fratre Constantino de Urbeveteri, lectore, VI florenos pro libris emendis. Pro
fratre Bartholomeo de Viterbio, pro provisione librorum, XX florenos. Pro fratre Laurentio de Viterbio, lectore,
pro provisione librorum, XX florenos. Pro fratre Iohanne parentii (188) de Roma, studente provincie, pro
principio provisionis Expensarum XX florenos. Pro Scolis Gramaticalibus faciendis hoc anno X florenos. Pro
Indumento et calceamentis, et Cera et Cartis emendis Provincialis prioris, VII florenos. Pro Expensis fratris Petri
de Clusio, lectoris, et sotii sui in eundo Neapolim ad Capitulum (189), II florenos. Pro Expensis fratris Guidonis,
lectoris de Centumcellis, pro eodem itinere, I florenum. Pro Expensis fratris Iohannis Gerardini (190), pro eadem
causa, I florenum. Pro Expensis fratris Petri Palumbi (191) et fratris Angelutii, sotii sui, et Disscreti pro eadem
causa, I florenum. Pro fratre Iohanne de Urbeveteri, lectore novo (192), pro Expensis predicti itineris I florenum.
Pro fratre Benvenuto de perusio et eius socio, pro eodem itinere Capituli Generalis, III florenos. Pro fratre
Iohanne de Sancto Marco et fratre Phylippo de Plagiario (193), pro eodem Capitulo, XVII turonenses. Pro fratre
Iacobo Cerino (194), in redeundo de dicto Capitulo Generali, V turonenses. Pro fratre Anibaldo de perusio (195),
pro Expensis suis in eundo olim ad Capitulum de Mediolano, XX turonenses. Pro Expensis quas fecit locus
Sancti Triphonis in Equis pro Generali XV turonenses. Pro Victuris Equorum et Expensis in via a loco de
Peruscio pro Equis Prioris Generalis et sotiorum in duabus vicibus, XXXIX turonenses grossos. Pro Expensis
quas fecit locus de Castroplebis pro Generali exsilii causa (196), XII turonenses grossos. Pro Auxilio questionis
loci novi de Corciano (197), dentur IIIIor floreni auri. Summa predictorum Debitorum et Expensarum est et capit
Centum XXXI florenos de auro minus II turonenses grossos. Item frater Petrus de Roma, lector, Disscretus
provincie, pro Expensis suis factis habuit III florenos. Hec est partitio sive distributio predicte collecte per
Conventus et loca, facta et ordinata. Diffinimus et ordinamus et statuimus observari, quorumdam locorum
paupertate considerata, et magis regulari equitate, ut loca Romane provincie infrascripto ordine collecta, solvant,
secundum proportionem, et non secundum medietatem, secundum IIIIor Gradus locorum (198), quos in presenti
Capitulo Ordinamus. De loco autem Ortano, quem in quarto Gradu poninus, volumus ad aliquod tempus servari
propter ipsius loci dissipationem.
Conventus Romanus
Conventus Viterbiensis
Conventus Urbevetanus
Conventus Peruscinus
Sint in primo gradu. Et quilibet Istorum IIIIor Conventuum solvat hoc anno XII florenos et VI
turonenses.
Locus Cornetanus
54

