ipso facto incurrant. Item, confirmamus et approbamus diffinitionem illam que dicit, quod nullus lector sive
predicator conventualis possit aliquo loco pro vestimento vel provisione, nisi sit lector in studio provincie, ultra
duos florenos et hoc de consensu et voluntate omnium fratrum in loco existentium; provisionem autem
ebomadalem ab aliquo loco petere non possit, nisi fuerit lector vel predicator (349) in studio generali. Item,
diffinimus et ordinamus quod nullus frater portet corrigiam sericam vel osse laboratam, vel bursiam, vel
sudarium de serico; si quis contrafecerit predictis privetur et careat voce per annum. Item, diffinimus et
ordinamus quod nullus frater nostre provincie maledicat Ordini, vel habitui nostrae religionis, vel nominet ipsum
habitum nomine aliquo despectivo; si quis autem contra hanc sanctam diffinitionem et ordinationem
contrafecerit, si prior est ipso facto sit ab officio prioratus suspensus et ineligibilis anno sequenti, si subditus est
pene gravioris culpe subiaceat per tres menses, quam penam prior provincialis faciat plenarie sine diminutione
aliqua observare, mandantes eidem per obedientiam salutarem quatenus in quolibet loco contra delinquentes
diligenter inquirat et puniat secundum quod superius est expressum. Item, diffinimus et ordinamus quod nullus
frater questam alterius loci acquirendo intret; si quis autem contrafecerit pene carceris mancipetur, et prior qui
talem vel tales miserit sit ipso facto a prioratus officio absolutus. Item, diffinimus et ordinamus quod omnes
priores, quando ad capitulum ire debebunt, faciant fieri inventarium omnium rerum et utilitatum locorum, ita
quod in carta ubi tale inventarium factum fuerit sit lictera electionis prioris, discreti ac vicarii, ita quod in uno
eodem folio sive in eadem carta contineantur omnia, scilicet, inventarium, utilitates et electio prioris, discreti ac
vicarii. Si quis contrafecerit privetur voce in eodem capitulo active et passive. Item, approbamus et confirmamus
diffinitionem illam (350) que dicit, quod novitii coram testibus secularibus profiteantur et prior localis faciat inde
fieri instrumentum publicum. Item, diffinimus et ordinamus, cum de loco Corneto omni anno questio oriatur,
quod nullus in dicto loco possit repeti in priorem. Si quis autem eumdem repeteret, vel eligeret, ipsa electio nulla
sit, et ex nunc talis frater sit voce privatus per annum. Item, confirmamus diffinitionem illam que dicit, quod
nullus frater quantumcumque infirmus vadat ad iacendum extra domum, etiam de licentia cuiuscumque
officialis. Addimns tamen (quod) tum dans quam recipiens talem licentiam penam apostasie ipso facto incurrant.
Item, approbamus et confirmamus diffinitionem illam (351) que dicit, quod nullus frater nostre provincie,
cuiuscumque status et conditionis existat, audeat aliquas incantationes facere, vel in hostiis, pomis, herbarum
foliis, sive in ungulis aliquid scribere vel cararactas aliquas facere. Si quis autem contrafecerit per sex menses
carceri mancipetur. Sequens provinciale capitulum celebrabitur in loco nostro de Urbeveteri X die mensis Iulii.
________________________________________
(346) Definitio ista videtur esse una de his quae desunt capituli an. 1336.
(347) In hoc Capitulo electus fuit Provincialis Fr. Iacobus Sassi de Roma, fuit imposita collecta favore Fr. Iacobi
de Viterbio, dicti Garofoli, bacalaurei Parisiensis, et favore duorum studentium Parisiensium, fratrum nempe
Angeli Sassi de Roma et Ugolini de Urbeveteri (Cfr. loca citata, scilicet pp. 133 not. 1 et 137 nota 5 huius vol.).
Insuper in hoc capitulo electus fuit definitor futuri Capituli Generalis pro provincia Romana Fr. Iacobus de
Roma, ut opportune videbimus. Ex definitionibus huius Capituli Provincialis tantummodo remanent quae supra
transcribimus.
(348) Quando religiosus iste fuerit vita functus ignoramus: anno 1297 erat praedicator ex antiquis et anno 1318
fuit electus Provinciae visitator (cfr. p. 248, vol. III et quae de eo habes p. 36, nota 5 eiusdem voluminis).
(349) In definitione, quae hic confirmatur, exceptio ista non se extendit ad praedicatores.
(350) Item definitio ista ex illis, ni fallimur, est, quae factae fuerunt in capitulo an. 1336 et nunc desiderantur.
(351) Similiter et ista ex illis definitionibus est capituli an. 1336, quae ad nos non pervenerunt.

___________________________________________________________

92

