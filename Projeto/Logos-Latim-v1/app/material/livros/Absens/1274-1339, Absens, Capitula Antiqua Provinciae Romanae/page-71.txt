Post istud capitulum (Viterbiense a 1325) venerunt lictere ex parte generalis Alexandri ad fratrem Iacobum Sassi
provincialem comodo (sic) ipse generalis erat assumptus ad prelaturam, quapropter ipse provincialis secundum
ordinis sanctiones deberet in uno loco provincie convocare omnes diffinitores preteriti et immediati capituli
provincialis et eligere offitiales generalis capituli, quod generale capitulum Florentie in translatione beati
Augustini, debebat celebrari, qui provincialis supradictis convocatis diffinitoribus, scilicet, fratres Iacob de
Viterbio, Iohannem de Tuscanella, Lucam de Corchiano et Deotatum (sic) de Urbeveteri, in loco de Urbeveteri,
unanimiter et concorditer compromiserunt de diffinitore et discreto generalis capituli in Reverendum magistrum
Iohannem de Roma, et in fratrem Iacobum Sassi provincialem, qui frater Iacobus provincialis una cum magistro,
compromisso acceptato, congregato capitulo loci de Urbeveteri denuntiaverunt in diffinitorem generalis capituli
fratrem Dyonisium de Urbeveteri, lectorem, et in discretum nominaverunt fratrem Ranutium de Viterbio,
juniorem. Ipse autem frater Iacobus provincialis vadens ad capitulum generale cum supradictis officialibus
dimisit vicarium suum in provincia fratrem Andream Sensii, lectorem de Urbeveteri. In eadem congregatione per
supradictos diffinitores una cum provinciali facta fuerunt subscripte diffinitiones due. Item diffinimus nos
provincialis [et] diffinitores predicti capituli provincialis celebrati Viterbii quod frater Iacobus de Ponte de
Roma, cum apostataverit amodo pluries ab ordine cum scandalo ordinis non modico et existat incorrigibibis
omnino, quod in carcere ponatur secundum exigentiam culparum suarum per longum tempus, demum postea
sicut ovis prava ne exemplo suo alios fratres provincie nostre inquinet et perdat expellatur de ordine perpetuo
non recepturus (recipiendus), et si expense alique in habendis eumdem (sic) et complices suos, si secum
apostataverunt, quod provincia sadisffaciat (sic) integre supradicto provinciali. Item de provincia, [que] numium
nunc est gravata collecta, ordinamus quod venerabilis magister et provincialis et diffinitor et discretus, qui ituri
sunt Florentiam ad capitulum generale, vadant suis expensis et sequenti immediato provinciali capitulo Romane
provincie inponatur collecta pro expensis factis per eos ita ut integre eis sit satisfactum.

___________________________________________________________

da ANALECTA AUGUSTINIANA, IV, pp. 33-42

[Capitulum Provinciale Urbevetanum] (260)
In nomine Domini Amen. Anno domini M CCC XXVI mense Madii [in notitiis: in Pentecoste] die XIIII
capitulum provinciale fuit celebratum in loco Urbeveteri, in quo capitulo vicarius [in notitiis: Prioris Generalis]
fuit Reverendus magister Iohannes [de Roma], ubi electus est per scrutinium nemine discordante frater Iacobus
Sassi de Roma (261). Diffinitores ibidem fuerunt fratres Andreas de Urbeveteri (262), Leonardus de Viterbio
(263), Andreas de Roma (264), [lectores], et Bartholus Nicole [de Perusio]. Ubi facte sunt diffinitiones
subscripte. In primis mandamus quod quilibet sacerdos nostre provincie pro vita et bono statu Magistri
Guillelmi, prioris generalis, dicat unam missam de Sancta Maria et scolaris unum psalterium cum Gloria Patri et
laycus L. Pater noster cum Ave Maria. Addimus nihilominus quod in quolibet loco ponatur unus frater in tabula,
qui pro bono statu ordinis et supradicti patris dicat unam missam de Spiritu Sancto. Item confirmamus
diffinitionem factam, scilicet quod nullus prior nostre provincie audeat vel presumat venire ad capitulum, nisi
prius dederit fratribus indumenta; quod si aliquis prior audeat contrafacere ipsum vel ipsos ex nunc voce
privamus et eodem (eidem) iniungimus penam gravioris culpe per XV dies, nec in sequenti anno possit assumi
ad offitium prioratus. Confirmamus diffinitionem quod prior Viterbiensis infra III menses debeat habere
constitutiones ordinis et officium de corpore Christi in tali nota quod fratres possint ibidem cantare, quod si
contempserit portet poenitentiam unius mensis et sit voce privatus, et sub eodem tenore praecipimus priori de
Balneoregio quod infra VI menses habeat constitutiones. Item confirmamus diffinitionem quod nullus frater
vadat ad monasteria sine licentia provincialis in scriptis; quod si quis contrafecerit pene carceris mancipetur.
Item cum post decessum fratrum aliqui minus indiscrete [discrete] repetant de bonis desiderium et dicant eos eis
fuisse debitores in pecunia, in libris et pannis, Ad tollendam talem litigationem diffinimus quod quicumque
tenetur habere ab alio fratre sano sive infirmo talem modum se curet per licteram vel per testes, ut lucide et clare
possit demonstrare id quod petit debere se recipere. Si quis tamen per alium modum peteret volumus quod sibi
71

