(292) De Corbaria, antipapam.
(293) Hic Parisios missus fuit ex definitione Capituli Generalis Bononiensis an. 1306 una cum Laurentio de
Roma (Cfr. pag. 55, vol. III); sed cum ab an. 1302 usque ad 1313 capitula provinciae Romanae desiderentur,
nescimus quanto tempore fuerit in illo studio et quando factus lector, lector enim fuit et uti talis ac etiam ut
definitor apparet in capitulo provinciali anno 1315 (ibid. pag. 317).
(294) Iste etiam erat lector et anno praecedenti, 1327, fuerat definitor, ut videre est in capitulo illius annis in quo
cognominatur Cayni.
(295) Cfr. pag. 249, nota 8, vol. III. Anno 1321 in generali capitulo Ariminensi fuit definitor Provinciae
Romanae (ibid. pag. 246, nota 3), ad hoc munus electus in capitulo an. 1320 eiusdem Provinciae (ib. pag. 250),
tuncque erat bacalaureus; quando autem ad Magisterium promotus fuerit nescimus. Tamquam Magister interfuit
capitulis generalibus an. 1329, 1332, 1335 et 1338 et anno 1335 dicitur etiam Provincialis provinciae Marchiae
Anconitanae (Vide Maiocchi et Casacca, in op. cit., pp. 34, 58, 64 et 74).
(296) In quodam documento pontificio deinceps citando dicitur lector, sed quando lectoratum obtinuerit non
constat.
(297) Haec omnia fusius in sequentibus narrantur.
(298) In codice nomen secundi visitatoris non legitur.
Litterae pontificiae, in quibus hi duo visitatores nominantur, facta sic enarrant: "Dilectis filiis Thome de
Fabriano, sacre theologie professori, ac Mattheo de Tuscanella eiusdem theologie lectori, ordinis fratrum
Heremitarum Sancti Augustini, salutem. Referente dilecto filio nostro Anibaldo tituli sancti Laurentii in
Lucina presbitero cardinali, didicimus quod dudum dilectus filius Iacobus de Viterbio, Ordinis fratrum
Heremitarum sancti Augustini, bacallarius biblicus Parisiensis, capellanus, comensalis et familiaris
cardinalis eiusdem, per quosdam fratres eiusdem Ordinis Romane provincie absque omni causa legittima,
quinymo typo malitie, solum, sicut fertur, ut taliter impeditus non posset ad lecturam Sententiarum
Parisius et ad statum magisterii promoveri, sicut eidem cardinali multorum fidedignorum fratrum
eiusdem Ordinis veridica relatio patefecit, fuit per sententiam ad carcerem iudicatus et provisione, quam
recipere a provincia debuerat supradicta, ab eisdem extitit iniuste privatus. Propter quod eodem Iacobo
ad... generalem priorem dicti Ordinis super dictis gravaminibus et iniuriis non absque laboribus et
expensis gravibus recurrente, idem prior generalis sententiam predictam suspendit eam sibi
examinandam reservans, dictumque Iacobum tamquam bonum et sufficientem absque omni nota
culpabili una cum dilecto filio Iohanne Pangiota (a), dicti Ordinis sacre pagine professore, ad ipsius
cardinalis, tunc archiepiscopi Neapolitani, obsequium deputavit, dictoque cardinali totam suam
auctoritatem super persona eiusdem Iacobi per litteras patentes concessit, dictum Iacobum ab omnibus
officialibus dicti Ordinis per easdem litteras eximendo. Quodque, cum dictus Iacobus ad dictum
cardinalem, tunc archiepiscopum, se conferret, dictis fratribus, qui prius inique processerant contra eum,
procurantibus per quosdam alios fratres eiusdem Ordinis illorum in hac parte complices et fautores (non
obstantibus licentia, exemptione et suspensione huiusmodi in scriptis redactis, quorum omnium patentes
litteras eiusdem prioris generalis secum idem Iacobus deferebat et illis ostendit) captus, litteris praedictis
et rebus omnibus per dictum Ordinem sibi concessis spoliatus, et carceri in compedibus ferreis extitit
mancipatus et per octo dies detentus taliter in carcere supradicto, et per quosdam ex eis nichilominus
apud graves personas falso multipliciter diffamatus, ob cuius timorem carceris Angelus de Perusio, laycus
seu conversus Ordinis memorati, tunc socius dicti Iacobi et familiaris cardinalis eiusdem, posuit se in fuga,
et solus venire necesse habuit ad praesentiam cardinalis, tunc archiepiscopi supradicti, nec propter
absentiam dicti prioris generalis in remotis agentis dicti excessus tunc corrigi potuerunt. Quare prefatus
cardinalis nobis humiliter supplicavit ut, ne propter impunitatem eorum alii perpetrandi similia audacia
ministretur, providere super hoc de oportuno remedio dignaremur. Quocirca discretioni vestre per
apostolica scripta committimus" etc. (sequitur commissio data 13 Maii anno 1328). Vide apud Denifle, opere
citato, II, pag. 310.

78

