Majum anni 1284; hoc etiam ex eo confirmatur quod, in Italiam redux, in Capitulo Provinciali sequente (Iun.
1289), Definitor Provinciae fuit nominatus, in quo etiam dicitur lector novus (Vide infra). Parisios igitur missus
fuerat saltem anno 1283.

Capitulum provinciale de Tegulario
In nomine domini Amen. Anno ejusdem M CC LXXX VIIII. Mense Iunii in die Sancto Pentecostes, celebratum
fuit provinciale Capitulum Romane provincie in Heremo, sive loco Tegularii, in dictione et comitatu peruscino.
Et fuit ibi Vicarius fratris C[lementis], Generalis prioris, frater Iohannes de Castello, lector in Curia, et electi
fuerunt tunc IIIIor Diffinitores, scilicet, frater Iuvenalis de Urbeveteri, lector novus, frater Paulus de Perusio,
frater Petrus de Sancta Agnete, Rornanus, et frater Bartholus de Castroplebis. Visitatores fuerunt frater Nicola de
Maliano et frater P. de Bassano. Procuratores facti fuerunt frater Augustinus de Urbeveteri, predicator, et frater
Petrus de Corneto. Item de voluntate et nominatione Venerabilis patris fratris Clementis, Generalis Prioris,
fratres omnes dicte provincie electores unanimiter et concorditer elegerunt in provincialem priorem memorate
provincie fratrem Petrum de Roma, lectorem tunc Neapolitanum (31), in studio Generali. Et missa fuit sibi
electio per fratrem Bartholum de Corciano et sotium, expensis provincie, et noluit consentire nec recipere dictum
honus (sic) offitii provincialatus. Et tunc Generalis predictus persentiens commisit dictam electionem IIIIor
Diffinitoribus suprascriptis in Urbeveteri congregandis, eis prenominando fratrem Bernardinum, lectorem,
Urbevetanum, tunc Vicarium dicti Generalis prioris in duabus provinciis Tusscie (sic) cum sotio suo alio, fratre
Thoma de firmo, lectore, Vicario et Visitatore (32). Et frater Bernardinus recepit dictum offitium provincialatus.
Et quia frater P. de Roma tunc provincialis electus erat, fratres electores elegerunt in Diffinitorem Capituli
Generalis dictum fratrem P. Et quia non recepit provincialatum, nolens dimittere studium Neapolitanum,
successit sibi in dicto offitio Diffinitoris frater Bernardinus, Prior Provincialis, ut iret in Alamanniam ad
Capitulum Generale sequens Ratispone celebrandum (33). Et tunc duo Discreti alii Electores fuerunt electi
ibidem frater Iacobus de orto, lector, et frater Franciscus de Mercato, Prior Romanus (34). Item scripta Collecte
eiusdem Capituli provincialis Omnium Introituum et Expensarum habuit frater Augustinus de Urbeveteri,
predicator, procurator provincie, quia frater Petrus de Corneto, ejus sotius, de mandato fratris C[lementis],
Generalis Prioris, ivit ad provinciam Regni ad predicandum Crucem contra Saracenos pro Succursu terre sancte
(35). Et in reddito ejusdem simul reddiderunt rationem de Introitibus et Expensis predicti procuratores, sive
Camararii, frater Augustinus et frater Petrus predictus, in Capitulo de Centumcellis in kalendis Augusti. Et
idcirco hic non scripsi Collectam nec registravi, quia scripta a fratre Augustino predicto habere non potui. Item
diffinimus quod futurum Provinciale Capitulum Romane provincie fratribus redeuntibus de Capitulo Generali in
loco de Centumcellis celebretur.
____________________________________
(31) Cfr. quae de Petro de Roma supra diximus.
(32) Quaenam erant tunc temporis duae Provinciae Tusciae? Ni fallimur erant Provinciae Pisarum et Senarum,
quae longo tempore exstiterunt. Ex earum reliquiis nova Provincia Etruriae formata est.
(33) Fr. Bernardinus proinde in utroque munere, nempe, Provincialis et Definitoris Generalis, surrogatus fuit
fratri Petro de Roma, qui electioni de se factae noluit consentire. Heic nota tum Petrum de Roma, tum
Bernardinum de Urbeveteri fuisse electoribus indicatos a B. Clemente ad munus Provincialatus. Initio saeculi
XVII Decreto S. Visitationis Apostolicae (1 Aprilis 1601) fuit statutum: "Che li Presidenti deputati non possino
essere eletti Provinciali, ne sia lecito al Generale, o Vicario Generale Apostolico di poterne nominare al
Provincialato, ne per Diffinitore, o Discreto, li quali si doveranno eleggere canonicamente nel Capitolo
Provinciale da quelli che di ragione hanno la voce attiva senza nominare alcuno, di modo che lâ€™elezione sia
libera e non ristretta a persona alcuna". Deinceps decreto S. Congr. Ep. et Regularium (15 Aprilis 1628) jubente
Urbano VIII hujusmodi commendationes vocalibus alicujus Provinciae pro assequendo officium Provincialis vel
aliud quodcumque nisi re proposita et discussa in Congregatione Generali prohibitae fuerunt sub poena
excommunicationis ipso facto incurrenda, suspensionis ab officio et privationis vocis activae et passivae contra
Priorem Generalem, Assistentes et Procuratorem Generalem qui id facere auderent; sed hoc decretum per aliud
ejusdem S. Congregationis (11 Martii 1639) ad instantiam Procuratoris Generalis Ordinis revocatum fuit, quia in
13

