fecit, fratrem Augustinum de Corciano privavit diffinitione capituli generalis, quomodo et qualiter continetur in
Registris scriptis in cartis de papiro, nihilominus, determinata qnestio[ne] ista per generalem Guillelmum et per
alios bonos fratres Ordinis, determinatum fuit quod supradictus frater Augustinus esset in diffinitione et
diffinitor pro Romana provincia in capitulo generali, sicut a supradicta provincia electus fuerat, et ita fuit, non
obstantibus quibuscumque contrariis, secundum quod in aliis legistris (sic) continetur. In eodem capitulo
Venetiis celebrato frater Iacobus de Viterbio, dictus Garofolus, promisit libere et sua bona fide et libera
voluntate, amicus esse fidelis et sine fictione magistro Iohanni et fratri Iacobo Sassi, tunc provinciali et vicario
generalis in capitulo provinciali Marche Tervistine (sic), et supradicta spontione (sic) facta, magister Iohannes
supradictus, cum supradicto provinciali, quidquid boni et honoris potuerunt procurare supradicto Iacobo de
Viterbio procuraverunt, secundum quod apparet in aliis legistris Romane provincie.
_____________________________________
(317) Cfr. quae de eo diximus pag. 472 (nota 2), vol. III huius ephem. Anno 1329 iam Magister erat et ut talis
interfuit Capitulo Generali Parisiensi illius anni (cfr. pag. 81 nota 4 huius vol.); sed de hoc Magistro alibi latius
agemus.
(318) Anno 1316 iam fuerat electus provinciae definitor, et erat lector, sed non fuerat studens Parisiensis (cfr.
pag. 175, vol. III huius ephem.); anno autem 1320 fuit provinciae visitator (ibid., pag. 250).
(319) Vide supra in cap. an. 1329, pag. 90 huius vol.
(320) Cfr. pag. 35 (nota 3), huius voluminis.
(321) Definitio ista incipit: "Item", et in ea fit sermo de "definitionibus superius positis", cum tamen ista sit
prima, quae in hoc capitulo scripta reperitur. An scriptor codicis aliquas omiserit, vel inter alias infra posuerit,
res est incerta.
(322) Quinam fuerunt isti? Provincia hoc tempore duos habebat Magistros in S. Theologia, Ioannem, nempe, de
Roma et Andream de Perusio, qui iure suffragii gaudebant in Capitulis Generalibus; et officiales electos, ut irent
ad Capitulum Generale, supra iam vidimus, videlicet Definitorem Fr. Augustinum de Corciano et Discretum Fr.
Iacobum de Sancto Triphone, qui cum provinciali Iacobo Saxi Capitulo assistere debebant: fuerunt igitur saltem
quinque nominati. Diximus saltem, quia, ut ex sequentibus apparet, etiam Fr. Iacobus de Viterbio, dictus
Garofolus, tempore Capituli Venetiis erat, sed virum suis, an provinciae expensis, ignoramus.

___________________________________________________________

da ANALECTA AUGUSTINIANA, IV, pp. 132-138

[Capitulum Provinciale Perusinum a. 1332] (323)
In nomine Domini. Amen. Anno Domini M CCC XXXII de mense Iulii capitulum provinciale Romane
provincie factum est Perusii, in quo vicarius fuit Fr. Dominicus de Castroplebis [In notitiis saepe citatis additur:
lector] (324), presentibus magistro Iohanne de Roma et Andrea de Perusio, ubi electus fuit communiter et
concorditer per scrutinium nemine discordante in priorem provincialem fratrem (sic) Iacobus Sassi de Roma; et
diffinitores supradicti capituli fuerunt fratres Iacobus Garofolus [de Viterbio, biblicus], diffinitus tunc ad
lecturam Sententiarum, Augustinus de Corchiano, Petrus de Orto et Iohannes de Sancto Angelo de Roma (325),
lectores. [In notitiis additur: Visitatores fuerunt facti fratres Petrus de Orto et Thomas de Monteflascone,
Procurator provincie factus est frater Consilius de Aquapendente. In quo capitulo facte fuerunt subscripte
83

