diffinitiones]. Item, (326), cum per fratres conventus de Urbeveteri propositum fuerit quod frater Bartholomeus
[Dompne Guline] de Urbeveteri, studens, habuerit quingentas petias auri et sexcentas argenti et alios colores (?),
quia hoc hic per nos non potest veritas inveniri, diffinimus et presenti diffinitione sancimus quod visitatorcs
provincie hoc videant, quibus mandamus per obedientiam salutarem quod diligenter inquirant statim et quod
faciant (327) secundum ordinis instituta. Item, cum de expensis infirmorum varias querelas habuimus, quia per
fratres infirmos in expendendo pro infirmitatibus non est debitus modus ordinis observatus, diffinimus et
presenti diffinitione sancimus quod nulli pro infirmitate aliquid satisfiat, nisi singillatim et particulariter, de
consilio medicorum et de licentia prioris dicti loci, ponat in scriptis. [Item], Cum ex commissione et
compromisso prioris [localis] diverse et varie inordinationes scquantur, diffinimus et presenti diffinitione
sancimus quod de futuro priore compromissum nullum fieri possit in priorem illius loci, ubi fieri debet electio
prioris; si autem secus factum fuerit, ex nunc ipsum compromissum annullamus, et volumus quod electio prioris
dicti loci devolvatur ad diffinitores capituli provincialis. Item diffinimus et ordinamus, et priori provinciali per
obedientiam salutarem mandamus, quod registrum de bonis omnium locorum provincie faciat renovari. Item,
diffinimus et presenti diffinitione [ordinamus] quod quilibet prior nostre provincie habeat quaternum unum, in
quo quolibet die ipse prior scribat quidquid procurator in quaterno suo scripsit de introytibus et expensis coram
duobus fratribus in conventibus maioribus, et in eodem modo prior scribat in quaterno suo introytus et expensas
sacristie. Item, diffinimus quod procurator et sacrista illo die quo aliquid recipiunt vel expendunt in quaterno suo
quilibet scribat; contrarium autem facientes volumus et mandamus quod pena furti puniantur. Item, approbamus
et confirmamus diffinitionem illam, que dicit quod nullus prior audeat aliquid scribere in quaterno procurationis
vel sacristie; volumus tamen quod hec diffinitio non se extendat ad illa loca in quibus non est aliquis, qui sciat
scribcre nisi prior. Item, paupertati et inopie locorum compatientes, diffinimus quod nullus lector vel predicator
conventualis possit petere ab aliquo loco pro vestimento vel provisione ultra duos florenos, nisi sit lector in
studio provinciali, nec duos florenos petere possit aliquis lector vel predicator, nisi de consensu et voluntate
omnium fratrum existentium in loco; provisionem autem septimanalem volumus quod nullus lector vel
predicator habeat, nisi lectores in studio generali vel provinciali. Item, diffinimus quod quilibet prior nostre
provincie usque ad pasca Resurrectionis, sub pena vocis active et passive quam ipso facto incurrat, unum
novitium telem quem constitutio nostri ordinis non excludat, recipiat; contrarium autem facientes ex nunc ipsum
voce activa et passiva privamus, et locum regat antiquior sacerdos, quousque per priorem provincialem de priore
fuerit aliud provisum. Item, diffinimus quod frater Iacobus Sassi, provincialis, possit mittere Paduam duos
studentes, unum pro provincia et alium de gratia provincie, et quod possit commutare unum studentem de
Bononia cum uno de Padua, vel de gratia vel de provincia, secundum quod sue discretioni videbitur expedire.
Item, cum pater noster generalis scripserit nobis licteram, in qua nobis concedebat quod Religioso et reverendo
viro fratri Iacobo de Viterbio, biblico et iam ordinato ad lecturam Sententiarum, prestare possimus et ad usum
concedere libros [de libris] conventus Viterbiensis, quos duxerit adsumendos in subsidium sui studii,
dispensantes et suspendentes, quatenus ad dictum Iacobum, omnem sententiam, si qua contra prestantes vel
extrahentes dictos libros de conventu lata esset, diffinimus quod dictus frater Iacobus possit accipere de dictis
libris, quos sibi accipere placuerit, reservata semper lictera patris nostri generalis superius nominata. Et eidem
fratri Iacobo committimus quod curam habeat omnium librorum armarii de Viterbio, et quod aliquibus vel alicui
dictam curam committere possit secundum quod sue discretioni videbitur expedire. In isto capitulo fuerunt
impositi pro fratre Iacobo de Viterbio L floreni de auro et ita recepit eos per manus fratris Iacobus (sic),
provincialis, secundum quod apparet inferius in isto Registro de provisionibus studentium, lectorum,
baccellariorum et magistrorum (328). In notitiis praeterea leguntur sequentia:
In eodem capitulo concessum fuit fratri Iacobo de Viterbio biblico de gratia XX florenos (sic) de auro. Item
eidem de residuo XXX florenorum ordinatum fuit quod haberet XX et X receperat ante capitulum generale de
Florentia. Item, quia ordinatus erat in capitulo generali de Venetiis quod legeret Sententias Parisius (329) pro
dicta lectura provincia concessit sibi quinquaginta florenos de auro, de quibus quinquaginta provincia voluit
quod isto anno haberet X. Ita quod in collecta provincie positi fuerunt quinquaginta florenos (sic) de auro,
scilicet XX pro lectura Biblie, XX de gratia provincie et X pro lectura Sententiarum. Restat amodo quod pro
supradicta lectura Sententiarum debet recipere a provincia supradictus frater Iacobus XXXX florenos de auro. Infra mensem post capitulum provinciale Perusii celebrato (sic) frater Iacobus Sassi, provincialis, solvit fratri
Iacobo bacellarium (sic) de Viterbio quinquaginta florenos de auro pro provincia, secundum quod ordinatum
fuerat superius. In eodem etiam capitulo impositi fuerunt pro fratre Bernardino de Urbeveteri IX floreni de auro
secundum diffinitionem factam in capitulo generali de Venetiis (330)
____________________________________
84

