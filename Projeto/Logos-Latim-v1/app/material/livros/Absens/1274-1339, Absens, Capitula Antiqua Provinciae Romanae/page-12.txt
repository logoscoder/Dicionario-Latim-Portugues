remanserunt apud fratrem N. de Maliano, procuratorem dicte provincie, de voluntate fratris Petri de Corneto.
Item hec Collecta fuit imposita in dicto Capitulo provinciali de Stricto. Pro loco novo Parisiensi de Cardineto
LXXVII floreni et IIIIor turonenses grossi (28). Pro fratre Egidio Romano, Doctore Sacre theologie, XXX
floren. de auro. Pro fratre Iacobo Viterbiensi, Baccellario parisiensi, VIII floren. auri (29). Pro fratre Iohanne
Gentili, Romano, Studente pro provincia nostra, XX flor. aureos (sic). Pro fratre Iuvenali Urbevetano, studente
parisius de gratia, V flor. (30). Pro fratribus Francisco et Donato, lectoribus peruscinis (sic), presentibus, pro
provisione librorum, XL flor. Pro scolis gramaticalibus faciendis hoc anno, XIII flor. Pro provisione indumenti
et pro cera et cartis fratris M. de Fellis, provincialis novi, VII flor. Summa totius supradicte Collecte Romane
provincie est et capit CC flor. et IIIIor turon. gross. Item diffininmus quod sequens provinciale Capitulum in die
Sancto Pentecostes in loco Tegularii celebretur.
__________________________________
(27) Fr. Philippus de Montelupone, qui nomine R.mi P. Clementis ab Auximo praecedenti Capitulo Provinciali
praefuerat, tamquam unus e praecipuis Provinciae Patribus ex his Actis apparet; fuit enim bis Provinciae
Definitor (1275 et 1286), semel Visitator Provincialis a R.mo P. Francisco de Regio, Patrum electorum
compromissario, an. 1279 nominatus, bis etiam Discretus Provinciae pro Capitulis Generalibus Molariae (1274)
et Paduae (1281) celebratis, atque semel Provincialis Prior in ipso Capitulo Paduano nominatus: fuit etiam semel,
una cum Vicario Prioris Generalis, compromissarius electorum Capituli Provincialis (1286). Heic prima vice
nominatur in his actis conventus S. Triphonis de Urbe, cui tertia pars pretii librorum defuncti fratris Philippi de
Montelupone auctoritate Capituli Provincialis adscribitur. Ecclesia parochialis S. Triphonis, a qua conventus
nomen accepit, Ordini fuit concessa ab Honorio IV mense Februario anni 1286 et paulo ante conventus erectio
locum habere debuit; scopus enim Honorii in hujus ecclesiae cessione fuit, inter alia, ne novam ecclesiam Ordo
construeret prope ipsam parochiam juxta voluntatem Aegidii de Lufredis, civis Romani, qui quasdam domos pro
construendis ibidem ecclesia et claustro Ordini donaverat (Cfr. Bullarium Ordinis, pag. 161). Forsitan frater
Philippus de Montelupone huic conventui adfiliatus fuerat, et ab eodem aliquid pro libris emendis acceperat;
nam defunctorum libri, quos a Provincia habuerant ad Provinciam revertebantur (Cfr. cap. XIV Constitutionum
veterum, ed. Venet. fol. 21v, ubi tamen sermo est de lectoribus, sed ob paritatem rationis idem servari poterat
quoad alios).
(28) Cfr. pag. 246 hujus voluminis, nota 4. Ad pretii solutionem, quod pro hujus loci emptione datum fuit, B.
Clemens ab Auximo forsitan ad totum Ordinem litteras dedit, ut singulae Provineiae ad id concurrerent; in
commune namque bonum omnium Provinciarum Conventus Parisiensis fundatus fuerat et nunc in melius
mutabatur. Pretium a fratre Iuvenali de Narnia solutum tam Capitulo Parisiensi, quam Abbati et Canonicis S.
Victoris, expressum reperitur in instrumentis insertis in Bullis Honorii IV ibidem citatis; sed instrumentum
emptionis juris emphyteutici viduae Agnetis et pretii eidem soluti nondum editum vidimus. Denifle post
transcriptionem ex quodam apographo coaevo instrumenti venditionis Capituli Parisiensis ait: "In arch. nat.
Paris., 1. c. (L. 921), exstant insuper quatuor chartae originales (tres earum an. 1285, mens. Novembris, et una
an. 1286, Januar. 3) tractantes de peciis terrae et quadam domo in Cardineto et in vico S. Victoris, quas abbas et
conventus S. Victoris fratri Iuvenali de Narnia ‘ad opus ipsorum fratrum Parisius studentium et usus totius
Ordinis’ sub certis conditionibus vendiderunt. Tres harum chartarum inveniuntur etiam insertae epistolis Honorii
IV" (Chartular..., I, pag. 637). Ex Chartis his epistolis insertis duae habent datam mensis Novembris 1285, sed
charta Capituli Parisiensis, eadem omnino ac illa quam loco citato exhibet Denifle, habet datam ejusdem anni "in
festo beati Augustini episcopi" (28 Augusti); unde assertio Denifle quod tres earum habeant datam Mensis
Novembris vera non est. Igitur examinandae iterum veniunt illae chartae et videndum utrum inter eas reperiatur
quae continet contractum emptionis venditionis .juris emphyteutici inter Agnetem, viduam Auberti, et fratrem
Iuvenalem de Narnia initum, et utrum sit aliqua alia de eodem argumento adhuc prorsus incognita.
(29) Quando factus fuit Baccellarius Parisiensis ? Anno 1281, absolutis studiis theologicis saltem per
quinquennium Parisiis, in Italiam reversus est et dicitur lector novus (Vid. pag. 246 hujus voluminis); anno 1283
fuit factus Definitor Provinciae a compromissario fratre Aegidio Romano (ibid., pag. 247), itemque anno 1285 in
Capitulo Provinciali secundo Tuscanellae mense Majo celebratum. Igitur inter mensem Majum anni 1285 et
eumdem mensem anni 1288 Parisios rediit; et Baccellarius effectus est initio saltem cursus scholastici 12871288, id est, mense Octobris anni 1287.
(30) Cfr. definitionem primam Capituli Generalis anno 1284 Urbeveteri celebrati (pag. 251 hujus vol.); ex qua
deducitur fratrem Iuvenalem de Urbeveteri tanquam studentem de gratia Parisios missum fuisse ante mensem
12

