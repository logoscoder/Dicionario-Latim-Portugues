Locus de Centumcellis
Locus de Stricto
Quilibet Istorum XIII locorum de tertio gradu solvat hoc anno IIII florenos et I turonensem.
Diffinimus volumus et mandamus quod quilibet Prior provincie, vel vicem eius gerens, debeat solvere Collectam
usque ad primam Dominicam quadragesime; quod si non fecerint, usque ad solutionem collecte, tam Prior quam
Procurator loci in pane et aqua ieiunent. Item, in eodem Capitulo provinciali electi fuerunt unanimiter et
concorditer duo fratres Electores qui deberent ire ad Capitulum Generale in Conventu Neapolitano celebrando
(sic), scilicet, frater Bartholomeus de Viterbio, qui erat tunc parisius et revocatus erat pro lectore novo, qui
deberet esse ibi pro Diffinitore. Et frater Guido de Centumcellis, lector, pro Disscreto eiusdem Capituli Generalis
(177). Et provincialis electus debet ire iure suo ad dictum Capitulum Generale celebrandum. Diffinimus quod
sequens Capitulum provinciale in loco de Molaria in Pentecoste celebretur. Et quia reclamatum fuit de
officialibus factis predicti Capituli provincialis in loco de Castroplebis celebrati Venerabili patri fratri Augustino,
Priori Generali, apud perusium et iterato apud Senas, voluit quod Provincia Romana regeretur et visitaretur per
duos vicarios suos supradictos (178), scilicet, per fratrem Benedictum de Tuderto et per fratrem Amodeum de
Castello, lectorem tunc peruscinum.
___________________________
(162) Primum ibi celebratum fuerat anno 1286. Vide pag. 248 huius vol. Capituli huius anni 1299 mentionem
non facit Torelli.
(163) Anno 1291 erat lector novus (Vide pag. 325), anno 1292 interfuit Capitulo Generali Romano tamquam
Provinciae Romanae definitor (pag. 339) et eodem anno electus fuit Provincialis (pag. 340). Sequentibus annis
usque ad praesentem (1299) nulla de eo mentio fit in Actis Provinciae, si excipias definitionem capituli Verulani
(1294), qua quaedam promissio favore eius facta irritata fuit (pag. 364); quando ergo Baccalaureus parisiensis
factus est? quando, e Parisiensi civitate reversus, primus lector in Curia fuit nominatus? Documenta deficiunt ad
haec dubia solvenda.
(164) Electiones istae, sicut et Visitatorum Provinciae, postea annullatae sunt, ut infra videbimus.
(165) Quibus verbis concepta fuerit haec definitio scire non possumus; nam acta illius capituli Perusini Prior
Provincialis secum portavit, ut supra vidimus, et scriptor codicis ea registrare non potuit.
(166) En renovatus conventus Centumcellarum, qui e numero conventuum Provinciae Romanae disparuerat ob
decretam venditionem bonorum eiusdem.
(167) Studium Perusinum Generale erat, sed quando Generale evaserit ex hisce Actis non constat. Anno 1294
Vicarius Generalis in Capitulo Provinciali fuit frater Robertus de Monte Rubiano, lector perusinus in Curia
(Vid. pag. 363 et 367), et anno 1297 locatus fuit Perusii pro lectore frater Iuvenalis de Urbe veteri (pag. 397), sed
studium illud non vocatur Generale nisi in hoc Capitulo cui, ut vidimus, nomine Generalis praefuit frater
Amadeus de Castello, "lector perusinus in Studio Generali Romanae Provinciae".
(168) En aliud Studium Generale Ordinis Mediolani his temporibus erectum.
(169) Ubinam erat studium Curiae, in quo denuo locatur frater Andreas de Maliano? Hucusque licet aliquando
extra Urbem fuerit, ut apparet ex dictis in una ex praecedentibus notis, ordinario tamen Romae fuit; in capitulo
enim Generali Senensi (1295), quoad expensas itineris studentium Curie, qui in studio Neapolitano locabantur,
vel ab eo revocabantur, definitum fuit quod Conventus Neapolitanus solvat pro itinere eundo Neapolim, si non
satisfecit, et Conventus Romanus solvat pro reditu versus Romam, et volumus quod semper locus ad quem
vadunt studentes studii Romanae Curiae eis satisfaciat in via" etc. (Vide pag. 371). Conventus autem Romanus,
ni fallimur, intelligendus venit S. Mariae de Populo. A quo autem studio revocatur frater Andreas de Maliano
cum disponitur ut redeat ad studium Curiae? Anno 1294 decretum fuit ut succederet Francisco de Monte in
51

