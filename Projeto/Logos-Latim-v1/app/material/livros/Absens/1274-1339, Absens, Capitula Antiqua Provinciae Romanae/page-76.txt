(284) supradicti visitatores mandaverunt sibi per obedientiam quod supradictam electionem acceptaret. Qui frater
Iacobus cum multis lacrimis acceptavit et statim confirmatus est in priorem provincialem per supra dictos
vicarios auctoritate generalis; et supradictum capitulum celebratum fuit in loco de Aquapendeute Xa die mensis
Iunii, Anno Domini quo supra. In quo capitulo non fuit Reverendus magister Iohannes de Roma (285); sed quia
in eodem capitulo debebant eligi officiales capituli generalis, unanimiter et concorditer electus est in diffinitorem
capituli generalis pro nostra Romana provincia supranominatus frater Iacobus Sassi provincialis. De discretis
capituli generalis, et visitatoribus provinciae, compromissum fuit concorditer in fratrem Iacobum Sassi,
provincialem, et Franciscum de Roma, lectorem, et ipsi statim, compromisso acceptato, nominaverunt in
discretos capituli generalis fratres Augustinum de Corciano (286) et Petrum de Orto (287), lectores, et in
diffinitores capituli provincialis nominaverunt fratres Andream de Urbeveteri (288), Angelum de Perusio (289),
lectores, Bartulum de Nicole de Perusio (290), et Donatum de Roma. Ubi facte fuerunt infrascripte diffinitiones.
Item (291) confirmamus diffinitionem factam contra priores de persolutione indumentorum, que sic incipit, quod
nullus prior audeat venire ad capitulum nisi prius fratribus dederit indumentum, etc. Item quia ex accessu ad
terras rebellium consueverunt scandala plurima evenire, cupientes scandalis supradictis salubri remedio obiurare,
ordinamus et presenti diffinitione mandamus quod nullus frater nostri ordinis, cuiuscumque status et conditionis
existat, ad aliquam ire terram rebellem sancte matris ecclesie, nec litteras aliquas vel ambasciatam alicui
dictorum rebellium vel comunitati procurare debeat sine expressa licentia in scriptis habita prioris provincialis,
quam sine magna et evidenti utilitate ecclesie concedere non presumat; quod si secus presumptum fuerit pro
prima vice pene gravioris culpe per mensem transgressor debeat subiacere, pro prima (secunda) vero sine habitu
continue dictam penam per duos mensem portare cogatur, pro tertia vero vice per mensem carceri mancipetur,
cum gravaminibus que in nostris constitutionibus continentur; eidem pene per omnia adiudicamus obloquentes
contra statum sancte matris ecclesie et omnes et singulos, qui fratrem Petrum (292), scismaticum et haereticum,
aliter quam sic praesumpserit nominare. Volumus etiam quod simili pena puniatur per omnia quicumque in
subditum vel superiorem verbis vel minis praesumpserit irato animo insultare, et ad maiorem cautelam et
previsionem pleniorem periculorum, que interdum eveniunt, volumus quod contemptiones (contendentes) de
partibus guelphis vel gebellinis pene predicte modo simili abstringantur auctoritate presentis diffinitionis. Item
confirmamus diffinitionem factam in precedenti capitulo de Registris fiendis que sic incipit: diffinimus qnod
quilibet prior ante electionem discreti, etc. Item confirmamus et approbamus diffinitionem factam in capitulo
cornetano de alienatione bonorum mobilium et immobilium et de debito non habendo, que sic incipit: Diffinimus
et ordinamus quod priores non vendant, etc., cui diffinitioni auctoritate presentis diffinitionis addimus ad
maiorem cautelam et firmitatem omnium predictorum, quod secus faciens teneatur de sibi concessis ab ordine,
sub pena carceris quam ipso facto incurrat, satisfacere integrum quidquid alienaverit, et inde non extrahatur nisi
primo satisfecerit, ut est dictum. Item confirmamus diffinitionem factam in capitulo Cornetano de non tenendo
quaternum conventus a prioribus, que sic incipit, quod nullus prior teneat quaternum conventus, etc. Item
eligimus confirmando et confirmamus eligendo ad audiendum confessiones omnes sacerdotes nostre provincie a
triginta annis et supra, decernentes ex nunc quod prior provincialis et visitatores generalis possint et diminuere et
augere prout et sicut eis videbitur expedire; predicatores vero qui examinati fuerunt vel habuerunt
consuetudinem predicandi et lectores omnes ad praedicandum eligimus, et admittimus (committimus) provinciali
quod novos possit adnumerare predictis secundum exigentiam meritorum.
In notitiis habetur etiam sequentia: Item visitatores facti fuerunt fratres Andreas de Roma (293) et Augustinus
de Viterbio (294). Item post dictum capitulum immediate dicti visitatores ceperunt visitare, ante quam fratres
recederent, de facto Garofoli, ut scirent per quos et quare fuit positus in carcere; quia specialiter de hoc habebant
mandatum prioris Generalis propter querelam Domini Anibaldi, qui dominus, essens (sic) cardinalis procuravit
cum papa quod fratres Thomas Magister de Fabriano (295) et Matheus de Tuscanella (296) essent visitatores
super facto fratris Iacobi Garofoli, et uterque (sic) visitatores multa fecerunt contra multos fratres, quod longum
esset narrare, et visum fuit multis quod partialiter processerunt (297).
Post definitiones huius capituli an. 1328 in eodem codice leguntur sequentia: Terminato autem supradicto
provinciali capitulo supradicti visitatores generalis visitaverunt totam provinciam in capitulo, et miserunt
Viterbium ad fratres, qui erant ibi, rebelles ecclesie et ordini, qui contempserunt eos et nullo modo voluerunt
venire ad eos. Deinde iverunt visitatores ad Montemfiasconem et ad fratres de Viterbio miserunt unum laycum,
servitorem ipsorum quod cum securitate et cum fiducia gratiam obtinendi venirent ad eos ad Montemflasconem;
qui iterum eos contempserunt et laycum eorum cum verecundia ad eos remiserunt. Deinde redierunt de
Monteflascone et venerunt ad Urbemveterem inflati multum et pleni omni iniquitate, et visitatione incepta in
loco Urbevetano ad nihil aliud tempnebant (sic) nisi ad dissipationem bonorum fratrum et ad destructionem
provincie. Sed quia Deus omnipotens ipse est, qui superbis resistit et maquinationes iniquorum et sceleratorum
76

