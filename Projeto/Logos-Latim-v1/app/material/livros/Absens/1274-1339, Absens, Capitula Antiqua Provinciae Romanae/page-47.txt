unanimiter et concorditer, in Priorem Generalem ordinis nostri, Frater Augustinus de Tarano (155),
Penitentiarius domini pape, et statim per dictum Summum pontificem Bonifatium VIII confirmatus fuit. Et facte
fuerunt et ordinate multe Diffinitiones, que requirantur in alio Sexterno Capitulorum Generalium. Et absolutus
fuit in eodem capitulo frater B[ernardinus], provincialis Romane provincie, et frater Bonifatius, Vicarius ejus. Et
factus fuit per Diffinitores Generalis Capituli Vicarius provincie predicte Frater Symon de Viterbio, lector, usque
ad celebrationem Capituli Provincialis (156).
___________________________________
(151) Cfr. fol. 16v vel pag. 33 cod. Cc 19 archivi Ordinis.
(152) Iuxta privilegium, ipso Ven. P. Simone procurante a S. Sede obtentum, Prior Generalis non tenebatur
officio renunciare nisi "ad requisitionem et mandatum Definitorum et Discretorum" (Vide pag. 160 huius
voluminis).
(153) Qua de causa Fr. Iacobus de Roma, lector, ad Generale Capitulum iverit non dicitur; forsitan iverit
disputationis vel praedicationis gratia ex mandato Generalis.
(154) Similiter isti probabiliter ivere vocati. Tamen gravis aliqua quaestio erat contra Provincialem, quae etiam
causa esse potuit, ut tot fratres Provinciae Romanae Mediolanum ad Capitulum Generale pergerent.
(155) Hic est B. Augustinus Novellus, quem inter coelites a tempore R.mi Vazquez ecclesiastico officio et Missa
a S. Sede probatis in toto Ordine veneramur. Verbum Tarano, tam hic, quam in Definitionibus Capituli Generalis
Mediolanensis, clarissime et absque ullo litterarum compendio est scriptum a Codicis scriptore illius temporis
coaevo; quod in definienda patria Beati oblivioni dari non debet.
(156) De iis adsunt speciales definitiones Capituli Generalis Mediolanensis, quas supra videre potes.

Capitulum Provinciale secundum de perusio (157)
Item eodem anno in Kalendis Augusti, in festo Sancti Petri de advincula.
Celebratum fuit Capitulum Provinciale Romane provincie. In loco de Perusio. Et fuit ibi Vicarius Venerabilis
Patris fratris Augustini, Generalis prioris novi, frater Placitus de Senis, lector. Et tunc facti fuerunt IIIIor
Diffinitores in eodem Capitulo, Frater Iacobus de perusio, presbyter, Frater Petrus de Pontetremulo, Viterbiensis,
Frater Matheus de Maliano et Frater Petrus de Gallesio. Et tunc electus fuit in Provincialem Priorem dicte
provincie Frater Angelus de Montefalcone, lector, de provincia Marcie Anconitane oriundus (158). Qui
confirmatus Reate in Curia, a dicto Generali Priore fratre Augustino, artissimam (sic) inquisitionem et
Visitationem durissimam in provincia predicta sibi commissa perfecit, et postmodum in suo recessu totam
Visitationem et omnes processus, et omnes Diffinitiones, et Debita in Collecta posita, et omnia acta et scripta in
Capitulo provinciali perusino secum portavit, nulli de provincia nostra dimictens. Qui etiam Congregationem
Diffinitorum Viterbii fecit (159) factis vindemiis, et plures correctiones fecit. Et tunc fuit Diffinitum quod
provinciale Capitulum sequens in loco de Castroplebis, Mense Madii, in Apparitione Sancti Michaelis
Archangeli celebreretur. Et idcirco non sunt hic Registrata Collecta imposita et acta Capituli predicti provincialis
de perusio (160). Et illo anno factus fuit Vicarius Generalis Prioris, et Visitator Generalis in nostra provincia,
frater Benedictus de Tuderto, sive de Ciciliano, oriundus de provincia Vallis Spoletane (161).
________________________
(157) Primum fuit ibidem celebratum an. 1279 (Vide pag. 230).
(158) Existimat Torelli (tom. V, pag. 199) nostri Codicis scriptorem errasse cum asseruit fratrem Angelum de
Montefalcone fuisse Provinciae Marchiae filium, qua Montefalchium semper ad Provinciam Umbriae pertinuit;
47

