Capitulum provinciale de Centumcellis, tertium
In Nomine domini Amen. Anno ejusdem Millesimo CC Nonagesimo fratribus redeuntibus de Alamannia, de
Capitulo Generali Ratisponensi. Celebratum fuit provinciale Capitulum Romane provincie in kalendis Mensis
Angusti, in festo Sancti Petri de Advincula (sic), in loco Sancte Sivere (sic) de Centumcellis (40). Vicarius
Venerabilis patris fratris Clementis, prioris Generalis, fuit ibi frater Malachias de Marchia, qui tunc morabatur in
Curia. Et unanimiter et concorditer alta voce per divinam inspirationem fratres electores dicti Capituli elegerunt
in Provincialem priorem fratrem Paulum de perusio, absentem. Et tunc electi fuerunt IIIIor Diffinitores,
videlicet, frater Iacobus de Orto, frater Donatus de perusio, lectores, et duo alii priores, frater Franciscus de
Mercato, Prior Romanus, et frater Symon de Viterbio, Prior montis Raccanensis. Item Visitatores electi fuerunt
frater Matheus de Maliano et frater Petrus de Corneto. Item Procuratores provincie electi fuerunt frater Petrus de
Corneto et frater Bartholomeus de Viterbio, predicatores. Item hec est Collecta provincie in eodem Capitulo
ordinata et imposta per Vicarium et predictos Diffinitores. Inprimis, pro fratre Egidio Romano, Magistro nostro,
pro sua provisione de gratia ordinata annuali, X flor. auri. Item pro fratre Iohanne Gentilis, Romano, studente
provincie nostre parisius, XX flor. auri. Item pro provisione ejusdem studentis pro libris emendis, X flor. auri.
Item pro Scolis Gramaticalibus faciendis hoc anno XIII flor. auri. Item pro provisione Indumenti et
calciamentorum, et pro Cera et cartis emendis fratris Pauli, novi provincialis prioris, VII flor. Item pro omnibus
Baccellariis parisiensibus comuniter, sicut diffinitum fuit in Capitulo Generali, II flor. (41). Item pro advocatis et
procuratoribus Romane Curie comuniter et sotiis Generalis prioris, IIIIor flor. Item pro fratre Bernardino,
lectore, de Urbeveteri, olim provinciali preterito, quando ivit ad Generale Capitulum de Ratispona pro Diffinitore
provincie, pro expensis factis in eundo et redeundo, VIIII flor. auri. Et ante receperat, quando ivit ad Capitulum
predictum de Collecta provincie, X flor. auri. Item pro fratre Francisco Romano, priore Sancti Triphonis de
Urbe, pro expensis suis quando ivit ad dictum Capitulum Generale pro Discreto provincie prelibate, XIIII flor.
de auro. Et antequam iret receperat, de Collecta anni preteriti, V florenos aureos. Summa expensarum
predictorum duorum fratrum redeuntium de alamannia est et capit XXXVIII flor. Quibibet eorum habuit et
recepit XIX flor. de auro. Item pro expensis factis in infirmitate fratris Bernardini, tunc provincialis, quando
rediit de Capitulo Ratisponensi, restituantur (sic) Conventui Viterbiensi de bonis provincie unus flor. cum
dimidio. Item pro labore sive salario fratris Angeli de pisscina (sic), Romani, quia legit Gramaticam scolaribus
provincie in loco Sancte Marie de populo II flor., quia prius non receperat nisi duos florenos tantum a fratre
Bernardino, provinciali preterito, et debebat habere IIIIor pro provisione sua integra predicti studii. Summa
omnium debitorum et expensarum et totius collecte supradicte nostre Romane provincie est et capit nonaginta et
II flor. et dimidium de auro. Hec est Distributio et Divisio Tallie vel Collecte facta per conventus et loca predicte
provincie (42).
Conventus Romanus (43)
Conventus Viterbiensis
Conventus Urbevetanus
Conventus Peruscinus:
Quilibet Istorum IIIIor locorum de primo gradu solvat hoc anno VIIII florenos de auro.
Conventus Cornetanus
Conventus Tuscanensis
Conventus Castriplevanus
Locus Balneoregensis
Locus Nepesinus
Locus de Montecimino
15

