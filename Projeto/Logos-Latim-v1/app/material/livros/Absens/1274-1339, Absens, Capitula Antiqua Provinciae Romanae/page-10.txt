(21) De nostro Iacobo Ortano, qui Parisios missus fuerat anno 1279 (Vid. p. 230 huius vol.) unde nunc cum aliis
in Italiam redit, haec inter alia scribit Denifle: "In Actis Ord. Erem. S. Augustini primo nominatur (Iacobus de
Orto) ad an. 1290 kal. Augusti" (Chartular. Univ. Paris., II, p. 106), et sese refert ad chartas Garanipi; ex quo
apparet excerpta nostri Codicis, quae fecit Garampi esse incompleta. De Fr. Daniele de Roma hucusque in hoc
Registro non occurrit mentio; sed de hoc mirari non debemus, quia horum Capitulorum Provincialium acta de
mittendis Parisios usque ad an. 1279 nihil habent. Capitulum in quo primum electi nominantur, ut Parisios eant
causa studii est Capitulum Perusinum anni citati 1279, et qui primo designatur est Iacobus de Orto. Constat
tamen ex dictis plures antea Parisios fuisse missos.

Capitulum provinciale de Castroplebis primum
In nomine domini Amen. Anno domini Millesimo CC LXXX VI Mense Madii, in die Sancto Pentecostes,
celebratum fuit Capitulum provinciale in loco de Castroplebis. Et fuit ibi Vicarius Fratris C[lementis], Generalis
prioris, frater Oradinus (sic), lector, de Narnia. Et omnes fratres ibidem congregati fecerunt compromissum in
duos fratres, scilicet in Vicarium predictum et in fratrem Phylippum de Montelupone. Et iidem fratres auctoritate
compromissi in eos facti elegerunt iterum fratrem Matheum de Felicibus, Romanum, in Provincialem Priorem
Romane provincie. Et Vicarius supradictus elegit IIIIor Diffinitores pro dicto Capitulo celebrando, scilicet,
fratrem Iacobum de Orto, lectorem, fratrem Phylippum de Montelupone, fratrem Gregorium de Maliano et
fratrem Bartholum de Castroplebis. Item Visitatores fecit Religiosos viros fratrem Danielem, lectorem, de Roma,
et fratrem Augustinum Senecam, de Urbeveteri. Item elegit dictus Vicarius una cum sotio compromissario
Diffinitorem pro Capitulo Generali Florentino futuro fratrem Iohannem de Castello, lectorem magistrum in
Curia, et Discretos elegit duos, fratrem M., Romanum, provincialem priorem, et fratrem Nicholaum de Maliano.
Item diffinimus quod sequens Capitulum provinciale in Nativitate Beati Iohannis Baptiste in loco de Maliano
celebretur.
___________________________________________________________

da ANALECTA AUGUSTINIANA, II, pp. 270-274

Capitulum Generale Florentie celebratum
In nomine domini Amen. Anno domini Millesimo CC Octuagesimo Septimo. Mense Madii. In die Sancto
Pentecostes. Celebratum fuit Generale Capitulum Florentie, et remansit in officio pro alio triennio frater
Clemens, Prior Generalis noster. Et fuerunt ibi ordinate bone diffinitiones, que requirantur in alio Sexterno
diffinitionum Capitulorum Generalium (22). Item fuerunt ibi pro nostra Romana provincia frater Ioannes de
Castello, Diffinitor, et frater Matheus Romanus, provincialis prior, et frater Nicola (sic) de Maliano, Discretus.
Item diffinimus quod sequens Capitulum Generale in die Sancto pentecostes in Alamannia in conventu de
Ratispona usque ad tres annos celebretur (23).
______________________________________________
(22) Vide illas infra ubi definitiones Capitulorum Generalium eduntur.
(23) Haec est ultima definitio, aliis verbis expressa, Capituli Generalis Urbeveteri celebrati anno 1284, ut supra
(pag. 254) videri potest.
10

