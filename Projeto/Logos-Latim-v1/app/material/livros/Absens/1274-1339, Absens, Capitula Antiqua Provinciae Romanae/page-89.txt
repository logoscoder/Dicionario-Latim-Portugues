fieri debeat electio prioris; si autem secus factum fuerit ex nunc ipsum compromissum annullamus, et volumus
quod electio prioris dicti loci devolvatur ad diffinitores capituli provincialis. Item, diffinimus quod nullus frater
vadat solus et sine litteris testimonialibus; qui autem contrafecerit pro apostata puniatur. Item, diffinimus et
ordinamus quod provincialis debeat audire omnes rationes locorum et videre omnia cartularia et eodem modo
debeat per sententiam excommunicationis cogere fratres ad dandum in scriptis omnia bona eis ad usum concessa,
et ponantur in Registro etiam omnia bona locorum. Item, diff√¨nimus et presenti diffinitione sancimus quod
procurator et sacrista illo die quo aliquid recipiunt vel expendunt in quaterno suo quilibet scribat; contrarium
facientes volumus et mandamus quod pena furti puniantur. Item, approbamus et confirmamus diffinitionem illam
que dicit, quod nullus prior audeat aliquid scribere in quaterno procurationis vel sacriste. Volumus tamen quod
hec diffinitio non se extendat ad illa loca in quibus non est aliquis qui sciat scribere nisi prior. Item, paupertati et
inopie locorum compatientes diffinimus et ordinamus quod nullus lector vel predicator conventualis possit petere
ab aliquo loco pro vestimento vel provisione ultra duos florenos nisi sit lector [in] studio provincie, nec duos
florenos petere possit aliquis lector vel predicator nisi de consensu et voluntate omnium fratrum existentium in
loco; provisionem autem septimanalem volumus quod nullus lector vel predicator habeat nisi lectores in studio
generali. Item, diffinimus et ordinainus quod quilibet prior nostre provincie usque ad festum omnium sanctorum
recipiat unum novitium et a festo omnium sanctorum usque ad pasca recipiat alium sub pena vocis active et
passive quam ipso facto incurrat; talis autem sit novitius quem constitutio nostri ordinis non excludat.
Contrarium autem facientes ex nunc ipsum voce activa et passiva privamus et locum regat antiquior sacerdos
quousque per priorem provincialem de priore fuerit aliquid provisum. Item, diffinimus quod nullus frater portet
tunicas cum manicis scissis, nec diploides, nec bursas de syrico et nimium curiosas, et corrigias curiosas et
inhonestas sub pena amissionis predictorum, quam ipso facto incurrat, et vendantur fideliter, et quidquid inde
habitum fuerit convertatur in communem utilitatem provincie. Item, quod nullus frater portet camisiam lineam
sub pena taxata in capitulo generali Montepessulano; ultra hoc in confusionem portantiurn comburatur coram
toto conventu. Item, quod nullus frater portet ocreas neque calzarietos, et si contingat ocreas portare tempore
yemali quod portentur circumligatas circa talos, aliter autem portantes amittant, et vendantur et convertantur in
utilitatem provincie. Item, diffinimus quod nullus frater, quantumcumque infirmus, vadat ad iacendum extra
domum; et quicumque prior vel officialis licentiam talem concesserit ipso facto sit ab officio absolutus, et
quicumque iverit contra hanc nostram ordinationem pro apostata habeatur. Item, diffinimus quod nulla mulier
accedat ad aliquem infirmum fratrem infra locum ad serviendum, sed ad videndum tantum et hoc in ultima
necessitate et periculo mortis. Quicumque autem frater introduxerit aliquam, vel aliquas, penam incurrat
gravioris culpe per mensem. Item, diffinimus et ordinamus quod nullus prior nostre provincie audeat debitum
aliquod contrahere nisi pro fabrica ecclesie loci et hoc de licentia provincialis; contrafacientes autem teneantur et
per provincialem cogantur solvere de suo nisi tempore suo satisfecerint. Item, diffinimus, sicut alias diffinitum
fuit, quod ante electionem prioris et discreti fiat Registrum de omnibus bonis loci, tam mobilibus quam
immobilibus, et de utilitatibus factis in loco et debitis contractis. Et discretus portet ad capitulum, si debita
contracta sunt de licentia provincialis. Si quis contrafecerit pene gravioris culpe subiaceat per mensem;
nichilominus si dampnum fuerit vel subtractum de suo satisfacere teneatur. Item, diffinimus quod nullus frater
ludat ad tassillos; si quis antem luxerit, carceretur. Qui autem luxerit ad alium ludum ubi poneret pecuniam,
volumus quod provincialis amoveat eum de loco et portet penitentias gravioris culpe per mensem, et gravetur
plus secundum quantitatem delicti. Item, cum murmuratio non modica insurgat de prioribus recipientibus
pecuniam ad ecclesiam vel ad portam, quia si recipiunt X solidos assignant V, etc., ideo volentes huic
murmurationi obviare et accipere (tollere) fratribus materiam murmurandi, volumus et mandamus quod nullus
prior audeat aliquam eleemosinam recipere solus, sed vocet duos fratres de antiquioribus et ipsi talem
eleemosinam recipiant et assignent procuratori, contrafacientes autem ipso facto sint ab officio suspensi et locum
regat antiquior sacerdos conventus. Item, diffinimus et presenti diffinitione sancimus quod nullus frater pro
aliqua causa portet aliqua arma malitiosa; quod si quis contrafecerit carceretur per sex menses. Item, diffinimus
quod quicumque frater diffamaverit aliquem fratrem apud seculares, quod carceretur per sex menses; et hoc
volumus inviolabiliter observari. Item, diffinimus quod nullus frater remaneat in ecclesia cum aliqua muliere
dum comedunt fratres; quod si quis contrafecerit pene gravioris culpe subiaceat per mensem pro qualibet vice.
Item, cum Reverendus pater noster generalis miserit unam litteram priori Sancti Martini de Campiano, quod de
hiis duobus eligat unum, videlicet, aut solvat collectam provincie et faciat questa (sic) per castra, aut nec faciat
questam nec solvat collectam, ita quod facta electione de hiis duobus, si eligit prior dicti loci facere questam,
volumus et maddamus quod dictus locus solvat collectam, sicut alia loca provincie de minori gradu. Item,
diffinimus quod sequens capitulum provinciale fiat in loco de Castroplebis in octava Resurrectionis Domini, hoc
est, in prima dominica mensis Aprilis. Item quod nullus frater maledicat Ordinem; quod si quis contrafecerit
pene gravioris culpe subiaceat per XV dies.
89

