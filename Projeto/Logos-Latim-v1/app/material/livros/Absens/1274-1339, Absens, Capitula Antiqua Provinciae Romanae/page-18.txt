(48) Ita legendum videtur hoc verbum. Librae istae XX aequivalent, ut infra videbimus, XIII florenis aureis.
(49) Sicuti jam notavit Torelli (tom. V, pag. 95) et inferius patebit, neque conventus Sutrinus fundatus fuit,
neque Nepesinus derelictus. Qua de causa definitio haec effectu caruerit, ignoratur.
(50) Hoc est primum Studium Generale Ordinis quod extra Italiam erectum in his Actis apparet.
(51) Ut suo loco videbimus sequens Provinciale Capitulum, quod Balneoregii celebrandum fuerat, alibi
celebratum fuit.
___________________________________________________________

da ANALECTA AUGUSTINIANA, II, pp. 322-325

De obitu Sancti Patris nostri fratris Clementis, Generalis Prioris
In nomine domini Amen. Anno ejusdem Millesimo CC Nonagesimo primo. Mense Aprilis VIII die. Intrante tunc
in dominica de Passione. Obiit Pater noster Sanctus frater Clemens (52), Prior Generalis ordinis nostri, in
Urbeveteri, Romana Curia ibidem existente, et confluentibus dominis Cardinalibus ad sepulchrum ejus. Et tunc
remansit Vicarius totius Ordinis, et Generalis administrator, secundum diffinitionem Capituli Generalis, sive
constitutionem dicti Ordinis, frater Paulus de Perusio, tunc provincialis Prior Romane provincie (53).
________________________________
(52) Notitiam hanc, inter Acta Capitulorum Provinciae Romanae insertam, vulgamus uti jacet, licet ad eadem
Acta Capitularia non pertineat. Cfr. fol. 6, vel pag. 11 eiusdem codicis.
(53) Constitutiones Ratisponenses haec ajebant: "Statuimus quod quandocumque decedere priorem ganeralem
contingat ad priorem provincialem provinciae in qua dacesserit usque ad proximum sequens generale capitulum,
quod erit et celebrabitur in fine novem mensium, si terminus genaralis capituli celabrandi citius non occurrat, a
die mortis ipsius ganeralis prioris, cura et administratio ordinis devolvatur" (Cap. XL, ed. Venet. 1508, fol. 35v).
Constitutiones autem istae approbatae fuerunt in Capitulo Generali Ratisponensi, ad quod abs dubio raferuntur
Acta haec Capitulorum Romanae Provinciae dum dicunt Fr. Paulum de Perusio, Provincialem, remansisse
Vicarium Genaralem totius Ordinis "secundum diffinitionem Capituli Ganeralis"; nam in praecedentibus
Capitulis Genaralibus, uti vidimus, non invenitur hujusmodi definitio. Nisi dicamus Acta referri ad aliquod
Capitulum Generale Capitulo Patavino (1281) antiquius, cuius definitiones ad nos non pervenerunt; quod tamen
non videtur verisimile. Ad ea quae heic dicuntur non animadvertit noster Torelli ad annum 1297, n. 29 nam
asserit ignorari an Frater Paulus da Perusio fuerit nominatus Vicarius Ordinis a fratribus, vel a Romano Pontifice
(Vid. Secoli Agostiniani, tom. V, pag. 129), dum ex dictis constat Vicarium Ordinis evasisse ministerio legis,
nempe, quia Provincialis erat Provinciae in qua naturae concessit B. Clemens.

[Congregatio Definitorum Romanae Provinciae] (54)

18

