fratrum existentium in loco Sancti Triphonis de Roma, diffinimus et ordinamus quod prior dicti conventus
teneatur dare cuilibet fratri pro calceamentis X solidos provisinorum, medietatem dictorum X in festo Omnium
Sanctorum, aliam medietatem in festo Resurrectionis Domini. Item, diffinimus et ordinamus quod sequens
provinciale capitulum in proximo festo beati Luce ad annum fiat in loco nostro ordinis de Viterbio.
_________________________________
(334) Cfr. pp. 37 et 40 huius voluminis.
(335) Lector iste anno 1306 Parisios ad studium missus fuit ex dispositione Capituli Generalis Bononiensis (cfr.
p. 55, vol. III) et ex tunc usque ad hunc annum 1334 nihil de eo legimus.
(336) Annis 1326 et 1327 fuerat procurator provinciae (cfr. pp. 35 et 37 huius vol.).
(337) Quoad hos studentes Parisienses in eodem Cod. Cc 19, fol. 38 vel pag. 76, leguntur sequentia: Item, anno
M CCC XXXIII celebratum est capitulum provinciale in loco Montis Cymini, ubi difinitum fuit, quod pro
Romana provincia irent Parisius ad studendum fratres Ugulinus de Urbeveteri et Angelus Sassi de Roma tribus
annis et annuatim reciperent a provincia XXX et VI florenos inter ambos, ita quod quilibet haberet decem et
octo. Item, anno domini M CCC XXXV celebratum est capitulum provinciale in loco de Viterbio, in quo positi
fuerunt pro supradictis XXX et VI florenos. Fr. Iacobus de Sassis recollegit et misit eis Parisius et ista fuit prima
provisio, quam habuerunt. Item, anno domini M CCC XXXVI celebratum est capitulum provinciale in loco de
Castroplebis, in quo positi fuerunt pro supradictis XXX et VI florenos, et ita Fr. Iacobus Sassi recollegit et misis
eis Parisius; et ista fuit secunda provisio. Item, anno domini M CCC XXXVII celebratum est capitulum
provinciale in loco de Monteflascone, in quo positi fuerunt pro supradictis XXX et VI florenos, ita quod frater
Iacobus Sassi recollegit et misit eis Parisius; et ista fuit III provisio. In capitulo Montis Cymini, ubi fuerunt
diffiniti, nihil impositum fuit pro eis, eo quod erat multum gravata provincia pro expensis capituli generalis,
quod debebat Grasse celebrari.

___________________________________________________________

da ANALECTA AUGUSTINIANA, IV, pp. 155-161

[Capitulum Provinciale Viterbiense a. 1335] (338)
In nomine Domini. Amen. Anno Domini M CCC XXXV mensis Iulii die XXIIII celebratum est capitulum
provinciale Romane provincie ordinis fratrum heremitarum sancti Augustini in loco nostro de Viterbio. In quo
facte sunt subscripte diffinitiones per Religiosos viros fratres Iohannes (sic) de Sancto Angelo (339), vicarius
(sic) patris nostri generalis, fratrem Iohannem de Roma, sacre pagine professorem, Bartholomeum de Urbeveteri
(340), Franciscum de Roma (341), Paulum de Sanguineis (342) et Danielem de Monte Pulciano (343), lectores et
diffinitores dicti capituli. In isto capitulo electus est prior provincialis per scrutinium concorditer frater Iacobus
Sassi de Roma, qui cum multa instantia fratrum acceptavit et in eodem capitulo confirmatus est. Diffinitiones
subscripte in eodem capitulo facte sunt. In primis confirmamus diffinitionem factam in capitulo Sancte Marie de
Populo, quod quilibet prior nostre provincie teneatur et cogatur dare fratribus sui loci ad minus pro colibet (sic)
unum florenum pro indumento; quod si non fecerit teneatur et cogatur solvere de suo, et tamdiu voce careat
qnousque cuilibet fuerit solutum. Item, diffinimus et ordinamus quod nulli fratri pro infirmitate aliquid sadisfiat
(sic), nisi singillatim et particulariter de consilio medicorum et de licentia prioris ponat in scriptis et de sua
licentia expenderit, et priores qui non subvenirent de expensis pro infirmis priventur voce et provisione annuali.
Item, cum ex commissione et compromisso prioris diverse et varie inordinationes sequantur, diffinimus et
presenti diffinitione sancimus quod de futuro priore compromissum nullum fieri possit in priorem illius loci ubi
88

