1322, postquam anno praecedenti Definitoris Provincialis munere functus fuerat (Cod. pagg. 47 et 48, ac 52 et
53).
(92) Id est, de Castroplebis (Vid. p. 343 huius voluminis).
(93) En confirmatum quod p. 340, nota 3, de hoc studente et de Studiis Generalibus Ordinis.
(94) Quae contineantur illa definitione, vid. pag. 344.
(95) Qui venditus iam fuerat.
(96) Id est, questa, ut inferius videbimus. Conventus Cerqueti Provinciae Romanae adquisitus fuit inter mensem
Maium 1293, quo praecedens Capitulum fuit celebratum, et mensem Martium an. 1294.
(97) De hoc studente, qui ab Studio Curiae iam revocatur, prima vice nunc occurrit mentio in hisce Actis:
fortasse illuc missus fuit anno 1289 a Capitulo Tegularii celebrato, cuius Acta completa ad nos non pervenerunt
(vid. pag. 274).
(98) Nunc primum studiorum causa apparet in collecta Provinciae Romanae Frater Iacobus de Orto. Parisios
missus fuerat tanquam studens de gratia anno 1279 (vid. p. 230), inde reversus est lector novus et factus fuit
Provinciae visitator anno 1285 (vid. p. 248), anno 1286 fuit electus Definitor Provincialis (vid. p. 249), et anno
1289 Discretus pro Capitulo Generali Ratisponensi (vid. p. 274), cui tamen (causam ignoramus) non interfuit
(vid. p. 297); anno 1290 iterum electus fuit Definitor provincialis (p. 298) et anno 1291 residebat tanquam
Bachalaureus, seu lector principalis, in Studio Neapolitano, e quo vocatus fuit ad Congregationem Definitorum
Viterbii habitam a P. Paulo de Perusio pro electione Officialium futuri Capituli Generalis Romani (vid. p. 323 et
324). Quando Parisios rediit et Bachalaureus parisiensis effectus est? Cum in praecedenti Capitulo Provinciali
1293 nihil hac de re habeatur, dicendum est Iacobum Ortanum initio anni scolastici 1293-1294 Parisiis iam
fuisse et tunc saltem ad Bachalaureatum fuisse promotum.
(99) Hinc deducitur tunc temporis Aegidium Romanum, Priorem Generalem Ordinis, Parisiis fuisse. A quo
tempore et qua de causa illic erat? Anno 1293 mense Aprili, quo Rex Francorum, "ob favorem potissimum
dilecti et familiaris nostri (sunt verba Regis) fratris Egidii Romani eiusdem Ordinis (S. Augutini), sacrae pagine
professoris", Ordini nostro concessit conventum Fratrum Saccorum, Aegidius ipse ibi erat et ab ipsis Saccitis
personaliter conventum accepit (vide Torelli, tom. V, ad an. 1293, pp. 147 et 148; Denifle, II, pp. 61-63 et
Mattioli, opere citato, pp. 19 et 79-82). Praecipua itineris causa haec nobis fuisse videtur, adquisitio, nempe,
magni conventus Parisiensis. Tempus, quo iter illud aggressus est, putamus fuisse palio post eius electionem in
Generalem Ordinis; nam, praeterquam id erui videtur ex litteris nominationis vicarii Capituli Provincialis anni
sequentis, quibus decrevit, ut si Vicarius eius eligeretur Provincialis, ipsa electio haberetur tamquam confirmatio
(vid. p. 343), quae in Aegidii absentia difficilis evasisset, ex historia constat ipsum die 28 Septembris anni 1292
Cadurci una cum Priore Conventus illius civitatis quoddam publicum instrumentum signasse (vide Torelli ad
hunc an. 1292, n. 9, tom. V, p. 133). Probabiliter itineris comites habuit Iacobum Ortanum, ad Bachalaureatus
munus promovendum, et Fratrem Franciscum de Monte, Romanum, in studentem parisiensem electum in
Capitulo Romano anni 1292 (vid. p. 340 huius vol.).
(100) Igitur Iacobus Viterbiensis perfectis actis Magistralibus Parisiis rursus in Italiam redierat.
(101) Ex declaratione sequenti et ex summa Collectae apparet valor solidorum provisinorum relate ad florenum:
triginta solidi provisinorum fere aequivalent uni floreno.
(102) Id est, fratris Matthei de Follis de Camerino, de quo diximus pag. 343, nota 2.
(103) Constat proinde fratres Conventus Urbevetani partem habuisse in alienatione seu venditione Conventus S.
Martini de Campiano.

33

