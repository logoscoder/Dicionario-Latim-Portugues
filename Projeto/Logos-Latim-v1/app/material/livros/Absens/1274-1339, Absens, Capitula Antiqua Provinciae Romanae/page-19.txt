Item eodem anno. Mense Septembris. In dedicatione Basilice Sancti Michaelis Archangeli. Frater Paulus
Provincialis et Vicarius Ordinis fecit Congregationem Diffinitorum preteriti anni et capituli provincialis de
Centumcellis ad faciendum Electores futuri Generalis Prioris, scilicet Diffinitorem et Discretum (55), in
presentia fratris Egidii, Magistri et Doctoris nostri (56). Et Diffinitores congregati fuerunt hii (sic), scilicet, frater
Iacobus de Orto, tunc Baccellarius in studio Neapolitano, et venit cum eo frater Symon de Viterbio, studens ejus,
alius Diffinitor, et frater Donatus de perusio, lector, et frater Franciscus de mercato, prior tunc Sancti Triphonis
de Urbe. Qui omnes IIIIor Diffinitores predicti compromiserunt in fratrem Egidium supradictum Magistrum
presentem, et recipientem compromissum, ut eligeret offitiales sive Electores futuri Capituli Generalis, Rome in
Sancta Maria de populo ratione Romane Curie celebrandi in Epiphania domini Mense Ianuario. Qui recepto
compromisso predictorum provincialis prioris et Diffinitorum nominavit et elegit statim in Diffinitorem Capituli
Generalis fratrem Iohannem Gentilis, Romanum, lectorem novum presentem et recipientem mandatum. Et in
disscretum (sic) elegit fratrem Iacobum de Roma, lectorem, quem tunc duorum locorum de Roma fecit novum
priorem. Et dixit postea frater Egidius, Magister noster: frater Paulus provincialis prior veniet illuc Iure suo pro
Discreto ejusdem Capituli Generalis celebrandi (57). Et tunc ibidem frater Paulus, Generalis administrator, de
consilio fratris Egidii, Magistri, et aliorum Discretorum fratrum, Auctoritate Apostolici privilegii novi a domino
Nicholao PP. IIIIto sibi et ordini nostro indulti de instituendis XXXta Predicatoribus per Universum ordinem
(58), elegit et fecit Duos Predicatores ad predicandum Crucem in tota Romana provincia Religiosos viros fratrem
Iohannem de Tuderto, tunc Priorem Viterbiensem, et fratrem Petrum de Corneto, tunc Visitatorem Romane
provincie et Procuratorem. Et receperunt Privilegia nova ibidem pro passagio (sic) Generali Ultramarino contra
dampnatos Saracenos, et Licteras plures obedientie et mandati. Hec sunt debita et Expense imponende in
Collocta Romane provincie per dictos Vicarium et Diffinitores. Imprimis pro Expensis duorum privilegiorum
(59), ad predicandum Crucem, in provincia Romana predicta turonenses Grossos de argento XXXVIII. Pro
Scolis Gramaticalibus nuper faciendis XX lib. paparum, vel XIII florenos de auro (60). Pro provisione annuali
fratris Aegidii, Magistri nostri, X florenos auri. Pro fratre Iacobo Viterbiensi, Baccellario parisiensi, pro anno
preterito et futuro, XVI florenos de auro. Pro Generali Priore futuro et sotiis ejus et advocatis et procuratoribus
Romane Curie, IIIIor florenos. Pro omnibus Baccellariis parisiensibus comuniter, II florenos de auro. Pro
Indumento, et Calciamentis, et Cera et cartis provincialis futuri, VII florenos. Pro Expensis factis infra
provinciam Visitatorum, scilicet, fratris Mathei de Maliano et fratris Petri de Corneto, quando visitaverunt modo
provinciam Romanam, I flor. cum dimidio. Pro Expensis fratris Iacobi de Orto, lectoris, presentis diffinitoris,
quando venit nuper de Neapoli de mandato ordinis ad faciendum Electores futuri Capituli Generalis, II flor. Pro
Expensis fratris Symonis de Viterbio in reversione de Neapoli pro eodem facto, I flor. Pro Expensis fratris
Francisci de Roma quando venit Viterbium pro eodem facto, V turon. gross. Pro Expensis fratris Donati, lectoris,
quando venit de perusio viterbium pro eodem facto, IIIIor turonen. gross. Pro Expensis fratris Egidii Romani,
Doctoris nostri presentis in reversione de parisius, X flor. auri. Pro Expensis faciendis fratris Pauli, provincialis
prioris et Generalis administratoris, II flor.
Pro provisione annuali fratris Iohannis Gentilis, Romani, lectoris novi, pro quinto anno XX flor. Pro provisione
sua integra librorum predicti novi lectoris presentis, fratris Iohannis Gentilis, LXXXta flor. Pro Expensis itineris
de parisius in eundo et redeundo, sicut gratiose consuetum est in provincia, X flor. (61). Pro expensis factis
fratris Clementis, olim Prioris Generalis, tempore sue infirmitatis et mortis, restituantur conventui Sancti
Triphonis de Urbe, quia expendit pro eodem, II flor. et VII s. provisinorum (62). Summa omnium debitorum et
Expensarum Romanae provincie est et capit Centum Octuaginta VI florenos. Hec est Distributio et Divisio
Collecte dicte provincie ordinate in Congregatione viterbii. In festo Sancti Angeli de Mense Septembris. In
presentia Fratris Egidii, Magistri nostri, et fratris Pauli, Vicarii Generalis et provincialis prioris, et Diffinitorum
suprascriptorum et procuratorum smemorate provincie Romane.
Conventus Romanus
Conventus Viterbiensis
Conventus Urbevetanus
Conventus Peruscinus
Quilibet Istorum IIIIor Conventuum de primo gradu solvat hoc anno XVIIII flor. de auro cum dimidio.
19

