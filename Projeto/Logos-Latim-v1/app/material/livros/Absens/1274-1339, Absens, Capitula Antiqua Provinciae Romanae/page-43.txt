prioribus Romanis videbitur expedire. Ad Scolas de perusio ibunt scolares perusini et de Castroplebis. Ad Scolas
de Viterbio ibunt scolares Viterbienses, de Corneto, de Tuscanella, de Monteflascone, de Urbeveteri et de
Aquapendente. Ceteri vadant ad Scolas de Roma, sicut videbitur Prioribus Romanis (140). Item cum Frater
Petrus de Monte (141) exiverit de ordine, et portaverit Breviarium fratris Augustini Senece, et Breviarium fuerit
XVI floren. valoris, Diffinimus quod de Bonis eius, si qua (sic) bona inveniantur, dentur loco Urbevetano
sexdecim floreni et hoc maxime obligamus quoddam territorium, quod vocatur poppa de Marta in tenuta Corneti
(142). Diffinimus, quod frater Petrus de Tusscanella habeat tres florenos a loco dicte terre, quos expendit hoc
anno Neapoli in sua infirmitate, ac etiam totum illud quod promissum fuit ei per fratres et Conventum dicti loci
(143). Diffinimus quod Prior provincialis debeat ponere duos vel tres vel plures fratres ydoneos in provincia
nostra, qui sint Magistri novitiorum. Item cum Constitutio nostri ordinis dicat, quod predicare verbum dei non
permictatur nisi viris providis et sufficientis licterature, et quod per priorem provincialem et Diffinitores Capituli
provincialis duobus lectoribus iniungatur, ut eos qui predicare debent examinent, et non aliis commictatur. Et si
quis sine auctoritate huiusmodi presumpserit predicare pro qualibet vice predicans in una ebdomada in medio
refectorii super nudam terram sedens in pane et aqua, sine ulla misericordia, secunda, IIIIa et VIa feria reficiatur
(144). Diffinimus quod hec constitutio observetur, et ad predictorum examinationem ponimus fratrem
Francisscum de Roma et fratrem Constantinum, lectores. Hanc autem Diffinitionem nolumus ad lectores extendi,
nec ad antiquos predicatores, quibus autem licentiam predicandi concedimus sine examinatione et sunt hii (145):
Frater Stephanus de Agone, Romanus, Frater Iacobus de parione, frater Phylippus Barbacus, Frater Angelus de
Pisscina, Romani, Frater Petrus de Corneto, Frater Petrus de Gallesio, Frater Gregorius de Maliano. Viterbienses
sunt hii: Frater Petrus de Pontetremulo, Frater Ranuctius et frater Iacobus. Urbevetani sunt isti: Fr. Augustinus,
frater Guido, frater P. Bovis, frater Nicholaus Rubeus et frater Guiductius. Peruscini sunt isti: Frater Andreas de
Clusio, frater Bonifatius, frater Michael et frater Egidius; frater Bartholus de Castroplebis, et frater Phylippus de
Plagario, et frater Antonius de Marcia (146). Diffinimus quod prior provincialis inquirat diligenter de Bonis loci
Centumcellarum, et reddantur tres libre Ugolino provinciali famulo fratrum, qui stetit ibi cum fratre Rollando de
Viterbio. Diffinimus quod nullus Prior recipiat aliquem ad ordinem qui non sit de sua questa malitiose. Si quis
autem receperit ipsum receptio talis non valeat, et ipse prior absolvatur ab offitio prioratus. Diffinimus, quod
omnia quecumque Bona fratrum defunctorum nostre provincie, sive in libris, sive in pecunia remanserint,
devolvantur ad loca unde traxerint originem, si ibi est locus, sin autem ad locum propinquiorem, deductis tamen
expensis in infirmitate et exequiis factis, si contingat ipsos decedere extra dicta loca. Nec volumus quod ista
Diffinitio se extendat ad libros lectorum, quos habuerunt a provincia. Bona vero fratrum qui fuerunt recepti in
alia provincia, sint illius loci in quo decedunt. Bona vero illorum qui recepti fuerunt in Campiano devolvantur ad
locum Urbevetanum; quecumque vero bona sunt in libris ac vestes illorum qui ibi decedunt (147). Diffinimus
quod Penitentie imposite per Visitatores preteritos, videlicet, per Fratrem Symonem de Viterbio et per fratrem
Ioannem de Orto, lectores, quod ducantur ad executionem, et quod Prior provincialis teneatur facere adimplere
diligenter. Diffinimus quod Bona et libri, qui remanserunt fratris Iacobi de Corneto (148), bone memorie, sint
eiusdem loci de Corneto, ita quod non possint vendi nec alienari, sed sint ad communem usum fratmum dicti
loci. Diffinimus, quod de hiis que dicta sunt contra Fratrem Symonem de Viterbio et contra fratrem Alexandrum
de Viterbio, lectores, quod provincialis prior debeat inquirere diligenter, et penitentiam cum consilio
Diffinitorum debeat provincialis eisdem assignare. Diffinimus et dispensamus in voce cum fratribus Gregorio et
Alexandructio Urbevetanis, quam perdiderunt propter eorum apostasiam quam incurrerunt. Diffinimus, quod si
qua (sic) adhuc fienda essent vel corrigenda, addenda, complenda, vel diminuenda nobis reservamus, tempus
nobis non prescribendo. Diffinimus, quod sequens Capitulum provinciale fiat postquam reversi fuerint fratres qui
ibunt Mediolanum ad Capitulum Generale, et fiat in loco Montiscimini, si fieri poterit comode, sin autem fiat in
loco peruscino, in festo Sancti Luce Evangeliste.
___________________________________
(137) Primum ibidem celebratum fuit an. 1274. Vide p. 226.
(138) Varium fuisse valorem turonensium iam notavimus. In margine litteris rubris scriptum legitur: "Nota de C.
flor. de auro datis Capitulo".
(139) Cfr. quae de eo notavimus ad aliam definitionem praecedentis Capituli Provincialis.
(140) Igitur tribus in conventibus Provincia Romana scholas grammaticales habebat.
43

