Summa predicte divisionis Collecte presentis Capituli Romane provincie est et capit Centum LXXXta IIIIor (88)
flor. de auro. Et commissa fuit hec distributio per Vicarium seu provincialem et Diffinitores Capituli Fratribus
Matheo de Maliano et Gregorio de Maliano, et fratribus Petro Palumbo, Cornetano, et Petro de Corneto,
procuratori Provincie. Tunc enim facta fuit ultimo haec Diffinitio, scripta inferius, per Vicarium seu
provincialem priorem et per Diffinitores eiusdem Capituli. Que talis est. Diffinimus, volumus, et mandamus,
quod quilibet prior provincie solvat Collectam, suo loco impositam et ordinatam, usque ad Dominica (sic)
quinquagesime, fratri Petro de Corneto sive sotio suo. Quod si non fecerit, ex nunc pro ex tunc, ab offitio sui
prioratus absolvimus. Et fratres loci ad alterius prioris electionem procedant (89), cum eidem non debeant
obedire cum salute. Diffinimus, quod sequens Capitulum provinciale, Mense Martii, in festo Sancti Urbani pape,
vel Sancte Marie Iacobi, in loco de Verulis celebretur.
_______________________________________________
(78) Religiosus hic anno 1276 iam fuerat Provinciae Romanae Visitator (vid. pag. 228 huius vol.) et anno 1288
eiusdem Prior Provincialis (vid. pag. 271). Torelli ad hunc annum 1288, n. 7 (tom. V, fol. 76, col. 1), loco verbi
follis legit collis, et quaestionem movet an verbum hoc designet nomen familiae, vel patriae; sed codex ibi quoad
litteram f clarus est et clarior adhuc in collecta capituli illius anni (fol. 4v), et abs dubio de follis est nomen
familiae. Idem Torelli ad hunc annum 1293 bene legit nomen familiae huius religiosi, et hac occasione notat, ex
verbis de Camerino, Fr. Mattheum ad provinciam Marchiae Anconitanae pertinuisse, quia conventus de
Camerino semper ad illam pertinuit, ac eodem tempore obsarvat conventum hunc antiquiorem esse anno 1293
(Ibid., fol. 146, n. 4). Quod Frater Mattheus de Follis fuerit Provinciae Marchiae Anconitanae alumnus ex
collecta capituli huius an. 1293 suspicari licet, at ex collecta capituli sequentis, ubi sermo est de expensis pro
reditu eius "ad provinciam suam Marcie Anconetane", ut videbimus, evidenter constat; argumentum tamen a
Torelli deductum ex verbis de Camerino ad probandum P. Mattheum de Follis fuisse filium conventus illius loci,
atque proinde etiam Provinciae Marchiae Anconitanae, ad quam conventus ille semper pertinuit, non est
apodicticum; quia potest etiam designare locum nativitatis eiusdem religiosi. In hypothesi vero, aliovalde
probabili, quod illa verba designent conventum filiationis, huius conventus existentia anterior esset capitulo
Provinciae Romanae an. 1276, in quo cum Fr. Andrea de Auximo nominatus fuit eiusdem Provinciae Visitator
"Frater Matheus de Camerino de Follis"; et cum antequam munera huius generis obire possent religiosi necesse
erat ut triennium saltem a professione fuisset elapsum, arguere liceret conventum eumdem extitisse iam saltem
anno 1272.
(79) Tunc temporis non erat adhuc prohibita in Ordine electio Vicarii Prioris Generalis, seu Presidentis Capituli,
in Provincialem Provinciae cuius Capitulo praesidebat; prohibitio haec facta fuit decreto S. Visitationis
Apostolicae 1 Aprilis 1601 quod alias citavimus (vid. pag. 273 huius vol. in nota 3). Confirmatio Provincialis
electi ad Priorem Genaralem spectabat iuxta Constitutiones Ordinis, in quibus haec leguntur: "Quam (electionem
Provincialis) si prior generalis praesens fuerit, et eam canonice et de persona idonea celebratam invenerit,
confirmabit, alioquin ad eum pro confirmatione mittatur" (Cap. XXXII, ed. Venet. 1508, fol. 29).
(80) Ita scilicet quod ab eius reditu ad Ordinem annus iam fuerit transactus; Constitutiones enim aiebant: "Voce
careat (apostata), donec post annum et non ante fuerit cum eodem per generale sive provinciale capitulum
dispensatum" (Cap. XLVI, ed. Venet. 1558, fol. 38).
(81) En dispositio: "Ipsis quoque fratribus laycis inhibemus, ut nisi psalterium legere sciverint in eo vel in libro
alio legere non praesumant. Et si quis contrafecerit, pro qualibat vice tres dies in pane et aqua ieiunare cogatur.
Et qui aliquem docuerit legere eamdem penitentiam portet" (Cap. II, ed. Venet. 1558, fol. 18).
(82) De hoc loco nunc prima vice occurrit mentio in his Actis, et ex verbo "resumatur" eruitur pertinuisse antea
ad Provinciam Romanam; sed de hoc loco aliae notitiae desiderantur.
(83) Hic anno 1287 ad Studium Bononiense missus fuerat (vid. pag. 271 huius vol.) et ibidem ad lectoratum
promotus videtur; nam si Parisiis promotus fuisset non esset "multum pauper in libris", ut heic dicitur, sed
habuisset a Provincia provisionem librorum sicut alii studentes parisienses; de provisione vero librorum favore
studentium aliorum Studiorum Generalium iam notavimus antiquas Constitutiones Ordinis silere.

28

