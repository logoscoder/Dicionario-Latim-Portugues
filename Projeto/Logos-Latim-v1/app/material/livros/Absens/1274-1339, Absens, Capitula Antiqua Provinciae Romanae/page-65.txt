(242) Religiosum istum iam nominatum alias vidimus Priorem Conventus Perusini (Cfr. p. 54 huius vol.).

[Capitulum Provinciale Romanum]
Item anno domini M CCC XX, de mense Aprilis, in festo beati Marchi, celebratum fuit capitulum provinciale in
Sancta Maria de Populo, in quo fuit vicarius prioris Generalis frater Thomas de Fabriano (243), tunc baccellarius
in sacra pagina, et frater Franciscus de Roma iterum fuit factus provincialis, et statim per Vicarium confirmatus.
In dicto capitulo fuerunt facti diffinitores fratres Guido de Centumcellis, Ranutius de Viterbio de Sancto Luca,
Simon de Urbeveteri (244) et Laurentius de Perusio (245), lectores. Item diffinitor capituli Generalis (246) fuit
factus dictus frater Thomas discreti vero fuerunt frater Franciscus, tunc provincialis, et frater Augustinus de
Cor√ßiano, lector. Item visitatores provincie fuerunt facti frater Sabas de Roma et Iohannes de Tuscanella,
lectores. Item in dicto capitulo concessi fuerunt fratri Iohanni de Roma pro expensis Magisterii sui (247) L
florenos de auro, non tamen debuit omnes recipere simul, sed primo anno XVI florenos, nec tamen fuit sibi
substracta provisio XII florenorum, quam prius habebat Parisius. Item diffinitum fuit [quod] frater Petrus de Orto
iret pro studente Romane provincie ad studium de Mediolano et subcederet fratri Leonardo de Viterbio (248).
Item diffinitum fuit quod frater Petrutius de Perusio, dictus de Monte, iret pro studente provincie ad studium de
Padua. Item diffinitum fuit quod frater Iacobus de Singna iret pro studente ad studium de Esculo pro provincia.
Item diffinitum fuit quod frater Paulus de Orto iret pro studente provincie ad studium de Aquila. Item diffinitum
fuit quod frater Iacobus de Tibure subcederet in studio perusino pro provincia nostra. Item in eodem capitulo fuit
innovatum quod de bonis defunctorum de qualibet libra acciperentur III solidi pro provincia.
__________________________
(243) Religiosus iste, nunc primo nominatus in horum Capitulorum Actis, ni fallimur, Provinciae Romanae non
fuit alumnus; celebris tamen in ea fuit ob visitationem huius provinciae ei a Summo Pontifice commissam anno
1328, ut suo loco videbimus.
(244) Parisios missus fuerat anno 1314 (Cfr. p. 174 huius vol.).
(245) Ubi studia perfecerit Lector iste res est nobis ignota.
(246) Quod Tarvisii anno sequenti 1321 celebratum fuit.
(247) Quoad ea quae Magister Ioannes recepit a Provincia ex quo legere coepit Parisiis librum Sententiarum
usque ad promotionem ad Magisterium inclusive confer pag. 55, nota 6 huius vol.
(248) Iste Mediolanum fuit missus anno 1318 et an. 1321, quo Definitor Provinciae electus fuit, iam erat Lector,
ut videbimus.

___________________________________________________________

da ANALECTA AUGUSTINIANA, III, pp. 295-298

[Capituium Provinciale celebratum in Aquapendente] (249)

65

