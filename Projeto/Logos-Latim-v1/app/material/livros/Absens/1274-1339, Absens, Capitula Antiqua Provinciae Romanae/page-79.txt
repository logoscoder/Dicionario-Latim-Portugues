(299) En quomodo ista narrantur in litteris eiusdem Ioannis XXII (20 Martii anno 1329) datis generali Ordinis:
"Dilecto filio Guillelmo priori generali Ordinis fratrum Heremitarum Ordinis sancti Augustini, salutem.
Significarunt nobis dilecti filii Iohannes Parentii, sacre theologie magister, Iacobus de Saxis, prior
provincialis Romane provincie, Iacobus de Lofredis de Urbe, et Daniel de Monterubiano Ordinis fratrum
Heremitarum sancti Augustini, quod licet ipse Iohannes olim in provinciali capitulo dicte provincie
vicarius tuus generalis existens ex commissione tunc per dictum capitulum sibi facta Iacobum de Viterbio,
professorem dicti Ordinis, suis culpis et demeritis exigentibus, in alio Capitulo dicte provincie tunc
proxime subsecuto etiam de diffinitorum dicti capituli consilio et assensu ad certum tempus ad carcerem
condempnasset, tamen dilecto filio nostro Anibaldo tit. Sancti Laurentii in Lucina presbytero cardinali,
referente nobis quod prefatus Iacobus de Viterbio, bachalarius biblicus Parisiensis, capellanus,
commensalis et familiaris suus, per quosdam fratres... (ut supra, mutatis mutandis)... cumque prefati
Thomas et Mattheus prefatos Iohannem, priorem, Iacobum de Loffredis et Danielem et quamplures alios
fratres dicti Ordinis vigore commissionis huiusmodi coram se super premissis fuissent ad iudicium
evocati, Iohannes, prior, Iacobus de Loffredis et Daniel et alii fratres predicti, a quibusdam gravaminibus
eis ab eisdem Thoma et Mattheo illatis ad sedem apostolicam appellarunt. Quare prefati significantes
nobis humiliter supplicarunt, ut cum prefati Thomas et Mattheus post et contra appellationem huiusmodi
nonnullos processus contra eos et alios quamplures fratres dicti Ordinis, ut premittitur, fecisse dicantur,
providere super hiis, de oportuno remedio dignaremur. Nos igitur prefatos commissarios ex certis causis
ad id nos moventibus auctoritate presentium revocantes ac gerentes de tue circumspectionis industria
fiduciam in hiis et aliis in Domino specialem, ipsorum supplicationibus inclinati discretioni tue per
apostolica scripta committimus et mandamus quatinus vocatis qui fuerint evocandi et auditis hinc inde
propositis quod iustum fuerit super premissis iuxta instituta eadem (Ordinis) appellatione remota
decernas, faciens quod decreveris per censuram ecclesiasticam firmiter observari" etc. Cfr. Denifle, loco
citato, pag. 321.
(a) En alius sacrae theologiae Magister. An. 1318 erat Parisiis Magister actu regens, ut apparet ex iuramento ab
eo cum aliis praestito die 13 Novembris eiusdem anni de privilegiis Universitatis observandis et secretis celandis
(vide apud Denifle, op. cit., II, pag. 227).

___________________________________________________________

da ANALECTA AUGUSTINIANA, IV, pp. 90-94

[Capitulum Provinciale a. 1329 celebratum in Monteflascone] (300)
In nomine domini Amen. Anno domini M CCC XXIX. In festo beati Luce celebratum est provinciale capitulum
in loco de Monteflascone. In quo Vicarius generalis fuit frater Iohannes de Massa (301) tunc baccellarius et
lector in loco de Perusio, et in eodem electus est provincialis per scrutinium concorditer frater Augustinus de
Corciano (302), presente magister (sic) Iohannes de Roma. Diffinitores ibidem fuerunt fratres Petrus de Orto
(303), Bartholomeus de Urbeveteri (304), Paulus [In notitiis Venesuli] de Perusio (305), et Iacobus de Sancto
triphone (306). In quo capitulo diffinitiones de novo alique facte non fuerunt, sed confirmate fuerunt supra
scripte nisi penitentiales vel de restitutione aliquarum rerum, secundum quod apparet in aliis Registris de cartis
(307) bammatinis. Diffinitum fuit ibidem quod sequens capitulum provinciale fieret Orti in festo apostolorum
Petri et Pauli.
_______________________________
(300) Ex cod. Cc. 19 Archivi Ordinis, fol. 30, vel pag. 64. Istius et sequentium capitulorum provinciae Romanae,
usque ad illud an. 1333 celebratum, Torelli mentionem non fecit.
79

