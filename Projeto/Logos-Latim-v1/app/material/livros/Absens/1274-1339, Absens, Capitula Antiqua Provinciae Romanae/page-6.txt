de Tuderto, lector, pro secundo anno pro dicta provincia. Diffinimus quod futurum Capitulum Generale in
Conventu nostri Ordinis de Padua in Assumptione virginis Marie sequentis futuri anni celebretur.

Capitulum provinciale de perusio primum
Item eodem anno et mense et loco celebratum fuit Provinciale Capitulum Et fuit factum compromissum in
voluntate fratris Francisci, Generalis prioris, qui elegit IIIIor Diffinitores, scilicet, fratrem Leonardum, lectorem
de Viterbio, fratrem Matheum Romanum, fratrem Paulum, peruscinum priorem, et fratrem Augustinum
Senecam, Urbevetanum. Item Visitatores fecit fratrem Phylippum de Montelupone et fratrem Andream de Nepe.
Item pro futuro Capitulo Generalissimo Paduano pro dicta Romana provincia fecit (Discretos) fratrem
Leonardum, lectorem, et fratrem Phylippum de Montelupone. Diffinitorem eligendum reservavit sibi, scilicet,
prope Capitulum Generale: fecit fratrem Egidium Romanum, Baccellarium parisiensem (10). Item frater Iacobus
de Orto tunc electus fuit ut iret ad studium parisius, qui successit in gratia studii predicti fratri Pauluctio,
Romano, de Turre Comitis, qui recesserat ab Ordine. Item in eodem Capitulo electi fuerunt duo studentes
expensis et provisione integra librorum Conventus de perusio, sicut prior dictus et conventus petiit pro quolibet,
scilicet, frater Francisscus et frater Donatus, peruscini studentes, pro conventu peruscino. Item frater Orlandinus
de perusio fuit ibidem electus quod iret ad studium parisius pro Romana provincia, et quod haberet provisionem
integre et expensarum quinque annorum et librorum. Et ivit parisius ad studium cum aliis studentibus
supradictis. Et habuit pro provisione annuali pro primo anno XX flor. auri. Sed quia male se gessit in dicto
studio, et recessit ab ordine, conversa est illa provisio tota integre dictis duobus studentibus peruscinis, videlicet,
fratri Francisco et fratri Donato pro IIIIor annis aliis et in provisione librorum tota sicut ille habere debebat. Et
tunc Conventus peruscinus non dedit eisdem nisi pro una provisione unius studentis inter ambos prenominatos
studentes. Item Diffinimus quod fratribus redeuntibus de Capitulo Generali futuro Paduano Provinciale
Capitulum nostre Romane provincie in festo Beati Luce Evangeliste in Heremo sive loco Sancti Martini de
Campiano debeat celebrari.
________________________________
(10) Quando Egidius Romanus studiorum causa Parisios petivit? Fert traditio eum D. Thomae Aquinatis
auditorem fuisse; quod evenire potuit tempore, quo D. Thomas secundo Parisiis, docuit, nempe annis 1269 1271;
non vero annis 1256-1260, quibus antea ibidem docuerat, quia Ordo noster nonnisi anno 1260 domum pro
studentibus Parisiis fundavit. Sed de Egidio alias redibit sermo.
___________________________________________________________

da ANALECTA AUGUSTINIANA, II, pp. 245-249

Capitulum Generale de Padua, sive Generalissimum ultimum
In nomine domini Amen. (11). Anno domini Millesimo CC LXXXI Mense Augusti. Celebratum fuit
Generalissimum Capitulum Padue. In Assumptione Beate Marie virginis. Et iverunt ad dictum Capitulum pro
Diffinitore Romane provincie frater Egidius Romanus, Baccellarius parisiensis, et pro discreto eiusdem
provincie frater Leonardus de Viterbio, lector. Discretus alius non ivit, quia inf√¨rmus remansit in Urbeveteri,
scilicet, frater Phylippus de Montelupone (12). Et frater Francisscus de Regio iterum pro alio triennio electus est.
Et Lune factus est Provincialis novus pro Romana provincia frater Phylippus de Montelupone. Et tunc ordinate
fuerunt plures diffinitiones (13) in dicto Capitulo Generali, que requirantur in alio Sexterno in principio Sexterni.
6

