1311. In Capitulo huius anni electus fuit Provincialis Fr. Paulus de Castello (210). Pro Generali futuro Capitulo
Definitor electus evasit Fr. Constantinus de Urbeveteri; Discreti vero nominati fuere ipse Provincialis et Fr.
Anibaldus de Perusio, qui omnes praefato Generali Capitulo adstiterunt (cfr. p. 103 huius vol., nota 3).
1313. In Capitulo huius anni, in Centumcellis celebrato, electus fuit Provincialis Fr. Ioannes de Roma, iam, ni
fallimur, Baccalaureus Parisiensis, ut ex sequentibus Capitulis apparebit.
________________________________
(209) "Si autem diffinitor qui ad capitulum ipsum ire debet intra vel extra provinciam suam mori contigerit, vel
graviter infirmari, seu impediri, prior provincialis et diffinitores praecedentis capituli, si commode in unum
convenire possunt, alium eligant loco eius. Alioquin unus ex discretis, in ordine antiquior, in omnibus teneat
locum eius". Cap. XXXVIII, ed. Venet., 1508, fol. 34v.
(210) Fr. Paulus de Castello a Capitulo Generali Bononiensi anno 1306 locatus fuit tamquam Lector Perusii in
Studio Generali Curiae (Vide pag. 54 huius vol.).

Capitulum Provinciale Viterbiense (211)
Anno domini M CCC XIIII de mense Iunii fuit celebratum capitulum Viterbii provinciale cum adiutorio
provincie, in quo fuit vicarius frater Iacob (sic) de Viterbio, et frater Iohannes de Roma fuit iterum (212) factus
prior provincialis. Diffinitores vero fuerunt fratres Constantinus, Paulus de perusio, Alexander surdus de
Viterbio et frater Ventura de Castroplebis. Item diffinitor capituli Generalis (213) fuit factus frater Iohannes de
Roma, tunc electus provincialis. Discreti vero fuerunt fratres Franciscus de Roma et Alexander de Viterbio. Item
ordinatum fuit in dicto capitulo quod fratres Petrus de Viterbio, Iacobus Saxi de Roma et Simon de Urbeveteri
essent studentes parisius pro Romana provincia, quilibet in tertia parte provisionis (214).
_______________________
(211) Cod. Cc 19, fol. 21v, vel pag. 43.
(212) Ex hoc verbo "iterum" superius intulimus etiam anno praecedenti 1313 munere Prioris Provincialis
functum fuisse Fr. Iohannem de Roma.
(213) Paduae anno sequenti celebrandi.
(214) Videas inter istos studentes prima vice nominatum celebrem Fr. Iacobum Saxi de Roma, de quo alias iam
diximus (Cfr. vol. II, p. 363, nota 3 huius ephem.).

Capitulum provinciale in loco de Urbeveteri
In nomine Domini Amen. Anno Domini M CCC XV, mense Iunii celebratum fuit capitulum provinciale in loco
de Urbeveteri, in quo fuit Vicarius prioris Generalis frater Franciscus de Roma, et fuit electus concorditer et
confirmatus in provincialem Romane provincie. Item electi fuerunt quatuor diffinitores, scilicet, fratres Iacob de
Viterbio (215), Guido de Centumcellis, Franciscus de Urbeveteri et Andreas de Roma (216), lectores. Item
ordinatum fuit quod frater Iohannes de Roma (217), quia tunc revertebatur parisius pro magisterio, haberet
annuatim X florenos a provincia, et illo anno recepit X florenos. Item fratres Petrus de Viterbio, Iacobus de
Roma et Simon de Urbeveteri (218), pro principio provisionis ipsorum quilibet habuit illo anno XII florenos.
Item diffinitum fuit quod frater Iohannes de Ferraria esset studens pro Romana provincia in Studio Generali de
Senis. Item diffinitum fuit quod frater Lucarellus de Cor√ßiano esset studens pro Romana provincia in studio
61

