(7) Adhuc lex nulla existebat, quae Priorem Generalem ab officio absolutum, ut erat hoc tempore Beatus
Clemens de Auximo, quodlibet officium Generalatu inferius hahere prohiberet.
(8) Notandum quod antiquis temporibus in Diffinitores Capituli Generalis poterant eligi etiam Provinciales
Provinciarum; sed aliquando ad Capitula Generalia non mittebantur, ut infra videri poterit.

Capitulum Generale de Arimino
In nomine domini Amen. Anno domini Millesimo CC LXXVIII Mense Madii, in die Sancto Pentecostes
celebratum fuit Capitulum Generale Arimini. Et fuit ibi frater F[ranciscus] Generalis Prior. Et pro Diffinitore
provincie Romane fuit ibi frater Leonardus, lector et provincialis prior prenominate provincie. Et tunc fuit
promotus ad provincialatum frater Iohannes de Tuderto, lector. Item diffinimus quod futurum Generale
Capitulum in proximo Pentecoste Perusii celebretur.

Capitulum provinciale de Centumcellis, secundum
Item eodem anno predicto, Mense Septembris, in Nativitate Beate Marie virginis celebratum fuit Capitulum
provinciale in Heremo Sancte Trinitatis de Centumcellis. Et fuit ibi frater Iohannes de Tuderto, provincialis
novus. Et tunc more solito electi fuerunt IIIIor Diffinitores, videlicet, frater Nichola de Maliano, frater Guido de
Urbeveteri, frater Iacobus de Columpna, studens parisiensis (9), et frater Matheus de Viterbio, tunc prior
Romanus. Item electi fuerunt in eodem Capitulo duo Visitatores, scilicet frater Leonardus de Viterbio, lector, et
frater Iacobus Guidalocte de Urbeveteri, Viterbii tunc predicator. Item electi fuerunt unus Diffinitor et unus
Discretus pro Generali Capitulo proximo peruscino (sic), scilicet, frater Iohannes de Ciciliano, vel de Tuderto,
provincialis prior, et sotius Discretus ejusdem Capituli fuit frater Matheus de felicibus, Romanus. Item
diffinimus quod Sequens Capitulum provinciale in Conventu nostro de Perusio statim post Capitulum Generale,
ibidem faciendum in die Sancto Pentecostes, celebretur.
_______________________________
(9) Prima vice occurrit expresse titulus hic: "studens parisiensis"; sed, ut infra videbimus, aliquando "studentes
parisienses" nuncupantur lectores novi, id est, studentes, qui studiis absolutis a studio Parisiensi revocabantur et
ad Lectoratum promovebantur. Studia theologica Parisiis quinque annis absolvebantur; igitur frater Iacobus de
Columna, qui anno 1278 in Italiam redux definitor Provinciae fuit electus, saltem anno 1273 Parisiis studiorum
causa jam degebat.

Capitulum Generale de perusio
In nomine domini Amen. Anno domini Millesimo CC LXXIX Mense Iunii in die Sancto Pentecostes celebratum
fuit Generale Capitulum perusii. Et fuit presens frater F[ranciscus], Generalis prior. Et pro provincia nostra
Romana fuit ibi Diffinitor frater Iohannes de Tuderto, provincialis prior. Et Discretus ibidem frater Matheus de
felicibus, Romanus. Et fuit confirmatus provincialis prior in eodem Capitulo Generali peruscino frater Iohannes
5

