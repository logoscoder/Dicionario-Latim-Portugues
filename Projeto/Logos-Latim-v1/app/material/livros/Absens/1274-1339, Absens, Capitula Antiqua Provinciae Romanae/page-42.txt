(128) De hac confirmatione ne verbum quidem reperitur in definitionibus editis huius Capituli Generalis Romani
(Vid. pag. 337 et 338). Ex dictis dubium exoritur circa integritatem definitionum editarum Capitulorum
Generalium Ratisponensis et Romani. Et ad Ratisponense quod attinet, post Capitulum Mediolanense (1298)
videbimus aliam definitionem eiusdem Capituli Ratisponensis, quae inter iam editas non continetur. Cum tamen
nullum alium codicem habeamus, qui horum Capitulorum definitiones contineat, de earum textu nihil aliud
dicere possumus.
(129) Hinc eruitur exfiliationem ex propria provincia et adfiliationem in alia iam illis temporibus fuisse
admissam, quamvis de hoc in veteribus Constitntionibus Ratisponensibus expressa dispositio non habeatur.
(130) Commissio haec effectum non habuit. Interea nota Fr. Petrum e civitate natali denominari de Clusio,
quamvis in civitate clusina conventus Ordinis non esset, cuius filius esse posset.
(131) Urbs vetus Sede vacante post mortem Nicolai IV (1294) a S. Collegio S. R. E. Cardinalium supposita fuit
ecclesiastico interdicto ob usurpationem quorumdam castrorum ad dominium S. Sedis pertinentium et ab eo fuit
absoluta a Bonifacio VIII anno 1296 (Cfr. Codice Diplomatico della Citt√† di Orvieto... di Luigi Fumi, Firenze
1884, pag. 353-358).
(132) Haec nostrorum expulsio signum est, ni fallimur, eorum fidelitatis erga Sanctam Sedem; quod in maximam
eorumdem laudem vertitur.
(133) In definitione Capituli Ratisponensis haec verba non leguntur, sed ista: "cum licentia, vel sine licentia"
(Vid. pag. 295), quae important absolutam prohibitionem.
(134) Cfr. pag. 365 et videas hic confirmatum quod illic, nota 2, diximus de significatione verbi circa, scilicet,
quod idem ibi sit ac questa.
(135) Quando in Studio Curiae fuerat locatus Frater Franciscus de Urbeveteri? Forsitan anno 1289 mense Iunio
in Capitulo Tegularii celebrato, cuius integra Acta desiderantur; nam neque ante, neque post hoc capitulum
legimus in hisce Actis usque nunc nomen huius Francisci.
(136) Pro confirmatione, ni fallimur, electi Provincialis Fr. Petri de Roma, qui et ipse illuc ivit, ut ex sequentibus
patet.

Capitulum provinciale de Corneto secundum (137)
In Nomine domini Amen. Anno domini Millesimo CC Nonagesimo VII Mense Iunii. In Nativitate Beati
Iohannis Baptiste, celebratum fuit Provinciale Capitulum Romane provincie, ordinis Fratrum Heremitarum
Sancti Augustini, in Conventu seu loco Sancti Marci de Corneto. Et Comune Castri Cornetani dedit Capitulo
predicto, pro Expensis, Centum florenos aureos. Et erat Valoris floren. XI turon. gross. pro quolibet, et plus
(138). Et fuit ibi Vicarius fratris Symonis, Generalis prioris, Frater Bernardinus, lector, de Urbeveteri. Et electus
fuit in eodem Capitulo in provincialem priorem Frater B. predictus, Vicarius Generalis prioris. Et electi fuerunt
IIIIor Diffinitores eiusdem Capituli, scilicet, frater Constantinus de Urbeveteri, lector, Frater Guido de
Centumcellis, lector Cornetanus, Frater Stephanus de Agone, Romanus, et frater Egidius peruscinus,
predicatores, et tunc ambo priores. Visitatoros electi fuerunt in eodem Capitulo Frater Petrus de Clusio, lector, et
Frater Ranuctius de Viterbio. Procuratores provincie electi fuemunt fratres Petrus de Pontetremulo et Bartholus
de Plebe. Correctores eiusdem Capituli fuerunt tunc frater Guido de Urbeveteri et Frater Adrianus de Roma. Item
electi fuerunt duo fratres Electores qui deberent ire ad Capitulum Generale cebebrandum Mediolani pro
provincia nostra, videlicet, Frater Francisscus Romanus, lector in Curia, pro Diffinitore, et frater Petrus
Romanus, lector, pro Discreto. Provincialis vero ibit iure suo, et sicut Disscretus predicte provincie erit ibi ad
eligendum. Hec sunt Diffinitiones facte in predicto Capitulo Provinciali in loco Corneti celebrato. In primis,
Fratrem Francisscum de Urbeveteri a studio Curie revocamus, cum steterit ibi ultra quinque annos (139).
Diffinimus quod Scole Gramaticales fiant Perusii, Viterbii et Rome, vel in aliquo locorum propinquiorum, sicut
42

