CAPITULA ANTIQUA PROVINCIAE ROMANAE O. N.
In nomine domini Amen. Anno domini Millesimo CC LXXIII Mense Martii. Indictione secunda. Tempore
domini Gregorii pp. decimi. Celebratum fuit concilium Generale apud Lugdunum in provincia Francie.

Capitulum Generalissimum de Molaria M CC LXXIIII
[1274] Eodem anno fratres nostri redierunt, et in mense Octubris, in festo Sancti Luce Evangeliste, celebraverunt
Generalissimum Capitulum in loco novo in Castro Molarie tunc accepto. In presentia Reverendi Patris et domini
protectoris nostri Ordinis domini Riccardi de Anibaldensibus, Sancti Angeli Diaconi Cardinalis; et tunc
complevit officium Generalatus frater Clemens de Auximo, et renuntiavit, qui fuerat tunc Generalis prior
quinque (1) annis, et tantum plus sicut est a Pentecoste Mense Madii usque ad Mesem Octubris. In predicto festo
Beati Luce. Et tunc electus fuit Generalis prior Venerabilis frater Francisscus de Regio, lector, in presentia
domini R[iccardi] Card. predicti. Et tunc fuerunt duo diffinitores pro ista nostra Romana provincia, videlicet,
frater Franciscus Romanus de Mercato et frater Matheus de Viterbio, qui tunc erat factus per Cardinalem prior
novus de Molaria. Et tunc fuerunt similiter duo discreti pro dicta provincia, scilicet, frater Symeon de Corneto,
prior de Centumcellis, et frater Phylippus de Montelupone, et tunc fuit factus provincialis prior Romane
provincie frater Paulus de Perusio per Cardinalem in eodem Capitulo. Item Visitatores speciales electi fuerunt
ibidem pro provincia Romana Frater Donatus de Spoleto et frater Vitalis de Egubio.
_______________________________
(1) Heic invenitur verbum ex parte abrasum, quod legi non potest: putamus, ex historia, legendum esse quinque.

Capitulum provinciale primum de Corneto eodem anno
In nomine domini Amen (2). Eodem anno domini M CC Septuagesimo quarto. Mense Novembris. In festo
Omnium Sanctorum. Indictione secunda. Celebratum fuit Provinciale Capitulum Romane provincie in Castro
Corneti. Et fuit ibidem frater Franciscus de Regio, Generalis prior novus, et frater Paulus de Perusio, Provincialis
tunc factus per Cardinalem nostrum dominum R[iccardum]. Et diffinitores fuerunt IIIIor electi in eodem
provinciali capitulo, scilicet, frater Symeon de Corneto, tunc factus per Cardinalem prior in loco predicto
Cornetano et frater Franciscus de Mercato, Romanus, frater Nichola (sic) Romanus de Cerinis et frater Matheus
de Viterbio. Tunc enim renovati fuerunt omnes, priores et alii omnes offitiales ordinis nostri. Et electi fuerunt
pro predicta provincia ut irent ad Capitulum Generale sequens pro Diffinitore frater Nichola (sic), Romanus, et
frater Nichola (sic) de Maliano pro Discreto ejusdem provincie. Item diffinimus quod futurum provinciale
Capitulum celebretur in loco de Centumcellis. In Octava Beati Martini.
_______________________________
(2) In margine sinistra legitur: "Capitulum provinciale de Corneto, primum M CC LXXIIII".

Quando celebratum fuit Generale Capitulum in loco Molarie secundo anno.

2

