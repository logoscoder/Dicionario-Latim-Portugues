(84) Cfr. Quae de Iacobo Viterbiensi notavimus pag. 272, nota 2. Quando fuit ad Magisterium licentiatus? In
Congregatione Provinciali Viterbii habita anno 1292 mense Octobris adhuc vocatur "Baccellarius" in collecta
Provinciae, et anno 1293 mense Maio, quo Capitulum hoc Provinciale fuit celebratum, dicitur "nuper factus et
licentiatus doctor"; igitur initio cursus scolastici an. 1292-1293, id est, mense Octobris vel Novembris 1292, fuit
ad Magisterium promotus, septennio transacto postquam Parisios redierat, si, ut putamas, anno 1285 cum
Aegidio Romano illuc rediit. Breviori ergo tempore quam iste Bachalaureus licentiandus evasit, fortasse ob
privilegia favore nostrorum studentium parisiensium ab ipso Aegidio obtenta.
De his privilegiis en quae habentur in Livre II des contracts du grand convent de Paris de l’Ordre des Fréres
Hermites de S. Augustin, n. 33: "Huict docteurs en sainte theologie de la faculté de Paris confirment et ratifient
ce que avait esté accordé aux Augustins du temps que F. Gilles de Rome, archeveque de Bourges, estoit encore
de la faculté de Paris, scavoir est que les bacheliers de l’Ordre Saint Augustin ne seroyent obligés de lire qu’un
cours du Maistre des Sentences sans estre tenus de lire un cours de philosophie" (Arch. nat. Paris, S. 3640, f. 5).
Cfr. Denifle, Chartularium Universitatis Parisiensis, II, pag. 172. Aliud privilegium ab Aegidio obtentum
constat ex eodem libro, in Archivio nat. Parisiensi asservato, in quo (fol. 23) haec leguntur: "Jean (Ioannes de
Murro, Ord. Min.), eveque de Porte et de Sainct Ruffine, le 30 Juin 1310, à la requisition de F. Gilles de Rome,
archeveque de Bourges, escrit d’Avignon à l’Université de Paris qu’estant bachelier il avait ouy dire aux
maistres de Paris, lorsqu’ils tratoient qu’il falloit avoir demeuré un certain temps dans Paris pour lire les
Sentences, que le dict archevesque de Bourges respondit che c’estoit une chose indigne que les religieux
Augustins qui avoyent enseigné en d’autres convents, après avoir demeuré quatre ou cinq ans dans Paris,
revenant à Paris, feussent obligés d’y demeurer autant que les seculiers, mais qu’il falloit compter les temps
qu’ils avoyent demeuré aux autres convents, a quoy tous les maistres consentirent ". Cfr. Denifle, ibid., pag. 144.
Igitur nostrates ante lecturam Sententiarum cursum Philosophiae legere non tenebantur, et eis tempus, quo in
conventibus Ordinis docendo manserant, computabatur ac si Parisiis commorati fuissent, ut ad lecturam
Sententiarum possent admitti. Notamus tandem Iacobum Viterbiensem Parisiis condiscipulum Aegidii, ut Torelli
et Lanteri asserunt, minime fuisse; discipulum vero esse potuisse, sicut ex tempore quo uterque Parisiis studuit
aperte colligitur. Occasione magisterii non parvae fiebant expensae; hinc necessitas ut Provincia ad illas
sustinendas adjuvaret suos alumnos. Clemens V deinde jussit ut ad magisterium promovendi juramento se
obstringerent non expendendi hac de causa ultra tria millia turonensium argenteorum et insimul exhortarentur ut
infra summam praedictam suas moderarent expensas. Cfr. Denifle, op. cit., II, pag. 169.
(85) Haec facile intelligentur si memoria recolatur tunc temporis conventus Ordinis ex eleemosynis in propria
cujusque regione emendicatis vitam tolerasse.
(86) De provisione studentium Parisiis de gratia Constitutiones Ordinis veteres nihil ajebant, nisi quod possent
illuc mitti expensis respectivi conventus et de speciali licentia Generalis; et quamvis Provincia Romana suis
studentibus de gratia auxilium ferebat, sed non ita abundanter providebat eis ac studentibus qui de jure Parisios
mittebat, ut ex hac ipsa Collecta apparet, comparatione instituta inter Fratrem Franciscum de Monte et Fratrem
Dominicum de Castroplebis.
(87) Nempe, de Monte Rubiano, lectori, qui a Capitulo Generali Ratisponensi Procurator in Curia fuerat
nominatus (Vid. pag. 296 huius voluminis).
(88) In distributione Collectae sermo fit de florenis, de turonensibus grossis, et de venetis; atque Collecta, eo
modo distributa quo supra videri potest inter conventus et loca, pertingit summam 184 florenorum. Supposito,
igitur, ut alias diximus, quod decem turonenses grossi aequipolleant uni floreno, computo facto deducitur quod
tredecim veneti essent fere aequales decem turonensibus grossis vel uni floreno auri.
(89) De jure fratrum conventus ad electionem Prioris jam alibi transcripsimus quae veteres Ordinis
Constitutiones disponebant (Vid. pag. 276, nota 1).
___________________________________________________________

da ANALECTA AUGUSTINIANA, II, pp. 363-368
29

