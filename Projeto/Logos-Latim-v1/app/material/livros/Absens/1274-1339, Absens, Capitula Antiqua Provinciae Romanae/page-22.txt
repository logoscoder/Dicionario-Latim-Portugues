Vicarius Ordinis (66), et Frater Iohannes Gentilis, Romanus, Diffinitor. Et frater Iacobus de Roma, lector, et tunc
duorum locorum de Urbe Prior. Et tunc facte fuerunt bone et utiles Diffinitiones, sicut moris est in ordine, in
Capitulis Generalibus, que Diffinitiones, et Constitutionum Ordinis Correctiones, requirantur in alio Sexterno
Diffinitionum Capitulorum Generalium, in hoc Registro simul posito (67). Diffinimus, quod sequens Generale
Capitulum, in Conventu de Senis, in die Sancto Pentecostes, ad tres annos Mense Madii celebretur (68).
____________________________
(65) In praecedenti Capitulo Generali definitum fuerat, ut sequens Generale Capitulum Senis celebraretur (vid.
pag. 297 huius voluminis); cur autem non Senis, sed Romae fuerit celebratum nos latet. Forsitan id evenerit de
mandato vel licentia Summi Pontificis; nam Aegidius Romanus, ut vidimus iam (pag. 323), tamquam
compromissarius Provincialis et Difinitorum Provinciae Romanae elegit officiales Capituli Generalis, "Romae in
Sancta Maria de Populo ratione Romanae curiae calebrandi"; quibus verbis id insinuari videtur.
(66) Neque ad haec attendit Torelli cum Fr. Paulum de Parusio ad finem anni 1291 (Loc. cit., fol. 130, col. 2)
mortuum dicit Urbeveteri eodem anno. Quando Fr. Paulus, qui Capitulo Generali Romano tamquam Provincialis
et Vicarius Ordinis anno 1292 interfuit, revera obierit, res est nobis incerta, putamus tamen mense Maio anni
1294 adhuc in vivis fuisse, nam in Capitulo Provinciali hujus anni, ut suo loco videbimus, de eo fit mentio, quin
addatur quidquam quod indicet eum e vivis jam excessisse; hoc autem, adjunctis, ut plurimum, post nomen
personae verbis "bonae memoriae", codicis scriptor notare solet, cum aliqua de causa defunctos memorat (Vid.,
ex. gr., pag. 271 ubi loquitur de Fr. Philippo da Montelupone). Hic Fr. Paulus de Perusio jam anno 1274 in
Capitulo Generalissimo Molariae celebrato factus fuerat Provinciae Romanae Provincialis a Card. Protectore
Richardo de Anibaldensibus (Vid. pag, 226 hujus vol.); anno 1279 erat conventus perusini prior et electus fuit
Provinciae definitor; anno 1283 fuit electus ab Aegidio Romano ejusdem Provinciae visitator (Vid. pag. 247);
anno 1289 electus fuit Definitor Provinciae (pag. 273) et anno sequenti 1290, licet absens, per divinam
inspirationem electus fuit Prior Provincialis suae Provinciae Romanae, cujus muneris ratione, ob mortem B.
Clementis intra eamdem Provinciam defuncti, evasit, juxta Constitutiones Ratisponanses, Vicarius et
Administrator Ordinis usqua ad Capitulum Generale, quod convocavit et celebravit Romae infra novem menses
a morte Prioris Generalis, ut in iisdem Constitutionibus est statutum. De eo ante Capitulum Genaralissimum
Molariae nihil, quod sciamus, scripto constat.
(67) En cur in eodem codice reperiantur nunc Acta Capitulorum Provinciae Romanae et Definitiones
Capitulorum Generalium, licet enim in principio duo codices separati essent, non multo post in codicem unicum
compacta fuerunt, in quo post annum 1303 ab aliis scriptoribus utrumque opus prosequutum fuit cum
omisionibus quas alibi notavimus (Vid. pagg. 225 et 249 hujus vol. in notis).
(68) Cfr. definitionem ultimam Capituli Genaralis Romani anni citati 1292.

Capitulum provinciale in Romano conventu celebratum (69)
Item eodem anno, mense et loco post Capitulum Generale, statim celebratum fuit Capitulum Provinciale Romane
provincie. Et fratres Electores dicte provincie compromiserunt in Venerabilem Virum et Patrem Fratrem
Egidium, Priorem Generalem ordinis nostri. De Provinciali et de Diffinitoribus, Visitatoribus et Procuratoribus
provincie eligendis, et de aliis omnibus, sicut placeret sibi. Qui recepto compromisso statim elegit et confirmavit
in provincialem priorem nostre provincie fratrem Iohannem Gentilis, Romanum, lectorem. Et IIIIor Diffinitores
fecit, scilicet, fratrem Juvenalem Urbevetanum, fratrem Petrum Clusinum, lectores (70), fratrem Iohannem de
Vecçosis, Romanum Discretum, et fratrem Gregorium de Maliano, priorem eiusdem terre et loci. Visitatores
fecit fratres Iohannem de Vecçosis et fratrem Bonifatium de Perusio. Item Procuratores provincie Romane
confirmavit, scilicet, fratrem Gregorium de Maliano, et fratrem Petrum de Corneto. Diffinimus et ordinamus
quod frater Franciscus de Monte, Romanus, studens in Curia, vadat parisius ad studendum, et succedat fratri
Iohanni Gentilis lectori novo, qui reversus est, in provisione Expensarum trium annorum, et in provisione
librorum integre, et sit studens pro provincia nostra Romana (71). Diffinimus quod Breviarium novum, quod
22

