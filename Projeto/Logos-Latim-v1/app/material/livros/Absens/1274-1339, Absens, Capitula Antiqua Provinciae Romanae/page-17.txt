quinquaginta florenis aur. provideatur pro una domo emenda. Necnon et supplicamus venerabili patri priori
Generali quatinus hanc nostram diffinitionem ratificet et confirmet. Hii sunt Scolares studentes per nos nominati
et electi ad studia Generalia, scilicet, frater Guiductius de Centumcellis, quem ponimus Colonie (50); frater
Ranuccettus do Viterbio, quem ponimus ad sui petitionem in studio Romane Curie et removemus de Neapoli;
frater Guiductius de Urbeveteri, quem ponimus Neapoli. Cum Prior et Conventus de Corneto petiverint quod
Frater Guiductius de Centumcellis mittatur ad aliquod studium Generale, et promiserint sibi dare annuatim tres
florenos auri usque ad quinquennium. Ideo, quia elegimus ipsum ad studium Generale, predictam petitionem
admictimus, ratificamus, roboramus et confirmamus. Item cum Prior et omnes fratres de locis Centumcellarum
animi pietate commoti petiverint quod ordinaremus et diffiniremus quod frater Guiductius ejusdem terre haberet
annuatim usque ad quinquennium in subsidium sui studii Sex florenos de auro. Ideo eorum petitionem
admictimus, ratificamus et confirmamus. Item diffinimus et mandamus quod futurum provinciale Capitulum
nostrum in festo Beati Luce Evangeliste sequentis alterius anni in loco nostri ordinis de Balneoregio celebretur
(51).
____________________________
(40) Primum Capitulum Provinciale Centumcellis fuit celebratum in heremo Sancte Trinitatis anno 1275, et
secundum in eodem heremo anno 1278, ut suo loco vidimus (Cfr. pp. 227 et 229 huius voluminis); tertium autem
calebratur in loco Sanctae Saverae. Hinc apparet hoc tempore Centumvellis diversos adhuc fuisse heremos, in
quibus fratres Ordinis degabant.
(41) Definitio, quae citatur, jubet ut quaelibet Provincia favore Bachalaureorum Parisiensium solvat XX solidos
turonensium, qui in collecta Provinciae Romanae aequivalent duobus florenis aureis, valor igitur floreni aurei
arat decem solidorum turonensium: quod etiam comprobatur ex sequenti collecta pro sociis Ganeralis Prioris, in
qua ponuntur quatuor floreni, dum Capitulum Generale Ratisponense jubet ut quaelibet Provincia Ordinis ex hoc
capite solvat quadraginta solidos turonensium. Sed quinam erat valor librae turonensis? Ex provisione favore
studentis Parisiensis in Constitutionibus Ratisponensibus decreta, quam alibi citamus, et ex collectis Provinciae
Romanae evidenter apparet libram turonensem aequipollere uni floreno auri.
(42) Hac occasione exhibetur catalogus Conventuum, quos tunc temporis habebat provincia Romana.
(43) Conventus Romanus, ut ex hoc ipso Capitulo apparet, et etiam ex praecedentibus constat, erat duplex S.
Mariae, nempe, de Populo et S. Triphonis; qui tamen, quoad Provinciae collectam, pro uno computabantur, ut
alio loco videbimus.
(44) Scilicet, Sancti Martini de Campiano, in quo Capitulum Provinciale calebratum fuit anno 1281 (Vide p. 245
huius voluminis).
(45) In praecedenti conventuum enumeratione desunt conventus S. Nicolai de Stricto, in quo Capitulum
Provinciale fuit celebratum anno 1288 (Vid. p. 271 huius vol.), et Conventus Montis Raccanensis, cujus Prior,
Frater Symon de Viterbio, in praesenti Capitulo Provinciali electus fuit Definitor Provinciae. Igitur Provincia
Romana habebat hoc anno viginti quatuor saltem conventus. De Conventibus hic in codice isto nominatis vide
Torelli, Secoli Agostiniani, tom. V, pagg. 94-96, ubi, eorum oblitus quae antea dixerat (pagg. 14 et 50), per
errorem asserit de conventibus Tuscanensi et Castroplebano non haberi notitias antiquiores hoc anno 1290,
neque de conventu S. Martini de Campiano antiquiores anno 1289. Similiter ad an. 1277 (tom. IV) nihil ait de
Capitulo Provinciali Provinciae Romanae celebrato in Conventu Nepesino, quamvis codicem nostrum noverit, ac
de eodem conventu, loco prius citato, etiam affirmat non haberi notitias vetustiores anno 1290; quod ex dictis
verum non est.
(46) Ex definitionibus Capituli Genaralis Ratisponensis constat fuisse vendendas possessiones Conventus
Centumcellarum.
(47) Conventus igitur Viterbiensis fuit locus in quo antiquitus reperiebatur archivum Provinciae Romanae. Esset
proinde maximi momenti non solum pro historia ejusdem Provinciae, sed etiam totius Ordinis, huius archivi
documenta invenire et axaminare.
17

