studio parisiensi (Vide pag. 865); sed putamus eum Parisios non ivisse, nam anno sequenti in collecta apparet ut
studens Provinciae Parisiis frater Ioannes Testalata (Vide pag. 388), qui abs dubio illuc missus est loco eius, et
ipse frater Andreas locatur ut studens de gratia in Romana Curia (pag. 387), e qua alibi missus fuit, fortasse a
Capitulo Perusino an 1298, cuius acta desiderantur. Quo vero missus fuerit, unde nunc ex voluntate Generalis ad
Curiam revocatur, ignoramus.
(170) Quaenam fuerit ratio huius extraordinarii mandati, et quidem gravis, ob pecuniae vim quam quaelibet
Ordinis Provincia solvere debuit, hucusque res est ignota; scriptores enim Ordinis nullum specialem eventum
hoc anno memorant, qui expensam talem exigere posset.
(171) Mediolanense nuper tunc celebratum (Vide pag. 409). Iste est Ioannes ille qui cum Ioanne Gentili,
Baccalaureo Parisiensi, Parisios petivit immediate post Capitulum, ut supra vidimus.
(172) Cum septemdecim saltem essent Ordinis Provinciae et quaelibet deberet solvere quinquaginta florenos,
pecunia ab Ordine solvenda extraordinario mandato Generalis aequalis est summae 850 florenorum.
(173) En alius socius Generalis: primi igitur socii Generalis in his actis nominati sunt socii B. Augustini Novelli,
fratres, nempe, Bonavitus et Stephanus de Senis.
(174) Praefuit, ut vidimus, Capitulo Perusino Provinciae Romanae an. 1298.
(175) In Congregatione, scilicet, definitorum ibidem quarta vice celebrata anno 1298 a fratre Angelo de
Montefalcone; sed frater Franciscus de Roma, lector, definitor Provinciae a Capitulo illius anni electus non
fuerat. Cur ergo Viterbium a Provinciali vocatus fuit? Forsitan qua de receptione novi loci, inter alia, agendum
erat; putamus namque in hac Congregatione fuisse a Provincia receptum conventum Corciani, et cum de
receptione novi loci extra Capitulum Provinciale agendum erat Constitutiones Ordinis sic aiebant: "Ad
receptionem autem novi loci prior provincialis consilium et assensum diffinitorum et aliquorum seniorum de
provincia requirat" (Cfr. cap. XXXII, ed. Venet. 1508, fol. 29v). Iam vero, frater Franciscus de Roma, lector,
inter seniores Provinciae tunc temporis computari poterat, ac etiam inter peritiores, erat enim studens parisiensis,
Baccalaureus in studio Romanae Curiae, Examinator Praedicatorum ac Definitor Capituli Generalis
Mediolanensis, ad quod munus iuvenes eligi non poterant: in sequenti Capitulo electus fuit Romanae Provinciae
Provincialis.
(176) De hoc conventu in definitionibus huius Capituli nihil dicitur, neque in definitionibus Capituli Cornetani
an. 1297; unde colligimus hunc conventum fuisse a Provincia Romana inter conventus Provinciae receptum vel
in Capitulo Provinciali Perusino, vel melius in Congregatione Viterbiensi an 1298. Corrigendus igitur Torelli ad
an. 1300, n. 43 (tom. V, pag. 220), qui, Capitulo Provinciale huius anni 1299 praetermisso, asserit conventum
hunc fuisse fundatum anno 1300.
(177) Electiones istae mense Septembris fuerunt annullatae, ut infra videbimus.
(178) In principio Capituli non nominatur frater Benedictus de Tuderto, sed tantummodo alter vicarius, nempe,
Amodeus de Castello: similiter definitiones capituli dicuntur factae per Vicarium (non vicarios) Generalis et
Definitores. Putamus igitur hic scriptorem codicis errasse et nonnisi unum ex praedictis vicariis Capitulo
praefuisse.

De Congregatione Viterbii quinta vice (179) ibidem facta
Item de mandato predicti patris fratris A., Generalis Prioris, frater Benedictus, Vicarius eius, fecit
congregationem Viterbii, in festo Beati Mathei de Mense Septembri. Et in licteris suis fecit IIIIor Diffinitores
alios novos, scilicet, fratrem Petrum de Roma, lectorem, fratrem Bartholomeum Pencarum de Viterbio, fratrem
Bartholum de Castroplebis et fratrem Egidium de perusio, qui non venit. Et dictus Vicarius una cum predictis
Diffinitonibus congregatis, de voluntate Generalis Prionis ad vitandum scandalum ordinis, propter seculares,
52

