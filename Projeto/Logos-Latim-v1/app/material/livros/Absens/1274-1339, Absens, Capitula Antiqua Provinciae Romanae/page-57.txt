(195) Frater iste anno 1296 successit in Studio Curiae Fr. Francisco de Urbeveteri (vide pag. 392, vol. II) et
nescimus qua de causa anno 1298 ad Mediolanense Capitulum Generale iverit.
(196) Causam genenalem huius exilii, quae nostrates etiam e Castroplebis exulare coegit, eruditis investigandam
relinquimus.
(197) Quaenam quaestio exorta fuerit circa hunc novum conventum ignoramus. Cfr. quae de anno fundationis
huius conventus diximus vol. II, pag. 185, nota 1.
(198) In praecedentibus capitulis conventus in tres tantum gradus dividebantur, nunc autem in quatuor
dividuntur; quod ostendit conventus ultimi gradus pauperiores conventibus tertii gradus fuisse, excepto conventu
Ortano, qui ad tempus tantummodo in quarto gradu ponitur.
(199) Sequitur spatium vacuum pro definitionibus capituli transcribendis, sed non est scripta nisi ultima
immediate ante Capitulum sequens.

Capitulum Provinciale de Balneoregio.
In Nomine Domini Amen. Anno eiusdem Millesimo CCC primo, Mense Madii, in die Sancto Pentecostes,
Tempore Domini Bonifatii PP. VIII, Pontificatus eiusdem Anno Septimo. Celebratum facit Provinciale
Capitulum nostre Romane provincie in loco de Balneoregio. Et fuit ibi Vicarius Venerabilis patris fratris
Francisci, Generalis prioris, frater Petrus de Catino (200). Et tunc fratres electores dicti Capituli unanimiter et
concorditer elegerunt in eorum Provincialem priorem fratrem Francisscum de Roma, lectorem, olim anni
preteriti Provincialem. Et tunc electi fuerunt more solito IIIIor Diffinitores, per Compromissum factum in dictum
fratrem Francisscum electum, frater Petrus de Clusio, frater Bartholomeus de Viterbio, frater Thomas de Orto
(201), lectores, et frater Gregorius de Maliano, prior. Visitatores eiusdem provincie facti fuerunt in predicto
Capitulo, per dictum fratrem Francisscum compromissarium, frater Francisscus de Urbeveteri, lector, et frater
Bonifatius de perusio. Procuratores memorate provincie facti fuerunt per dictum fratrem Francisscum,
provincialem electum, auctoritate compromissi, frater Angelus de Castroplebis et frater Petrus de Corneto. Hec
est Collecta imponenda pro Debitis et Expensis Romane provincie in presenti Capitulo Balneoregii (202). Pro
fratre Iohanne Gentili de Roma, Baccellario parisiensi, VI florenos auri. Pro fratre Alexandro de Viterbio,
lectore, florenos XI pro provisione sua librorum completa hoc anno. Pro fratre Constantino de Urbeveteri,
lectore, florenos XI pro provisione sua librorum complenda hoc anno. Pro fratre Bartholomeo de Viterbio,
lectore, X florenos pro provisione sua librorum complenda hoc anno. Pro fratre Laurentio de Viterbio, lectore, X
florenos provisione sua librorum completa hoc anno. Pro Indumento et Calciamentis, et Cera et Cartis
Provincialis prioris, VII florenos. Pro Scolis Gramaticalibus hoc anno in provincia faciendis, X florenos. Pro
fratre Iohanne Romano (203), Studente parisius pro provincia, pro provisione Expensarum complenda XX
florenos. Item pro Eodem fratre I., studente provincie, pro provisione librorum incipienda hoc anno, XX
florenos. Pro provisione Indumenti fratris ... (204), Sotii provincialis Prioris, I florenum et dimidium. Pro
Expensis factis et fiendis pro fratre Petro de Catino, Vicario Generalis Prioris, III florenos. Item pro variis
expensis provincie faciendis, II florenos. Summa predictorum Debitorum et Expensarum est et capit centum XVI
florenos auri et VII turonenses. Hec est distributio et divisio Collecte predicte provincie, per Conventus et loca
(205), facta.
Conventus Romanus
Conventus Viterbiensis
Conventus Urbevetanus
Conventus Peruscinus
57

