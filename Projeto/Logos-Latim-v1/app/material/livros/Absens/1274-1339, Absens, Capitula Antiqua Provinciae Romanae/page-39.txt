(120) Alias vidimus (Cfr. pag. 324, nota 4) XX e libris istis aequipollere XIII florenis. Varius igitur fuit valor
huius monetae.
(121) Igitur hoc anno florenus valebat plusquam undecim turonenses, dum, ut alias vidimus (Cfr. pag. 298, nota
4), anno 1290 non valebat nisi decem.

Capitulum provinciale de Viterbio primum MCC LXXXX VI
In Nomine domini Amen. Anno eiusdem Millesimo CC Nonagesimo sexto. Mense Iunii. In dedicatione Basilice
Sancte Trinitatis de Viterbio, scilicet, prima Dominica predicti Mensis. Celebratum fuit Capitulum provinciale
Romane provincie. Et fuit tunc ibi Vicarius fratris Symonis, Prioris Generalis, frater Bernardinus, lector, de
Urbeveteri. Et electus fuit in Provincialem priorem, per formam scrutinii, frater Petrus de Roma, lector. Et tunc
fuerunt scrutatores (122) electi tres fratres, scilicet, frater Gregorius de Maliano, frater Iohannes de Sancto
Marco, peruscinus, et frater Petrus de Corneto. Item tum electi fuerunt IIIIor Diffinitores, videlicet, frater
Francisscus Romanus, Baccellarius (123) in studio Romane Curie, frater Symon, lector de Viterbio, frater
Dominicus, lector, de Castroplebis, et frater Augustinus de Urbeveteri, Predicator. Visitatores electi fuerunt
eiusdem provincie frater Iohannes de Orto, lector, et frater Iacobus de Corneto. Procuratores predicte provincie
confirmati fuerunt, scilicet, frater Angelus de Castroplebis et frater Petus de Corneto. Correctores (124) predicti
Capituli facti fuerunt frater Bonifatius de perusio, et frater Petrus de Corneto. Hee sunt Diffinitiones facte in
presenti Capitulo per Vicarium Generalis Prioris, et per Diffinitores. Diffinimus, quod provisio annualis, que
debebatur fratri Iohanni Testalata, Romano, studenti parisius pro provincia nostra, sit in potestate Venerabilis viri
fratris Iacobi Magistri in Sacra pagina, ut ipse dictam provisionem possit concedere fratri Laurentio vel fratri
Bartholomeo de Viterbio; vel etiam ambobus simul, sicut sue Discretioni videbitur spedire, hinc ad IIIIor annos
continuos (125) Diffinimus et Restituimus voces omnibus illis qui ordinem exierunt propter simplicem
apostasiam, dummodo post redditum per annum in ordine Religiose fuerint conversati (126). Item, cum diffinitio
quedam facta fuerit in Capitulo Generali, Ratispone celebrato, in hunc modum: Diffinimus ut fratres, qui cupiunt
habere aliquos prioratus, vel aliqua offitia ordinis, vel ire ad studia pro provincia, vel de gratia, nullam licteram
ab aliqua persona extranea, ecclesiastica vel seculari, per se vel per aliquam personam, rogatoriam debeat
procurare mictendam Generali priori, vel alicui offitiali ordinis, seu ad aliqua Capitula, nec etiam preces aliquas;
qui autem contrafecerit, careat voce per .quinquennium, et sibi talis licentia eundi ad studium denegetur, nec ad
prioratum assumatur (127). Et etiam cum ista Diffinitio fuerit confirmata in Capitulo Generali Romano (128),
Nos volumus et diffinimus, quod ad probationem huiusmodi litterarum, vel precum procurationis, sufficiat solum
si ille pro quo rogatur, vel lictere mictuntur, acceptaverit prioratum, vel studium, vel gratiam aliquam, pro quo,
vel pro qua, tales lictere misse fuerint, vel tales preces interpositae fuerint. Diffinimus, quod Omnia quecumque
bona fratrum defunctorum, sive in libris, sive in pecunia remanserint, devolvantur ad loca, que ipsos gonuerunt
in Christo, ubicumque decedant, deductis tamen expensis factis in infirmitate et exequiis, si contingat ipsos
decedere extra dicta loca. Nec volumus quod ista diffinitio se extendat ad libros lectorum, quos habuerunt a
provincia. Bona vero fratrum qui fuerunt recepti in alia provincia, sint illius loci in quo decedunt (129).
Diffinimus et Committimus provinciali Priori Romane provincie de aliis locis capiendis, quod ipse auctoritate
Vicarii et diffinitorum Provincialis capituli faciat secundum quod sue discretioni videbitur expedire. Diffinimus
et Commictimus fratri Petro de Clusio, lectori, quod possit locum capere, in Civitate Clusina (130). Et volumus
quod prior Castriplebis teneatur sibi sotium assignare secundum voluntatem suam, quando ad dictum locum
procurandum voluerit dirigere gressus suos. Diffinimus quod frater Petrus de Roma, lector, habeat de bonis
fratrum defunctorum, que pervenerint ad manus fratris Petri de Clusio, lectoris, hoc anno, unum flor. de auro.
Diffinimus, quod cum habeamus licteras a patre nostro Generali preceptorias, quod loco Urbevetano provideatur
pro eo quod fuit gravatus in Collecte persolutione duobus annis, quando dicta terra fuit sub interdicto (131), ac
etiam quando conventus fuit inde expulsus (132), quod provideatur dicto conventui in IIIIor florenis de auro
secundum proportionem, qua fuit provisum loco peruscino, quando fuit in simili casu. Et pro illo tempore
quando conventus fratrum fuit inde expulsus de illo loco, sublevetur a collecta in X florenis de auro. Diffinimus,
cum diffinitio facta in Capitulo Generali Ratispone celebrato dicat, quod Nullus frater fiat compater sine licentia
provincialis prioris (133). Et quicumque contrafecerit careat voce per quinquennium, etiam volumus quod
provincialis diligenter inquirat in provincia, et si aliquem vel aliquos invenerit contrafecisse vel contrafacientem,
ipsum vel ipsos privet voce per quinquennium, sicut continetur in dicta diffinitione capituli Generalis.
Diffinimus et volumus, quod quicumque frater in offitio prioratus, vel in aliquo offitio existens, fuerit per nos a
suo offitio absolutus, vel denominatus absolutus, si humiliter et devote dictam absolutionem non acceptaverit,
39

