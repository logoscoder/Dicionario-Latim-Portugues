quod lictere prioratus fiant in propriis locis. Si quis contrafecerit pene gravioris culpe per XV dies debea ( sic)
subiacere. Item diffinimus quod quilibet prior teneatur facere in loco in quo est prior unum cartolarium (sic)
bonum et magnum, in quo debeat scribere diligenter omnes introitus et expensas loci, et omnes res sacristie,
pannos loci et alias massaritias loci predicti nullo diminuto, ita quod priores qui post eum venerint omnia in dicto
cartulario inveniant seripta. Si quis contrafecerit privetur indumento et voce careat. Et nichilominus provincialis
illum vel illos pene gravioris culpe per mensem faciat subiacere. Et precipimus provinciali quod de hoc per
totam provinciam diligenter inquirat et ulterius puniat secundum sibi videbitur. Item confirmamus omnes
diffinitiones factas in capitulo precedenti. Sequens capitulum erit in loco de Cerqueto in festo beati Luce.
In notitiis saepius citatis sequentia inter alia habentur:
Item visitatores fuerunt facti fratres Angelus de Plebe et Iohannes Pandulfi de Roma. Item fuit ordinatum quod
frater Iacobus Sancti Triphonis haberet medietatem provisionis provincie, et alia medietas esset inter fratres
Dominicum de Viterbio et Bernardinum de Viterbio; fuit tamen revocatum per Generalem, quia non erat tempus
ordinandi, et in Capitulo Generali in Monte Pesulano fuit sibi concessa tota provisio pro tribus annis Parisius.
Item ibidem fuit factus diffinitor capituli Generalis frater Iacobus Sassus, tunc provincialis, et nominati fuerunt
fratres Franciscus de Roma, Gentilis de Roma et Iacob de Viterbio, qui irent ad capitulum Generale, frater
Franciscus noluit ire, nec frater Iacob. Item imposita fuit collecta pro euntibus ad capitulum Generale LXXVI
florenorum et iverunt fratres Iohannes, Magister, Gentilis de Roma et Dyonisius de Urbeveteri et frater Iacobus
Sassus tunc prior provincialis et difinitor (sic).
_____________________________
(258) In notitiis dicuntur lectores et nominantur hoc ordine: "Andreas de Perusio, Andreas de Roma, Jacobus de
Tibure et Iacob de Viterbio".

[Capitulum Provinciale celebratum in Cerqueto]
In nomine domini Amen. Anno domini M CCC XXIIII [in notitiis legitur: in festo luce post Capitulum Generale
de Montepesulano] celebratum est capitulum provinciale in loco de Cerqueto XIX die mensis octubris. In quo
capitulo vicarius generalis fuit frater Franciscus de Roma, et in eodem electus est provincialis frater Iacobus
Sassi per scrutinium nemine discordante, et statim confirmatum est per eumdem vicarium auctoritate generalis et
diffinitores fuerunt fratres Ninus de Castroplebis, Dyonisius de Urbeveteri, et Ranutius de Viterbio, junior, et
Petrus de Orto [in notitiis citatis adiungitur: lectores]. In isto capitulo fuerunt confirmate omnes diffinitiones
facte in superioribus capitulis.
In notitiis saepius citatis inter alia leguntur sequentia: "Item visitatores fuerunt facti fratres Franciscus de
Urbeveteri et Petrus Uguctionis".

[Capitulum Provinciale Viterbiense]
In nomine domini Amen. Anno domini M CCC XXV. Celebratum est capitulum provinciale in loco nostro de
Viterbio secunda die mensis Iunii. In quo vicarius generalis fuit frater Philippus de Spoleto [in notitiis additur:
tunc prior perusinus], et in eodem electus est provincialis frater Iacobus Sassi per scrutinium nemine
discordante, et statim confirmatus est per eumdem vicarium auctoritate generalis, et diffinitores fuerunt fratres
Iacob de Viterbio, Iohannes de Tuscanella, Lucas de Corchiano et Deodatus de Urbeveteri. In isto capitulo facta
fuerunt subscripte diffinitiones. In primis cum multi clamores ad nos venerint de quibusdam prioribus nostre
provincie quod eorum subditis de indumentis nullatenus providerunt, et non sit consonum rationi quod fratres per
totum annum laborent et a loco nullum recipiant sublevamen, ideo compatientes paupertati et laboribus
subditorum, diffinimus et presenti diffinitione firmamus quatenus quilibet prior nostre provincie ante quam
veniat ad capitulum provinciale secundum possibilitatem loci suis subditis de indumentis debeat subvenire, quod
69

