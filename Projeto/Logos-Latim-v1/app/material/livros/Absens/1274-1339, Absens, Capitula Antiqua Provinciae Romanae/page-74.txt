In nomine Domini Amen. Anno domini M CCC XXVII die XXIIIIa mensis Aprilis, celebratum est capitulum
provinciale in Sancta Maria de Populo. In quo Vicarius Generalis fuit frater Franciscus de Roma [in notitiis:
lector]; et in eodem [re] electus est provincialis frater Iacobus Sassi per scrutinium nemine discordante et statim
confirmatus est per eumdem Vicarium auctoritate Generalis. Diffinitores fuerunt fratres Ranaldus de Caldana
[tunc prior perusinus], Dyonisius de Urbeveteri, Augustinus Cagni de Viterbio (274) [lector] et Iacobus Sancti
Triphonis (275). In primis mandamus omnibus et singulis fratribus nostre provincie, cuiuscumque status et
conditionis existant, quatenus prelatis curatis et dyocesanis debeant reverentiam exhibere, semper salva ordinis
libertate; quod si aliqui vel aliquis contrairet illos vel ipsum adiudicamus pene gravioris culpa per mensem. Item
approbamus diffinitionem precedentis capituli, que loquitur de receptione novitiorum (276). Addentes quod
nullus prior nostre provincie vel eius gerens audeat aliquem novitium recipere deformem, de legitimo thoro non
natum, apostatam alius Ordinis et vilis conditionis et nescientem aliqualiter legere; qui autem contrafecerit
teneatur prior provincialis ipsum ab officio prioratus absolvere cum penitentia gravioris culpe per mensem. Item
diffinimus quod quilibet prior ante electionem discreti et vicarii sui conventus faciant registrum de omnibus
rebus mobilibus et immobilibus, que sunt in dicto conventu et eum portet ad capitulum provinciale assignans
eum vicario et diffinitoribus dicti capituli; quicum que autemcontra fecerit ipso facto sit absolutus ab officio
prioratus et voce careat; in quo etiam registro scribat debita sui loci, si que sunt, quod si non assignaverit,
cogatur satiffacere (sic) de suo. Item diffinimus et presenti diffinitione mandamus quatenus omnes petitiones per
nos signate debeant infra tres menses executioni mandari; quod si aliquis contrafecerit ipsum pene gravioris
culpe adiudicamus per mensem. Item diffinimus et singulis fratribus nostrae provincie mandamus quatenus
nullus audeat portare caligas cum calzarettis extra locum vel infra locum; quod si aliquis contrafecerit, si clericus
voce careat, si laycus portare (cogatur) penitentiam gravioris culpae per duos menses, nisi casu infirmitatis. In
isto etiam capitulo confirmate fuerunt omnes diffinitiones facte a capitulo de Aquapendenti celebrato anno
domini M CCC XXI. Sequens capitulum provinciale celebretur in loco de Molaria, in festo Sancti Vitalis
martyris.
In notitiis toties citatis sequentia etiam leguntur:Item visitatores fuerunt facti fratres Augustinus de Corciano
(277) et Ranutius de Viterbio (278). Item procurator provinciae remansit frater Angelus de Aquapendente (279).
Item in dicto capitulo fuerunt impositi pro fratre Iacob Sancti Triphonis de Roma lectore, XXXVI floreni et fuit
completa collecta pro eo. Item fuit ordinatum quod fratres Iacob et Ranutius de Viterbio (280) invenirent
diffinitiones capitulorum preteritorum, tam Generalium quam provincialium, et cum constitutionibus que nunc
habentur ordinarent unum corpus constitutionum secundum quod melius scirent, et in sequenti capitulo
micterentur Generali. Item in dicto capitulo quilibet locus solvit, vel debuit solvere, I florenum pro adiutorio
expensarum pro corpore beati Augustini. Item commissum fuit Magistro Iohanni quod provisionem provincie
pro studentibus de Parisius concederet secundum beneplacitum suum et in sequenti capitulo debet dicta collecta
imponi. Et ipse magister Iohannes denuntiavit quod Parisius irent et provisionem haberent a provincia per III
annos, scilicet, frater Iohannes de Sancto Angelo et frater Bartholomeus domini Zachariae de Urbeveteri, et
quilibet eorum habuit XVIII florenos annuatim. Ita quod in tribus quilibet eorum a provincia habuit in tribus
annis LIIII florenos (281). Item in dicto capitulo frater Iohannes magister de Roma, ante quam legeretur littera
vicariatus, iudicavit ad carcerem fratrem Iacobum Garofolum propter plura contra ipsum inventa, auctoritate sibi
commissa in precedenti capitulo, et mandavit fratri Ranaldo de Caldana quod poneret ipsum in carcere Perusii;
ipse vero presentiens ivit ad Curiam, ubi erat Generalis, et sic ordinavit quod fuit concessus domino Anibaldo,
tunc archiepiscopo de Neapoli. Ipse autem frater Iacobus transiens per Romam, et non per loca ordinis, fuit
captus per fratres Marchum, nepotem magistri, et Marchum Rubeum, et positus in carcere Molarie in Kalendis
Angusti, nesciente magistro, qui erat Neapoli provincialis (282).
_________________________________
(273) Cod. Cc 19 Archivi Ordinis fol. 28v vel p. 57.
(274) Anno 1322 missus fuerat ad studium Asculanum (Vide p. 298, vol. III).
(275) Etiam iste erat lector, ut infra videbimus. Anno 1323 definita fuerat collecta eius favore (Vide p. 318, vol.
III), sed effectum non habuit ob revocationem Generalis quousque in Capitulo Generali Montepessulano an.
1324 definitum fuit, ut haberet provisionem Parisiensem per tres annos (ibid., p. 472); quo modo eam habuerit
constat ex his quae habentur in eodem codice, fol. 37v, videlicet: "De Fratre Iacobo Sancti Triphonis de Roma. Anno domini M CCC XXV et XXVI et XXVII pro quolibet anno habuit Frater Iacobus de Roma, Lector, de
Sancto Triphone XXXVI florenos de auro: abuit (sic) in tribus annis C. et VIII florenos. Verum est quod ibi
74

