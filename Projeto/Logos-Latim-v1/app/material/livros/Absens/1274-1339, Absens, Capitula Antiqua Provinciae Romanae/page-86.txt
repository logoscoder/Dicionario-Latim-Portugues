(330) Definitio ista inter iam editas desideratur. In cod. Cc 19, fol. 38, p. 76, hac super re sequentia leguntur:
Item anno M CCC XXXII de mense Iulii. Celebratum fuit capitulum provinciale in loco de Perusio, et ibidem Fr.
Iacobus Sassi electus est ibidem Provincialis, et pro fratre Bernardino soluti fuerunt IX floreni de auro. Item
anno domini M CCC XXXIII. Celebratum est capitulum in Sancta Maria de Populo de mense Aprilis, in
presentia Reverendi patris nostri generalis fratris Guilelmi de Cremona, et Magistri Iohannis de Roma et Andree
de Perusio; in quo capitulo pro supradicto fratre Bernardino ordinati fuerunt IX floreni per istum modum,
scilicet, quod provincia Romana solveret V cum dimidio et locus de Perusio, cum locis adiacentibus sibi III cum
dimidio; eo quod tunc fuerint separati a nobis. Item, anno domini M CCC XXXIIII recepit supradictus frater
Bernardinus a provincia Romana IX florenos de auro, et sic solutum est sibi integre, secundum definitionem
factam in capitulo de Venetiis; nihil plus debet recipere a provincia.

[Capitulum a. 1333 celebratum in S. Maria de Populo]
In nomine Domini. Amen. Anno Domini M CCC XXXIII celebratum est capitulum provinciale Rome in Sancta
Maria de Populo de mense Aprilis; in quo capitulo presentialiter fuit magister Guillelmus, generalis ordinis, et
magister Iohannes de Roma et magister Andreas de Perusio, ubi concorditer nemine discordante per scrutinium
electus est provincialis Fr. Iacobus Sassi de Roma; diffinitores ibidem fuerunt fratres Andreas de Roma, Andreas
de Urbeveteri, Paulus de Orto (331), lectores, et Petrus de Sancto Blasio, de Viterbio. In primis confirmamus
diffinitionem que est de infirmis, que sic incipit: Cum de expensis infirmorum. Et adimus (sic) quod priores, qui
non subvenerint de expensis pro infirmis, priventur voce et provisione annuali. Item, confirmamus diffinitionem
tangentem de compromisso que sic incipit: Cum ex commissione et compromisso, etc. Item, confirmamus
diffinitionem, que dicit quod frater in aliquo monasterium (sic) non audeat pernoctare, etc. Item, diffinimus quod
nullus prior nostre provincie intromittat se de officio procuratoris, nisi quatenus ordo sibi permittit, in recipiendo,
tenendo, et expendendo et scribendo; qui autem contrafecerit penam subiaceat (subeat) taxatam in
constitutionibus et habeatur suspectus de furto. Item, approbamus et confirmamus diffinitionem de lectoribus et
predicatoribus, que sic incipit: Paupertati et inopie locorum compatientes, etc. Item, diffinimus quod nullus frater
portet tunicas cum manicis scissis, nec diploydes, sub pena amissionis eiusdem tunice et diploydis, quam ipso
facto incurrat; et vendantur fideliter, et quod inde habitum fuerit convertatur in utilitatem communem provincie.
Item, quod nullus frater portet camisiam lineam sub pena taxata in capitulo generali Montis Pessulani ( sic)
celebrato (332), et ultra hoc, in confusionem portantium, comburatur coram toto conventu. Item, diffinimus quod
nullus frater portet ocreas seu osas, et [si] contingat portare tempore iemali, quod portent circum ligas circa talos;
aliter autem portantes admittant (amittant), et vendantur et convertantur in utilitatem provincie. Item, diffinimus
quod nullus frater, quantumcumque infirmus, vadat ad iacendum extra domum; et quicumque prior, vel alius
officialis, licentiam talem concesserit, ipso facto sit ab officio absolutus; et quicumque iverit extra contra hanc
nostram ordinationem pro apostata habeatur. Item, diffinimus quod nulla mulier accedat ad aliquem fratrem
infirmum infra locum ad serviendum, sed ad videndum tantum, et hoc in ultima necessitate et periculo mortis.
Quicumque autem frater introduxerit aliquam, vel aliquas, penam incurrat gravioris culpe per mensem. Item,
diffinimus quod nullus frater vadat per provinciam, vel extra provinciam solus. Si quis antem contrafecerit
puniatur prout apostata. Item, diffinimus quod studium provincie sit in Urbeveteri in loco nostro, in quo ponimus
pro lectore fratrem Petrum de Orto, lectorem. Item, diffinimus quod, sicut alias fuit diffinitum, fratres qui fuerunt
conventuales in loco de Castroplebis, tempore prioratus fratris Andree de Urbeveteri, deberent recipere
indumenta de primis denariis habitis a communitate; quod si non receperunt, provincialis cogat priorem dicti loci
ad dampnum (dandum) illis fratribus indumenta quantum habuerunt fratres pro indumentis in sequenti anno: et
ad hoc solvendum constringat provincialis priorem Castriplebis infra IIIIor menses. Item, diffinimus et
ordinamus quod provincialis inquirat si frater Iacobus Sancti Triphonis recepit indumentum fratris Augustini de
Urbeveteri, quod cogat dictum fratrem Iacobum ad solvendum fratri Augustino: si autem non recepit cogat
priorem Cornetanum, ut dicto fratri Augustino persolvat indumentum, si alii habuerunt. Item, diffiniinus et
ordinamus quod nullus prior nostre provincie audeat debitum aliquod contrahere, nisi pro fabrica ecclesie sui
loci, et hoc de licentia provincialis; contrafacientes autem teneantur et per provincialem cogantur solvere de suo,
nisi tempore suo satisfecerint. Item, diffinimus quod quilibel prior vel discretus nostre provincie debeat apportare
in scriptis omnes res loci, in quo est prior, vel discretus, et omnem profectum quem fecerit tempore suo, et
similiter debitum, si quod contraxerint, etiam de licentia provincialis; et si quis contrafecerit pene gravioris culpe
subiaceat per mensem, et nichilominus si quod dampnum fuerit, vel subtractum, de suo sadisfacere (sic) teneatur.
Item, diffinimus et confirmamus quod quilibet prior nostre provincie teneatur et cogalnr dare fratribus sui loci ad
minus pro quobibet I florenum pro indumento; quod si non fecerit, teneatur et cogatur solvere de suo, et tamdiu
86

