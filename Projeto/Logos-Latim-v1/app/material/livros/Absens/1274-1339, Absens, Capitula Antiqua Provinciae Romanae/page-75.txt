[Parisiis] non fuit tribus annis, nec ibi accepit (sic) examen". Ubi ergo examen subierit et ad lectoratum
promotus fuerit res est nobis ignota.
(276) Inter definitiones immediate praecedentis capituli istam non invenimus expressam; sed an. 1322 iam fuerat
decretum qud quilibet prior unum novitium recipiat infra annum (ibid. p. 297).
(277) Iste erat lector et anno 1316 tamquam Vicarius Generalis praefuit capitulo provinciali, eo quod prior
nominatus, Fr. Franciscus de Urbeveteri, non adfuit (Vide p. 175 vol. III); anno 1320 electus fuit discretus
provinciae pro futuro generali capitulo Tarvisino an. 1321 (ibid. 250), cui revera interfuit (ibid. p. 246, nota 3);
eodem discreti munere functus est in generali capitulo Parisiensi an. 1329 et alia deinceps provinciae munera
exercuit, prout suis locis videbimus.
(278) Tres huius nominis religiosos ex actis horum Capitulorum novimus, scilicet: unum, qui an. 1297 dicitur
praedicator et recensetur inter antiquos (Cfr. p. 395, vol. II); alterum, qui anno 1287 ad studium Neapolitanum
fuit missus et anno 1290 inde amotus et locatus in studio Romanae Curiae (Cfr. 271 et 301, vol. II); tertium vero
qui anno 1318 missus fuit ad studium Bononiense (Cfr. p. 248, vol. III): de quo ex tribus hic agitur? Videtur agi
non posse de primo, quia cum anno 1297 esset praedicator ex antiquis, post triginta annos non videtur probabile
quod adhuc esset inter vivos: ex aliis unus annis 1321, 1324 et 1325 dicitur iunior (Cfr. p. 296, 318 et 321, vol.
III), quod evidens indicium est ambos tunc temporis vixisse; deinde in actis horum Provincialium Capitulorum
nullum Ranutium post hunc annum 1327 nominatum reperimus; nescimus proinde quis ex duobus sit qui hic et
paulo infra nominatur.
(279) Remansit procurator, quia in praecedenti nomimatus fuerat ad idem officium (Vid. cap. praec. in Notitiis).
(280) Fr. Iacob de Viterbio qui, ni fallimur, erat lector, anno 1314 fuit Vicarius Generalis in capitulo provinciali
(cfr. p. 174, vol. III), quod munus iterum obivit anno 1322 (ibid. p. 296); pluries fuit definitor in provincialibus
capitulis, nempe annis 1315, 1323 et 1325 (ibid. pp. 175, 317 et 318); anno 1323 designatus fuit ut iret ad
capitulum generale, sed non ivit (ibid. p. 318), et anno 1325 nominatus fuit conservator bonorum conventus
Viterbiensis (ibid. pag. 319). Mense Iunii an. 1330 iam defunctus erat, quod ex quadam definitione capituli
provincialis, tempore illo celebrati deducitur, ut suo loco videri poterit. Quoad Ranutium de Viterbio vide quae
paulo ante de eo diximus.
(281) Hac super re alio loco eiusdem codicis (f. 37v) sequentia legimus: "De fratre Iohanne de Sancto Angelo et
Bartholomeo de Urbeveteri. - Anno domini M CCC XXVII in capitulo provinciali in Sancta Maria de Populo
celebrato commissum fuit Reverendo Magistro Iohanni quod micteret Parisius studentes duos pro provincia, et
ipse nominavit fratres Iohannem de Sancto Angelo et Bartholomeum domini Zacharie de Urbeveteri. Ita quod
quilibet eorum omni anno haberet a provincia X et VIII florenos. Ita quod ambo simul infra tres annos habuerunt
a provincia C et VIII florenos de auro".
(282) De facto hoc Fr. Iacobi de Viterbio, qui dicebatur Garofolus et erat biblicus Parisiensis (Cfr. p. 319, vol.
III), vide quae dicuntur in sequenti capitulo.

[Capitulum provinciale Aquipendii celebratum] (283)
Eodem mando (anno), scilicet M CCC XXVIII circa finem mensis madii misit Magister Guillelmus, generalis,
visitatores duos ad Romanam et Spoletanam provinciam [In notitiis: et provincias Regni], et fuerunt fratres
Iohannes de Montitiano et Iacobus de Plumbino, et isti debebant tenere capitulum provinciale et visitare totam
provinciam et specialiter de facto fratris Iacobi Garofoli; sed quia provinciale capitulum propter tyrannidem
maximam Lodovici de Bavaria fieri non poterat, supra nominati visitatores, de consilio fratris Iacobi,
provincialis, et fratris Francisci de Roma, lectoris, habito in loco de Perusio, mutaverunt provinciale capitulum et
posuerunt eum (sic) in loco de Aquapendente cum adiutorio provincie. In quo capitulo vicarii generalis fuerunt
supradicti visitatores, et eis presentibus per scrutinium, nemine discordante, unanimiter et concorditer electus est
provincialis iterum frater Iacobus Sassi de Roma; sed quia frater Iacobus Sassi nullo modo acceptare volebat
75

