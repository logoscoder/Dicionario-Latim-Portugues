remansit provincie, olim fratris Iacobi Guidalocte, fratri Constantino, studenti parisius in subsidium sui studii
gratiose concedimus. Diffinimus quod Alexander de Viterbio, studens parisius (72), de Biblia provincie
vendenda, olim fratris Iacobi Guidalocte defuncti, in subsidium sui studii X. flor. percipiat frater P. Germanus
eius pro eo. Diffinimus quod frater Iuvenalis de Urbeveteri, lector, pro expensis itineris de parisius, sicut fuit
diffinitum in Capitulo provinciali in loco Tegularii celebrato (73), de Biblia predicta vendenda predicti fratris
Iacobi de Guidalocte de Urbeveteri in loco peruscino sepulti (74), X. flor. de auro habeat et percipiat.
Diffinimus, ordinamus et mandamus quod Collecta, imposita in Congregatione Vicarii Generalis et Diffinitorum
preteritorum Viterbii facta et ordinata in festo Angelorum de Septembri, quod (sic) solvatur integre in proximo
sancto festo Pentecostes procuratoribus nostre provincie, videlicet, fratri Gregorio de Maliano et fratri Petro de
Corneto. Et ipsam Collectam approbamus, ratificamus, roboramus et confirmamus. Item diffinimus quod
futurum provinciale Capitulum in Conventu Urbevetano in die Sancto Pentecostes, ab isto proximo Pentecoste
usque ad aliud sequens Mense Madii celebretur.
____________________________
(69) Id est, in Conventu S. Mariae de Populo, mense Ianuario anni 1292 post Capitulum Generale in eodem
conventu habitum. Capitulum Provinciae Romanae debuisset calebrari anno 1291 mense Octobris in conventu
Balneoregii iuxta definitionem capituli praecedentis (vid. p. 301 huius vol.); sed cum Provincialis Provinciae
evasisset Vicarius et Administrator Ordinis, qui simul Provinciam et Ordinem gubarnare dabebat, et Capitulum
Generale celebrari nequiret nisi in fine novem mensium a morte Prioris Genaralis B. Clementis, die 7 Aprilis
eiusdem anni 1291 defuncti, hinc necessarium fuit diferre celebrationem Capituli Provincialis post Capitulum
Generale; locus etiam capiluli celebrandi mutatus evasit ob dispositionem constitutionum Ordinis quae sic
aiebant: "Capitulum provinciale provinciae, in qua celebrabitur capitulum generale, immediate eodem anno in
eodem loco ad vitandum discursum celebretur" (Cap. XXXII, ed. venet. 1508, fol. 30v). Fundamento igitur
carent quae noster Torelli scribit (tom. V, fol. 129, n. 5) ac si verum Capitulum Provinciale celebratum non asset.
(70) Ex his duobus lectoribus Frater Iuvenalis Urbevetanus studia theologica Parisiis tamquam studens de gratia
perfecerat (vid. p. 272 huius vol.); sed Frater Petrus Clusinus iisdem studiis vacaverat in Studio Generali
Paduano, ad quod missus fuerat anno 1287 (vid. p. 271), et est primus Lector Provinciae Romanae, qui ex illo
Generali Studio exivit.
(71) Igitur Frater Franciscus de Monte nonnisi tribus annis Parisiis studere debebat. Qua de causa? Quia in
Studio Curiae, e quo Parisios missus fuit, biennio studiis theologicis iam vacaverat, et suo tempore videvimus
eum post triennium a Studio Parisiensi reversum et Lectoris novi titulo decoratum. Hinc eruitur studia theologica
in Studiis Generalibus Ordinis perfecta ab Universitate Parisiensi fuisse recognita.
(72) Anno 1287 in Studio Generali Florentino locatus fuerat (vid. pag. 271 huius vol.); sed anno 1290 iam, ni
fallimur, Parisiis degebat, quo anno Capitulum Generale Ratisponense favore eius et Constantini de Urbeveteri
decrevit, ut de possessionibus vendendis in Romana Provincia provideretur eis in provisione librorum integre
(pag. 295). Anno 1293 una cum praefato Constantino a Studio Parisiensi iam redierat, dicitur lector novus et
electus fuit Provinciae Definitor. Videas, igitur, confirmatum quod in fine praecedentis notae diximus.
(73) De hac re mentio fiebat sine dubio in collecta imposita in hoc Capitulo, quam scriptor codicis in Actis non
registravit, quia scripta haec ab Augustino de Urbeveteri, procuratore Provinciae et socio Fratris Petri de
Corneto, habere non potuit (vid. pag. 274).
(74) Religiosus hic, de quo in hac et duobus praecedentibus definitionibus fit mentio, erat praedicator, et anno
1278 fuit nominatus Visitator Provinciae una cum Fratre Leonardo de Viterbio, lectore (pag. 229). Ex hac
definitione erui posse videtur eum vita functum esse ante Capitulum citatum (1289), quo favore Fratris Iuvenalis
de Urbeveteri, lectoris tunc novi, similis definitio facta fuit. Notandum ex his tribus definitionibus praecipuos
praedicatorum libros illis temporibus fuisse Breviarium et Bibliam.

23

