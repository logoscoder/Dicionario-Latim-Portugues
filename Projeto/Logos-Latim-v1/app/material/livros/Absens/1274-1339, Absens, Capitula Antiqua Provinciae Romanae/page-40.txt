vel de ipsa absolutione contendere ausus fuerit, per duos menses pena gravioris culpe subiaceat, et tamquam
inobediens nostre religionis habeatur, et ad omnem curam animarum ineligibilis habeatur, donec per patrem
nostrum Generalem cum eo fuerit misericorditer dispensatum. Diffinimus et ordinamus quod quicumque frater
fuerit ad aliquem prioratum, vel aliud offitium nominatus, et ipse, non statim venerit humiliter et devote ad dicti
offitii confirmationem recipiendam, nisi iustam habens excusationem, quod simili modo per duos rnenses pene
gravioris culpe debeat omnimode subiacere. Item, cum ordinatum fuerit in Capitulo Verulis celebrato, quod
frater Benvenutus de perusio et frater Bartholus de Castroplebis providerent loco de Cerqueto de competenti
questa (134), et non fuerit declaratum de qua questa debent accipere, Diffinimus et ordinamus quod dictus frater
B. ita provideat loco Cerquetano de questa peruscina, quod non accipiat de Comitatu Urbevetano. Diffinimus,
quod Nullus prior retineat subditum alterius ultra tres dies. Qui contra fecerit penam gravioris culpe sustineat per
VIII dies. Diffinimus, quod Frater Anibaldus de perusio succedat fratri Francissco de Urbeveteri pro studente
provincie in studio Curie (135). Hec sunt Debita et expense imponende in Collecta eiusdem provincie Romane.
Pro fratre Iacobo de Viterbio Magistro nostro, pro sua provisione annuali, VIII florenos de auro. Pro eodem sicut
serviunt cetere provincie ordinis unum florenum. Pro studente provincie parisius, quos dabit frater I[acobus],
Magister, secundum diffinitionem nuper factam XX florenos. Pro Debito ordinis assignato in Generali Capitulo
Senensi, nunc complendo, XII florenos. Pro Indumento Generalis prioris et sotiorum sicut serviunt cetere
provincie ordinis, V florenos. Pro Expensis Generalis prioris factis infra provinciam II florenos minus XX
denarii provisinorum. Pro Scolis Gramaticalibus faciendis hoc anno in provincia, XII florenos. Pro Indumento et
calciamentis, et Cera et cartis, provincialis prioris, emendis, VII florenos. Pro fratre Alexandro de Viterbio,
lectore, XIIII florenos, scilicet, X pro anno presenti et IIIIor pro preterito anno, quia non habuit. Pro fratre
Constantino de Urbeveteri, lectore, pro provisione librorum, X florenos. Restituantur fratri Petro de Clusio,
ratione sue infirmitatis preterite XVIII turonen. gross. et I venet. Restituantur fratri Bernardino, lectori et Vicario
Capituli, VI turon. gross. quando misit nuntios ad Generalem (136). Restituantur fratri Petro de Roma, lectori,
pro expensis quando ivit Ananiam, I floren. Restituantur fratri Iacobo de Roma, lectori, quos debebat habere a
provincia, I floren. et II turon. gross. Restituantur Conventui Romano, scilicet, Sancti Triphonis XX sol.
provisinorum, quos dedit pro equis quando Generalis ivit Ananiam. Restituantur Conventui Urbevetano, ratione
Interdicti, XIIII flor. auri. Summa totius Collecte presentis est et capit C et undecim florenos auri et VI
turonenses cum dimidio.
Conventus Romanus
Conventus Viterbiensis
Conventus Urbevetanus
Conventus Peruscinus
Quilibet Istorum IIIIor Conventuum de primo gradu solvat hoc anno XIIII florenos de auro.
Conventus Cornetanus
Conventus Tuscanensis
Conventus Montisflasconensis
Conventus Castriplebanus
Locus Nepesinus
Locus de Montecimino
Locus de Tegulario
Quilibet Istorum VII locorum de secundo gradu solvat hoc anno IIII florenos et III turonenses grossos.
40

