(323) Ex codice Cc 19 Archivi Ordinis fol. 31v vel p. 63.
(324) Anno 1295 a studio Parisiensi iam in Provinciam redierat et dicitur lector novus (vol. II, p. 388); an. 1317
electus fuit Discretus Provinciae pro Capitulo Generali Ariminensi (vol. III, p. 176), cui revera interfuit (ibid., p.
221, not. 4); an. 1321 erat socius Prioris Generalis Fr. Alexandri et tamquam huius Vicarius praefuit Capitulo
Provinciae Romanae in Aquapendente celebrato eodem anno 1321 (ibid., p. 295); an. 1324 divisionem
Provinciae Romanae una cum aliis promovit, quamvis tunc effectum non habuit (ibid., p. 472); ad eiusdem
instantiam conventus Castriplebis provinciae Senensi a Priore Generali Fr. Alexandro fuerat attributus, qui
tamen an. 1326 provinciae Romanae fuit a Generali Capitulo Florentino restitutus (vide p. 3, nota 4 huius vol.);
et ab hoc anno 1332, in quo eum videmus huic capitulo praesidentem, nulla deinceps fit mentio de hoc religioso
in Actis Romanae provinciae.
(325) Fr. Ioannes de Sancto Angelo ad studium Parisiense fuit missus ex dispositione Capituli Provincialis an.
1327 ex designatione Magistri Fr. Ioannis de Roma et Parisiis per triennium in studio commorari debebat et
commoratus fuit una cum Fr. Bartholomaeo de Urbeveteri (vide p. 37 huius vol. cum rispondente nota 5).
(326) Hoc initio non obstante, haec est definitio quae primo loco legitur: utrum scriptori codicis aliqua exciderit
nescimus.
(327) In notitiis: "Quod inquisitione facta statim corrigant secundum" etc.
(328) In loco, qui hic citatur, nempe fol. 37, vel p. 75 huius codicis haec habentur: "De fratre Iacobo de Viterbio,
qui dicitur Garofolus, postquam legit. - Anno domini M CCC XXXII complete persolutum est pro fratre Iacobo
de Viterbio pro lectura Biblie XXX floreni de auro, scilicet, in capitulo provinciali celebrato Perusij sub eodem
anno domini de mense Iulii. Et ibidem, de gratia, provincia donavit sibi XX florenos de auro. Item, in eodem
capitulo pro lectura Sententiarum concessit sibi provincia L florenos de auro, et eodem anno pro lectura
Sententiarum de L florenis pro lectura Sententiarum recepi[t] decem. Item, anno domini M CCC XXXIII pro
supradicta lectura Sententiarum recepi[t] XII. Item anno domini M CCC XXXIIII recepit frater Iacobus pro
supra dicta lectura Sententiarum XX et VIII florenos de auro, et sic solutum est integre sibi de omni eo quod
debebat recipere a provincia pro lectura Biblie et pro lectura Sententiarum. Summa: totum quod habuit frater
Iacobus de Viterbio a provincia est CLXXXX florenos de auro, scilicet, pro tempore, quo fuit studens Parisius,
habuit V annis X et VIII florenos annuatim; in summa ascendunt LXXXVIIII (sic) florenos: pro lectura Biblie
habuit XXX florenos: de gratia habuit XX florenos; pro lectura Sententiarum habuit L florenos. Item, anno
domini M CCC XXXVI ordinatum fuit in capitulo celebrato in loco de Castroplebis quod supradictus frater
Iacobus, Baccellarius, haberet a provincia Romana VIII florenos de auro, quia tantum dicebat se Magister
Iohannes de Roma recepisse. Item, anno domini M CCC XXXVII in capitulo celebrato in Monteflascone
ordinatum fuit quod supradictus Baccellarius reciperet XII, quia compertum est in presenti Registro quod
Magister Iohannes ante suam Representationem habuerat X omni anno; ita quod habuit supradictus frater
Iacobus ante suam Representationem a Romana provincia XX florenos de auro. Item, in capitulo celebrato in
Urbeveteri anno domini M CCC XXXVIII pervenerunt nova quod supradictus frater Iacobus, Baccellarius, erat
Representatus; ita quod in eodem capitulo impositi fuerunt pro eo XII floreni, et sic ego Florentie apud
Generalem deposui in presentia multorurn et specialiter fratris Antonii de Ianua. Item, anno domini M CCC
XXXIIII celebratum est capitulum provinciale in Sancto Triphone in festo Beati Marci, in quo capitulo posita
fuerunt pro supradicto reverendo Baccellario XII floreni et eos assignavi fratri Dominico de Viterbio, procuratori
suo. Item, anno domini M CCC XL celebratum est capitulum in loco de Tuscanella, et positi fuerunt pro
Magisterio suo L floreni ita quod isto anno haberet XXV florenos, et sic habuit. Item, anno domini M CCC XLI
celebratum est capitulum in loco de Orto, in quo positi fuerunt XXV floreni, et sic habuit L florenos pro suo
Magisterio; ita ego solvi fratri Dominicucio, procuratori suo. Item, anno domini M CCC XLII celebratum est
capitulum in loco de Viterbio et positi fuerunt pro eo XII floreni, et sic habuit. Item, anno domini M CCC XLIII
celebratum est capitulum in loco de Corneto et positi fuerunt per eodem LXII floreni. Item, anno domini M CCC
XLIIII celebratum est capitulum in loco de Aquapendente, et pro eodem positi fuerunt LVIII floreni. Item anno
domini M CCC XLV celebratum est capitulum in loco de Balneoregio, et pro eodem positi fuerunt XX.
(329) Inter definitiones editas huius capituli (vide p. 108-111 huius vol.) definitio ista non reperitur.

85

