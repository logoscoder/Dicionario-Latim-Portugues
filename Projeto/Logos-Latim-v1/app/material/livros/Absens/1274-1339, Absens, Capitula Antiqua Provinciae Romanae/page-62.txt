Generali de Florentia. Item isto anno fuit positus in studio de Perusio pro provincia frater Angelus de Perusio,
anima frigida, per licteram Generalis, quam procuravit sibi frater Franciscus de Roma (219), et ante erat in studio
Generali Vallis Spoleti (220).
___________________________
(215) Idem, ni fallimur, ac ille qui in praecedenti Capitulo fuit vicarius Generalis. Ubinam studia perfecerit et
quando factus fuerit Lector ignoramus.
(216) Parisios missus fuerat anno 1306. Cfr. p. 55 huius vol.
(217) Recolas quae de eo alias dicuntur et praesertim p. 55 huius vol., nota 6.
(218) Hi tres studentes sunt illi qui a praecedenti Capitulo Parisios missi fuerunt, et qui hic dicitur Iacobus de
Roma illic nominatur Iacobus Saxi de Roma; quod mente retinere convenit.
(219) Videas confirmatum Studium Perusinum fuisse Studium Generale Ordinis, in quo pro Provincia Romana
locatur hic studens.
(220) Ubi erat Studium Generale huius Provinciae? Alias innuimus fuisse Aquilae (Cfr. pag. 19 huius vol., not.
9).

[Capitulum Provinciale Romanum]
Anno domini M CCC XVI, mense aprilis, in festo beati Marchi, celebratum fuit capitulum provinciale Romane
provincie in Sancta Maria de Populo, in quo fuit factus vicarius frater Franciscus de Urbeveteri, lector, quia ipse
non venit ad capitulum fuit vicarius frater Augustinus de Cor√ßiano sive de Perusio, lector (221), et frater
Franciscus de Roma iterum factus prior provincialis. Diffinitores fuerunt fratres Bartholus de Viterbio, Sabas de
Roma, Ioannes de Urbeveteri et Andreas de Perusio, lectores (222). Item diffinitum fuit quod fratres Andreas de
Perusio et Sabas de Roma, qui erant pauperes, quilibet haberet a provincia illo anno IIII florenos de auro, quos
dedit eis prior provincialis frater Franciscus. Item diffinitum fuit quod frater Michelutius de Perusio esset studens
pro provincia in studio de Bononia. Item quod frater Angelutius de monte paruus (sic) de Perusio esset studens
pro provincia in studio de Reate (223).
______________________________
(221) Ubi studia perfecerit et quando Lector evaserit Augustinus iste nobis latet.
(222) Ex istis quatuor Definitoribus et Lectoribus, praeter Ioannem de Urbeveteri, de quo videas pag. 35 huius
vol., alii tres nunc primo citatos videmus, quin de eorum studiis antecedentibus quidquam ex actis horum
Capitulorum sciamus. Ex sequenti definitione argui posse videtur Fratres Andream de Perusio et Sabbam de
Roma non fuisse studentes Parisienses; isti enim provisionem librorum a Provincia habebant et hoc sensu
pauperes dici non poterant.
(223) En aliud Studium Generale Ordinis. Conventus Reatinus ad Provinciam Vallis Spoleti pertinebat.

Capitulum Provinciale celebratum in Castroplebis
Anno domini M CCC XVII, Mense Maji, in die Pentecostes, celebratum fuit capitulum provinciale in loco de
Castroplebis in quo fuit vicarius frater Alexander de Viterbio, et frater Franciscus de Roma per divinam
62

