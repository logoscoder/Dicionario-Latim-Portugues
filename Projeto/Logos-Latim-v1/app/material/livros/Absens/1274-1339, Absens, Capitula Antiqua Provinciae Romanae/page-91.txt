solvere de suo nisi tempore suo satisfecerint. Item, diffinimus quod nullus frater ludat ad taxillos; si quis
contrafecerit carceretur; si autem luxerit ad alium ludum ubi ponatur pecunia, volumus quod provincialis eum de
loco admoveat et portet penitentiam gravioris culpe per mensem. Item, diffinimus quod nullus prior nostre
provincie debeat aliquam pecuniam recipere, sed aliquos bonos fratres vocare et ipsi recipere et procuratori
assignare; si quis contrafecerit penitentietur secundum discretionem provincialis. Item, eligimus omnes
sacerdotes qui consueverunt audire confessiones; volumus tamen quod nullus sit ausus (audeat) audire
[confessiones], nisi sciat inter peccata et peccata discernere, et hoc quod primo a provinciali examinentur; si quis
contrafecerit vel confessiones aliter audierit, nisi sit primo a provinciali examinatus et ab eo licentiam in scriptis
habuerit, puniatur pena culpe gravioris per tres menses. Item, eligimus omnes lectores et predicatores qui
consueverunt predicare ad predicandum et ad confessiones audiendum. Item, diffinimus quod patres approbati a
patre nostro provinciali et examinati debeant per priores representari diocesanis antequam confessiones audiant
(345).
…………………………………………………………………………………………………………………
_______________________________________
(344) Ex istis definitoribus novimus Andream de Roma et Petrum de Sancto Blasio (cfr. pag. 91 huius volum.);
reliquos nunc prima vice in actis horum capitulorum nominatos videmus.
(345) Haec est definitio, qua finem habet fol. 34v vel p. 69 huius cod. Cc 19 Archivi Ordinis, et nunc statim
sequitur in fol. 35 vel pag. 70 definitio quae incipit: "Item, cum propter venditionem questarum"; sed putamus
heic aliquod folium deesse et ante dimidium saeculi XVII loco excidisse, quia ab illa aetate codex iste eo modo
quo nunc est fuit conservatum. Rationes quibus nitimur sunt sequentes. Codex noster constat duobus sexternis in
principio et duobus in fine; post duo priora sequitur quinternum et deinde ternio, cuius duo ultima folia scissa
apparent; putamus autem etiam aliud saltem fuisse scissum ita, ut folium ei respondens in principio exciderit et
hoc esset quod nos dicimus nunc deesse. In fine sequentium definitionum legitur ista: "Sequens provinciale
capitulum celebrabitur in loco nostro de Urbeveteri X die mensis Iulii", et capitulum quod eodem folio statim
sequitur celebratum fuit die et loco citatis, sed anno 1338; ergo definitiones hoc in folio 35 contentae sunt
definitiones capituli anni 1337. Nonnullae insuper ex his definitionibus sunt confirmationes aliarum, quae in
praecedentibus capitulis non leguntur; sunt proinde definitiones quae factae fuerant in capitulo huius anni 1336
et nunc desunt. Sed capitulum anni 1337 reapse celebratum fuit? Absque ullo dubio et celebratum fuit in
Monteflascone, ut iam vidimus. Cfr. pp. 133 et 137 huius vol. notis respective 1 et 5. Sunt igitur incompletae in
hoc codice definitiones duorum horum Capitulorum Provincialium, annorum nempe 1336 et 1337.

[Capitulum Provinciale celebratum anno 1337 in Monteflascone] (346)
…………………………………………………………………………………………………………………..
Item, cum propter venditionem questarum frequenter nostro ordini gravia scandala oriantur, ideo diffinimus et
ordinamus quod nullus frater seu vicarius vel eius vicem gerens aliquam questam alicui vendat cellarii introitus
vel sacristie sub pena absolutionis officii quam ipso facto incurrat. Item, diffinimus et ordinamus quod nullus
frater nostre provincie, cuiuscumque status et conditionis existat, possit effici compater alicuius absque licentia
prioris provincialis in scriptis sub pena carceris, quam ipso facto incurrat, cum ex hoc locis nostris dampna
plurima oriantur. Item, cum nobis propositum fuerit quod frater Iacobus de Plagario tenens legendas sanctorum,
que quondam fuerunt fratris Philippi de Plagario (347), et ipsas tentaverit vendere, volumus et mandamus
quatenus dictas legendas non possit vendere, alienare, subpignorare vel extra locum trahere, sed easdem fideliter
conservare et mutuare predicatoribus ibidem existentibus tempore oportuno. Item, cum alias diffinitum fuerit
(348) quod frater Franciscus de Urbeveteri, lector, breviarium loci de Balneoregio, quod tenet sub pignore,
vendere vel alienare non possit, ipsam diffinitionem approbamus et totis viribus confirmamus. Item, diffinimus
et ordinamus quod quilibet frater qui in loco aliquo nostre provincie confessiones generaliter audierit omnia que
ad manus suas pervenerint fideliter et integre suo priori coram conventu sub pena furti debeat adsignare. Item,
cum diffinitum fuerit in capitulo generali quod decima colligeretur pro infirmis iuvandis, volumus et mandamus
omnibus prioribns nostre provincie ut dictam diffinitionem debeant observare sub pena suspensionis officii quam
91

