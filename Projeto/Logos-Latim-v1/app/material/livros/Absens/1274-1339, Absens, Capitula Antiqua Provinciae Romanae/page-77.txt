hominum detruncat et incidit, nutu divino inceperunt fratres et loca quam plures eis rebellare et ad legatos Sedis
Apostolice appellare. Stante autem tam magna discordia in ista Romana provincia venerunt nova quod frater
Iacobus Garophulus procuraverat visitatores duos papales, et isti fuerunt Magister Thomas de Fabriano [et
Mattheus de Tuscanella] (298), de quo facto communiter fratres Ordinis fuerunt scandalizati, eo quod inique in
ordine simile factum fuerat procuratum, propter quam causam frater Iacobus Garofolus non modicum cecidit ad
gratiam ordinis pro tunc. Et supra dicti visitatores papales citaverunt Perusium quam plures fratres, inter quos
citaverunt Magistrum Iohannem de Roma et fratrem Iacobum Sassi, provincialem. Et istud fuit Neapoli dum
irent ad Curiam. Sed ipsi appellaverunt ad Summum Pontificem, et recto tramite iverunt Avinionem, ubi
sanctissimus papa Iohannes residebat. A quo sanctissimo papa Magister Iohannes et provincialis noster
supradictus gratiosissime sunt recepti; dimissis tantum verbis gratiosissimis voluit irritum esse quidquid factum
erat per visitatores suos (299). Deinde Magister supradictus cum provinciali fuerunt cum generali Guillelmo, qui
in Avinione tunc erat, ut ipse revocaret etiam visitatores suos et annnllaret quod factum fuerat per eos; sed
generalis noluit annullare acta visitatorum suorum, sed suspendit omnia acta eorum et eos revocavit ad
Senensem provinciam. Isto autem tempore quo ista agebantur per nos in Curia provincia ista quassabatur
fortissime, in tantum quod in nullo fratres erant dissimiles a secularibus in armis portando, unus alium capiendo,
de loco ad locum varios insultos faciendo, loca expoliando, fratres vulnerando et percutiendo. Ista et peiora
principibus et secularibus pandendo, supradictus (sic) provinciali existente in Curia continue cum generali
ordinis et cum Magistro Iohanne. Deinde Magister Iohannes, et frater Iacobus provincialis supradictus, quia
tempore (sic) istabat iverunt Parisius, ubi debebat esse capitulum generale, in quo capitulo diffinitor fuit frater
Iacobus Sassi, provincialis. In quo Capitulo terminata fuerunt omnia in pace et concordia, secundum quod
apparet in diffinitionibus capituli generalis de Parisius sub annis domini M CCC XXVIIII. Et sciendum quod
supradictus frater Iacobus Garofolus adhesit Domino Anibaldo de Ceccano, cardinali, et ipse Dominus
Anibaldus procuravit cum papa quod essent Visitatores in Romana provincia, pro negotio supradicti fra tris
Iacobi Garofoli, magister Thomas de Fabriano et Mattheus de Tuscanella, ut superins est expressum. Deinde
postquam annullata sunt in generali capitulo de Parisius omnia que fecerant fratres Iacobus de Plumbino et
Iohannes de Montitiano, visitatores generalis, venit frater Iacobus Sassi, provincialis, cum Magistro Iohanne ad
Urbem veterem, et quia supradicti visitatores absolverant ab officio prioratus fratres subscriptos et alios
prefecerant, eos supra dictus provincialis restituit omnes, qui facti fuerant in capitulo provinciali, et deposuit
omnes qui facti fuerant per visitatores, et reposuit eos conventuales ubi prius; loca autem fuerunt ista, scilicet de
Theulario, de Cerqueto, de Aquapendenti, de Balneoregio. Deinde ordinavit supradictus provincialis quod
capitulum provinciale fieret in loco de Monteflascone.
_________________________________
(283) Cfr Codicem Cc 19 Archivi Ordinis fol. 29v.
(284) Codex erronee habet: "nolebat".
(285) Ut in fine praecedentis capituli vidimus erat Provincialis Neapolitanae provinciae.
(286) Lectorem istum prima vice vidimus capitulo an. 1316 praesidentem (Cfr. pag. 175, vol. III); an. 1320
electus fuit discretus generalis Capituli Tarvisini, cui revera an. 1321 interfuit (ibid. pagg. 245 et 250).
(287) Petrus de Orto, an. 1320 ad Studium Mediolanense missus (Cfr. pag. 250, vol. III), an. 1324, iam lector,
electus fuit Provinciae definitor (Cfr. p. 318 cit. vol.) et an. 1326 visitator.
(288) Cfr. quae de eo diximus p. 33 huius voluminis.
(289) Anno 1315 fuit locatus in studio Perusino, cum antea fuisset in studio generali provinciae vallis Spoleti
(Cfr. pag. 175, vol. III), et an. 1318 commutavit hoc studium pro studio Florentino (ibid. p. 249); sed quando
lector evaserit non apparet.
(290) Iste iam fuerat definitor capituli provincialis an. 1326 (Vide supra in suo loco).
(291) Ante definitionem istam in hoc capitulo nulla alia legitur.
77

