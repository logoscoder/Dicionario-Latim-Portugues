maximum ejusdem Ordinis detrimentum retorquebatur (Vide haec documenta in foliis Lugduni 1680 impressis
sub titulo: Constitutiones Apostolicae ad Ordinem FF. Eremit. S. P. Augustini spectantes, quae post
impressionem Bullarii ejusdem Ordinis vel repertae, vel editae fuerunt). Ni fallimur, hodie hujusmodi
commendationes dummodo sint mera consilia, quae libertatem electorum non laedant, non videntur amplius
prohibitae.
(34) Cujus conventus? Tunc jam duo conventus Romae exstabant, S. Mariae, videlicet, de Populo et S.
Triphonis; sed de secundo conventu agi infra suis locis videbimus.
(35) Facultas concessa Priori Generali et viginti fratribus Ordinis a Nicolao IV praedicandi Crucem in tota Italia
(Ianuar. 1290) posterior est huic mandato B. Clementis ab Auximo fratri Petro de Corneto facto praedicandi
Crucem in Provincia Regni, ni fallimur, Neapolitani.
___________________________________________________________

da ANALECTA AUGUSTINIANA, II, pp. 297-301

Capitulum Generale de Ratispona
In Nomine domini Amen. Anno ejusdem Millesimo CC Nonagesimo. Mense Madii. In die Sancto Pentecostes in
Alamannia in Conventu nostri ordinis de Ratispona. Celebratum fuit Capitulum Generale sollempniter. Et fuit ibi
frater Clemens, Generalis Prior, et de voluntate et assensu omnium
electorum predicti Capituli remansit in dicto offitio pro alio triennio. Et pro provincia Romana fuit ibi frater
Bernardinus, provincialis et Diffinitor, et Disscretus (sic) unus frater Franciscus, Prior Conventus Sancti
Triphonis de Urbe (36). Et fuit ibi similiter frater Egidius Romanus Sacre Theologie doctor, habens vocem
electionis, et omnia sicut Unus Diffinitorum Provincie ordinis (37). Et multe diffinitiones bone et utiles ordinate
ibi fuerunt, que requirantur in alio Sexterno Diffinitionum, et Comunes pro Comunitate Ordinis, et speciales pro
Romana provincia nostra, et singularium fratrum similiter (38). Et diffinitum fuit ibidem quod sequens Generale
Capitulum in Conventu de Senis celebraretur (39).
_____________________________________
(36) In Capitulo Provinciali Tegularii celebrato, praeter fratrem Bernardinum provincialem et Diffinitorem, duo
Discreti electi fuerant, nempe, Fr. Iacobus de Orto, lector, et Fr. Franciscus de Marcato, Prior Romanus,
conventus scilicet S. Triphonis, ut heic apparet; cur autem Fr. Iacobus de Orto Capitulo Generali Ratisponensi
non interfuerit ignoramus.
(37) De voto lectorum in Capitulis Provincialibus Constitutiones Ratisponenses loquuntur, sed de voto
Magistrorum in Capitulis Genaralibus nullam mentionem habent. Qua igitur ratione Aegidius Romanus Capitulo
Generali interfuit et quidem tamquam Definitor? Fortasse quia Iacobus de Orto renunciaverit et in locum ejus
fuerit electus? vel quia B. Clemens de Auximo eum ad Capitulum Generale vocaverit et Definitorium Generale
eum admiserit? Nihil constat.
(38) Vide illas in hoc ipso fasciculo nunc primum ex integro editas.
(39) Vide definitionem ultimam Capiluli Generalis Ratisponensis.

14

