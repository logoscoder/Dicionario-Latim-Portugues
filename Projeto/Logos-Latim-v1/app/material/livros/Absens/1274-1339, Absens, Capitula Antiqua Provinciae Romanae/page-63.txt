inspirationem nullo dissentiente fuit reelectus et confirmatus statim per vicarium in priorem provincialem (224)
auctoritate Generalis. Item diffinitores dicti capituli fuerunt facti per compromissum in Vicarium et fratrem
Franciscum de Roma fratres Benvenutus de Perusio, Angelus de Plebe, lector (225), Iohannes de Tuscanella, et
Ranutius de Viterbio lectores.
Item diffinitor Generalis Capituli (226), fuit factus frater Franciscus de Roma, tunc provincialis. Discreti vero
Generalis capituli fuerunt facti per compromissum in vicarium et fratrem Franciscum, fratres Franciscus de
Urbeveteri, lector, et frater Dominicus de Plebe (227), lector.
__________________________________
(224) Occasione huius electionis Torelli (vol. V, pag. 360) ait hoc tempore floruisse hunc Fr. Franciscum de
Roma, quem magnum Dei servum appellat, asserens in hoc Registro legi ob magnam eiusdem virtutem fuisse
pluries electum Provincialem, ab anno nempe 1315 ad annum 1320 inclusive; sed expresse de eius virtute in hoc
Registro nihil dicitur. Huius religiosi etiam meminit Torelli ad annum 1303, num. 5 (vol. V, pag. 232), ubi ait ob
mortem Provincialis fuisse nominatum Vicarium Provinciae (quod verum est, uti iam vidimus pag. 53 huius
vol.). Ast nec Torelli nec historici Ordinis de hoc religioso ullas alias notitias praebent, cum ex hoc ipso Registro
plures alias colligi possint, ut ex parte iam vidimus et melius videbimus ad an. 1330.
(225) En alius Lector, et quidem non novus, hucusque nobis ignotus; nisi sit idem ac ille Angelus de
Castroplebis, quem iam saepius vidimus nominatum Procuratorem Provinciae, nunquam vero nuncupatum
Lectorem (Cfr. pp. 343, 363 ubi vocatur Angelus de Plebes, 386, 383, 399 et 481 vol. II, et pp. 35 et 38 huius
vol. III).
(226) Arimini anno sequenti (1318) celebrati.
(227) Putamus hunc esse Dominicum de Castroplebis, qui anno 1295 iam dicebatur Lector novus (Cfr. vol. II
huius ephem., p. 388).
___________________________________________________________

da ANALECTA AUGUSTINIANA, III, pp. 248-250

[Capitulum Provinciale Perusinum] (228)
Anno domini M CCC XVIII, Mense Julii, in octava apostolorum Petri et Pauli, post capitulum Generale de
Arimino, celebratum fuit capitulum provinciale in loco de Perusino, in quo fuit vicarius prioris Generalis frater
Dominicus de Castroplebis, lector, et frater Franciscus de Roma iterum fuit factus prior provincialis et statim
conf√¨rmatus per vicarium. Item diffinitores in dicto capitulo fuerunt fratres Constantinus de Urbeveteri,
Augustinus de fracta de Perusio (229), Petrus de Viterbio (230) et, Jacobus Calixti (231), lectores. Item
Visitatores fuerunt facti fratres Philippus de Plegario et Augustinus Acquependentis (232). Item diffinitum fuit
quod Augustinus de fracta haberet de gratia a provincia illo anno VI florenos. Item diffinitum fuit quod frater
Bernardutius de Urbeveteri subcederet fratri Ioanni de Viterbio (233) in studio de Bononia, et tunc fuit revocatus
frater Ioannes de Viterbio, quia iam compleverat tempus suum. Item diffinitum fuit quod frater Lionnellus de
Perusio esset studens pro provincia in studio de Senis, et frater Bartholinus de Viterbio in studio de Esculo (234),
sed noluit ire. Item tunc frater Gentilis de Roma ivit pro provincia ad studium de Padua et frater Ioannes de
Ferraria ad studium de Ianua (235) per licteram Generalis quilibet. Et frater Ranutius de Viterbio ivit ad studium
de Bononia pro provincia cum lictera Generalis statim terminato capitulo Generali de Arimino et subcessit fratri
Michelutio de Perusio, frater vero Angelus (236) commutavit studium perusinum cum quodam de Aquila pro
studio de Florentia. Item tunc frater Dominicus de Viterbio remansit (237) in studio perusino pro studente
provincie, de qua est Magister Henricus (238), et hoc concessit frater Henricus, tunc prior provincialis et
63

