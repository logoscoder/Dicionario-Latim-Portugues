Priores institutos confinmavit in dictis locis provincie. Et officiales Capituli Generalis futuri cassaverunt, alios
novos eligendo, videlicet, fratrem Iacobum de Viterbio, Magistrum, elegerunt in Diffinitorem Capituli Generalis;
et duos disscretos fecerunt, scilicet, fratrem Petrum de Roma, tunc lectorem Cornetanum, et fratrem Benvenutum
de Civitella, sive de perusio, tunc Vicarium Generalis Prioris in Valle Spoletana (180). Item visitatores novos
elegerunt, alios in Capitulo provinciali factos amovendo et cassando; et fuerunt hii novi facti frater Guido de
Urbeveteri et frater Matheus de Maliano.
_____________________________
(179) Quarta vice fuit ibidem celebrata factis vindemiis anno 1298, sed quid actum in ea fuerit et quaenam
correctiones decretae, ignoratur.
(180) Quibus de causis electiones Definitorum, Visitatorum Provinciae ac Officialium proximi Capituli
Generalis uti nullae fuerunt habitae ex Actis non apparet; sed inter novos electos Officiales Generalis Capituli
Prior Provincialis, qui iuxta Constitutiones Ordinis est unus e tribus Provinciae in Generali Capitulo vocem
habentibus, non numeratur, licet electus fuerit in absentia sui. Quam ob causam? Quia Prior Provincialis reapse
non erat; nam Prior Generalis, ut in fine Capituli ait codicis scriptor, "voluit quod Provincia Romana regeretur et
visitaretur per duos vicarios suos": en cur loco Provincialis electus fuit alius Discretus pro Capitulo Generali.

Capitulum Generale de Neapoli.
In Nomine domini Amen. Anno domini Millesimo CCC in Kalendis Madii. In festo Apostolorum Phylippi et
Iacobi. Celebratum fuit Capitulum Generale in Conventu Neapolitano. Et tunc frater Augustinus, Generalis prior,
renunciavit oneri et honori de triennio biennium faciens (181). Et Diffinitores memorati Capituli et Disscreti
inviti eius renunciationem acceptaverunt. Et postea predicti electores, unanimiter et concorditer, elegerunt
Venerabilem virum Fratrem Francisscum de Monte Rubiano, Lectorem, in Priorem Generalem ordinis nostri. Et
in eodem Capitulo Generali plures Diffinitiones utiles ordinate fuerunt, que requirantur in alio Sexterno
Diffinitionum Capitulum Generalium (182). Item eodem anno M CCC fuit plenissima Indulgentia peccatorum
Romae in Basilicis Apostolorum Petri et Pauli.
________________________________
(181) Quod auctoritate apostolica, vel amplissima facultate usus, quam Capitulum Generale Mediolanense eidem
contulerat (Cfr. huius Capituli definitionem pag. 437), facere potuit. Quaenam fuerint praecipua B. Augustini
Novelli gesta durante biennio sui Generalatus ex Ordinis historia parum constat. Fecit bonas et utiles
Constitutiones, legimus in actis Capituli Generalis Mediolanensis, sed eas ignoramus; eidem tribuitur a Crusenio
consecutio bullae Urbanianae circa exemptionem Ordinis (Monasticum, pag. 31, ed. Vallisoleti anni 1890); sed
bulla illa anterior erat: ad aliquid tandem magnum collecta extraordinaria universo Ordini ab eodem imposita, de
qua ex actis Capitulorum Provinciae Romanae constat, inservire debuit, sed quodnam illud fuerit nescimus.
(182) Contra morem hac vice codicis scriptor non expressit electores Provinciae Romanae, qui huic Capitulo
Generali interfuerunt.

___________________________________________________________

da ANALECTA AUGUSTINIANA, III, pp. 34-40

53

