requirantur in alio Sexterno. Item Diffinimus quod futurum Generale Capitulum in Conventu nostri Ordinis de
Florentia, in die Sancto Pentecostes, usque ad tres annos celebretur.

Capitulum provinciale de Genatiano primum
In eodem anno Mense Octubris, in festo Beati Luce, celebratum fuit Provinciale Capitulum, in loco de
Genatiano. Et fuit ibi Provincialis Prior, frater Horadinus de Narnia. Et fratres omnes compromiserunt in
Venerabilem patrem fratrem Egidium Romanum de omnibus officialibus fiendis in Capitulo predicto. Et tunc
elegit more solito IIIIor Diffinitores, scilicet fratrem Franciscum de Roma, fratrem Nicholaum de Maliano,
fratrem Petrum Palumbum, Cornetanum, et fratrem Benvenutum de Civitella, sive de Perusio. Item Visitatores
Romane provincie fecit fratrem Iacobum de Viterbio, lectorem, et fratrem Agustinum (sic) de Urbeveteri,
predicatorem. Item diffinimus quod sequens Capitulum provinciale, in die Sancto Pentecostes in proximo Mense
Madii in loco nostro de Tuscanella celebretur.

Capitulum provinciale de Tuscanella secundum
In nomine domini Amen. Anno domini M CC Octuagesimo quinto, Mense Madii, in die Sancto Pentecostes,
celebratum fuit provinciale Capitulum in loco de Tuscanella (19). Et Vicarius Venerabilis fratris C[lementis],
Generalis Prioris, fuit ibi frater Egidius Romanus, Baccellarius (20). Et omnes fratres Capituli provincialis
unanimiter fecerunt cornpromissum in eumdem de omnibus offitialibus fiendis et ordinandis in dicto Capitulo.
Qui auctoritate sua et dicti compromissi elegit in provincialem Priorem Romane provincie fratrem Matheum de
felicibus, Romanum. Item IIIIor Diffinitores fecit, videlicet, fratrem Iacobum de Viterbio, fratrem Bernardinum
de Urbeveteri, fratrem Danielem de Roma et fratrem Franciscum de Perusio, lectores. Item Visitatores Romanae
provincie fecit fratrem Jacobum de Orto, lectorem, et fratrem P. de Maliano. Item tunc reversi fuerunt hii IIIIor
lectores novi de parisius, frater Daniel de Roma, frater Iacobus de Orto, frater Franciscus et frater Donatus de
Perusio (21). Item diffinimus quod futurum Capitulum provinciale Mense Madii in die Sancto Pentecostes in
Conventu de Castro plebis celebretur.
___________________________________
(19) Quo anno fuit celebratum primum Capitulum Tuscanellae? Ex hoc Registro non apparet aperte; putamus
tamen illud fuisse celebratum anno 1273, eo scilicet anno quo probabiliter, iuxta superius notata, Parisios missi
fuerunt Fratres Bernardinus de Urbeveteri et Iacobus Columna.
(20) Aegidius Romanus in hoc Registro appellatur prima vice Baccellarius parisiensis quando a Priore Generali
Ordinis, Francisco de Regio, tamquam compromissario Patrum Capituli Provincialis Perusini an. 1279, eligitur
Diffinitor Provinciae Romanae pro Capitulo Generali Paduano anni 1281 (Vid. pag. 280 huius vol.). Eodem
titulo honoratus deinceps assistit omnibus Capitulis sive Generalibus totius Ordinis, sive Provincialibus suae
Romanae Provinciae usque ad hoc Capitulum Tuscanellae anno 1285 mense Maio celebratum. Sustineri igitur
non potest opinio nostratis P. Mattioli, qui Aegidium putat magistrali laurea Parisiis an. 1281 decoratum (Cfr.
Studio Critico sopra Egidio Romano Colonna, Roma, 1896, p. 13). Sequenti Capitulo Provinciali mense Maio
an. 1286 celebratum Aegidius non adest; quia, uti credimus, tempore vacationum anni praecedentis Parisios
reversus fuerat Magisterium recepturus. Sed de hoc alias. Notandum interea Aegidium Romanum maxima jam
tunc potitum esse fiducia sive penes Priores Generales Ordinis, sive penes Provinciae Romanae electores: hi
semel, bis et etiam ter, tribus scilicet continuis capitulis, res Provinciae in libera Aegidii posuerunt potestate.

9

