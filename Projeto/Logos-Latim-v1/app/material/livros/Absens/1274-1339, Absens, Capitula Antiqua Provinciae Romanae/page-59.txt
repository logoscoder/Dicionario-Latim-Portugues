Curie Romane. Item Diffinimus, quod frater Martelluctius de Roma sit studens pro Provincia Romana in Studio
Generali Neapolitano. Item Diffinimus, quod frater Bonaventura de Castroplebis et frater Iohannes Isaie de
Roma sint studentes de gratia in Studio Curie. Item Diffinimus, quod frater Augustinus de Maliano sit studens in
studio provincie Generali (206). Item Diffinimus, quod Conventus peruscinus solvat fratri Angelo de
Solfongnano, presenti anno, V libras Cortonensium de Residuo pecunie, quod predictus conventus eidem
tenetur, cum de hoc in Capitulo Generali Neapoli celebrato extiterit definitum (207). Item Diffinimus, quod de
Commnunitate provincie satisfiat conventibus de Urbeveteri, de Castroplebis, et de Perusio, pro Expensis factis
in victuris pro patre nostro Priore Generali et sotiis eius, videlicet, Conventui Urbevetano in C solidis
Cortonensium, loco de Castroplebis in C solidis dicte monete, et pro Expensis factis tempore Generalatus fratris
Augustini in XX solidis Cortonensium. Et Conventui peruscino in IIII libris Cortonensium. Item Diffinimus
quod Provincialis Prior cogat omnes Priores nostre provincie habere in locis sui prioratus legendam Beati Pauli
primi Heremite (208).
_____________________________
(200) Quamvis Fr. Petrus de Catino Lector non dicatur, putamus eum Lectorem fuisse, eumque ipsum esse qui a
Capitulo Generali Neapolitano primus Lector in Studio Romanae Curiae fuit nominatus (vide pag. 19 huius vol.),
et in cuius locum successit Baccalaureus Parisiensis Fr. Alexander a S. Elpidio ex mandato Generalis (ibid., pag.
20).
(201) Prima vice auditur nunc nomen istius Lectoris; sed ubi studia perfecerit et quando ad officium Lectoris
fuerit promotus, ignoramus; notamus tamen eum Lectorem novum non dici, quod ostendere videtur eum ab
aliquo saltem anno Lectoratus gradum obtinuisse.
(202) In hac collecta non amplius apparent neque Magister Iacobus de Viterbio, neque Baccalaureus Parisiensis
Fr. Iacobus de Orto. Licet Fr. Iacobus de Viterbio fuerit ad Archiepiscopatum Beneventanum promotus die 3
Septembris anni sequentis 1302, forsitan tempore huius capituli iam nota erat voluntas Pontificis eum ad
dignitatem illam promovendi, quamvis Bulla adhuc scripta et signata non esset; et haec esse posset ratio cur in
collecta Provinciae non amplius appareat: notamus tamen in collecta lineae unius litteras omnes esse abrasas
primo in loco, nempe ubi provisio favore Magistri Iacobi Viterbiensis scnibenda erat. Fr. Iacobus de Orto, qui, ut
alibi diximus (cfr. pag. 15, nota 2 huius vol.), ad Magisterium fuit Romae promotus 18 Aprilis 1304, forsitan hoc
anno cursum Baccalaureatus expleverit: notamus item in collecta tertio loco alterius lineae litteras esse abrasas,
in qua putamus provisionem quinque florenorum favore eius fuisse scriptam, sicut in praecedenti capitulo; nam
in fine collectae dicitur summam eius esse 116 florenorum et 7 turonensium et facto computo singulorum
debitorum et expensarum, omnia non efficiunt nisi numerum 111 florenorum et 7 turonensium.
(203) Parentii, nempe, de quo in praecedenti capitulo.
(204) In codice locus vacuus remansit pro nomine conscribendo, quod tamen deinceps scriptum non fuit.
(205) Ultima vice datur in hisce actis catalogus conventuum Provinciae Romanae: hoc anno, habita ratione
duorum conventuum Romanorum, omnes erant numero viginti quinque.
(206) Studium Generale Romanae Provinciae erat Perusinum (vide pag. 482, nota 2, vol. II).
(207) Cfr. definitionem, quae hic recolitur, pag. 18 huius voluminis.
(208) Haec legenda, quam in cantu edidit Fr. Petrus da Roma, ex mandato Capituli Generalis Senensis anni
1295, per totum Ordinem promulgari debuit (cfr. pag. 371, vol. II). Huius legendae nullum exemplar adhuc
vidimus et utinam alicubi reperiri detur!
___________________________________________________________

59

