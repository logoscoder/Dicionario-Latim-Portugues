sed melius errare dicendus ipse Torelli, qui praeter quam verba codicis non exacte citat, supponit fratrem
Angelum nuncupari de Montefalcone, quia filius erat conventus Ordinis illius loci, quod prius debebat
demonstrare; ex historia enim constat religiosos nostri Ordinis non semper a conventu filationis, sed aliquando
etiam a loco nativitatis denominari.
(159) In margine litteris rubris scriptum legitur: "De Congregatione Viterbiensi quarta vice ibidem facta".
(160) Sed neque electiones aliae, quae a scriptore codicis alias scripto tradi solent, notatae hic reperiuntur;
ignoramus proinde quinam fuerint Visitatores et Procuratores Provinciae hoc anno.
(161) Prima vice occurrit nunc in his Actis nomen huius Provinciae, quae serius Provincia Umbriae fuit
nuncupata. Huius Provinciae filius fortasse fuit Frater Ioannes de Tuderto, qui anno 1278 erat Prior Provincialis
Provinciae Romanae (Vide pag. 229) et anno 1291, cum missus fuit ad praedicandam Crucem, Prior Viterbiensis
(pag. 324): in hac hypothesi Provincia haec anterior esset anno 1278 novem saltem annis; certissime tamen
existebat anno 1272, nam hoc anno Iacobus, episcopus Eugubinus, sic aiebat: "Damus et concedimus licentiam
et plenariam potestatem vobis Fratri Mathaeo Provinciali de Valle Spoletana, et Fratri Deodato de dicto
Ordine recipientibus nomine vestro et omnium Fratrum vestrorum Ordinis supradicti (Fratrum Ordinis
S. Augustini) morandi et Deo serviendi in Curia Castri Cantiani Eugubinae Dioecesis" (Torelli, tom. V,
pag. 677).

___________________________________________________________

da ANALECTA AUGUSTINIANA, II, pp. 481-487

Capitulum Provinciale secundum (162) loci de Castroplebis
In Nomine domini Amen. Anno eiusdem Millesimo CC Nonagesimo Nono, Mense Madii, in Apparitione Sancti
Michaelis Archangeli. Celebratum fuit Capitulum Provinciale in loco de Castroplebis. Et fuit ibi Vicarius
Venerabilis patris fratris Augustini, Generalis Prioris, frater Amedeus de Castello, tunc lector peruscinus in
studio Generali Romane provincie. Item electus fuit ibi in provincialem Priorem predicte provincie, unanimiter
et concorditer, frater Franciscus Romanus, tunc Baccellarius, sive secundus lector in studio Curie, in absentia
sui. Item facti fuerunt IIIIor Diffinitores in eodem Capitulo, videlicet: Frater Iohannes Gentilis, Romanus,
Baccellarius parisiensis (163), tunc primus lector in Studio Curie; Frater Iacobus de Castroplebis, lector tunc
Viterbiensis; Frater Francisscus de Urbeveteri et Frater Iohannes de Tuscanella, lectores novi (164). Et tunc
celebrato Capitulo, iverunt statim Parisius frater Iohannes Gentilis et Iohannes, studens provincie. Item facti
fuerunt Visitatores in eodem Capitulo frater Bartholus de Castroplebis, et frater Petrus de Corneto in absentia
sui. Et Procuratores dicte provincie facti fuerunt frater Petrus de Pontetremulo, Viterbiensis, et frater Angelus de
Castroplebis. Hee sunt Diffinitiones facte et Ordinate in predicto Capitulo, per Vicarium Generalis et
Diffinitores. In primis affirmamus diffinitionem illam factam in Capitulo preterito quod quilibet Prior Romane
provincie debeat ad Capitulum provinciale portare omnia debita in summa sui Conventus (165), et mandamus
etiam quod utilitates evidentes, quas ipse fecerit suo tempore, penitus deferre in scriptis, ut sua bonitas et
sufficientia sit provincie fratribus singulis manifesta. Quod si non fecerit volumus eum pene gravioris culpe per
XV dies penitus subiacere. Item, cum dignum sit, quod locus qui portat Ordinis pondus et honus (sic), habeat
honorem, Diffinimus quod locus de Centumcellis habeat priorem semper, sicut cetera loca provincie, cum habeat
honus collectarum et aliarum expensarum ut provincie loca, et fratres predicti loci habeant voces in omni
electione sicut alii fratres provincie (166). Diffinimus et mandamus, quod quilibet prior Romane provincie
dobeat suos subditos, quos habuerit ydoneos et aptos, in Cantu instrui facere, cum Cantorum sit in provincia
inopia multa, et mandamus quod illum fratrem, cui hanc obedientiam iniunxerit, scilicet, quod in Cantu eos
docere debeat, alleviet ab aliis obedientiis, ut sue discretioni videbitur expedire, ita tamen quod ab ista obedientia
48

