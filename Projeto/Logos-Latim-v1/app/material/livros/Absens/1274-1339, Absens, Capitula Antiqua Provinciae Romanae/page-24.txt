De secunda Congregatione facta Viterbii (75) pro Collecta provincie ordinanda
In Nomine Domini Amen. Anno eiusdem Millesimo CC LXXXXII Mense Octubris in festo Apostolorum
Symonis et Iude. Hec est secunda collecta imposita Viterbii in secunda congregatione ibidem ordinata per
Venerabilem virum Fratrem Iohannem Gentilis, Romanum, lectorem et provincialem priorem nostre Romane
provincie, et per Diffinitores preteriti Capituli provincialis de Urbe, scilicet, per fratrem Iuvenalem de Urbeveteri
et fratrem Petrum de Clusio, lectores, et per fratres Gregorium de Maliano, diffinitorem, et Petrum de Corneto,
Romane provincie Procuratores. In primis pro Venerabili Doctore fratre Egidio et priore Generali nostro, pro sua
provisione annuali et expensis factis, XX flor. Pro fratre Iacobo Viterbiensi, Baccellario parisiensi, pro ordinata
provisione sua, VIII flor. Pro provisione fratris Francisci de Monte, studentis provincie parisius, pro Expensis
primi anni, XX flor. auri. Pro omnibus fratribus Baccellariis parisiensibus communiter, II flor. de auro. Pro
advocatis et procuratoribus Romane curie, IIIIor flor. aureos. Pro Scolis Gramaticalibus faciendis hoc anno in
provincia nostra, XIII flor. auri. Pro provisione Indumentorum, et Calciamentorum, et cera, et cartis emendis
provincialis prioris presentis, VII flor. Pro Expensis Visitatorum provincie nostre presentis anni, II flor. Pro
fratre Dominico de Castroplebis, studente, pro anno preterito et futuro, XII flor. Pro Scolis Gramaticalibus de
Castroplebis anno preterito factis, restituantur IIIIor flor. et II turonenses. Pro Scolis Gramaticalibus olim in loco
de Cora factis, restituantur IIIIor flor. et II turonenses. Pro Medicina et Infirmitate provincialis prioris ante
Congregationem istam, II flor. Pro infirmitate provincialis prioris immediate post Congregationem Viterbii, II
flor. Pro Indumentis fratris Petructii de perusio, Conversi provincialis prioris, II flor. Pro fratre Petro de Clusio,
lectore Tuscanensi, pro aliqua provisione librorum IIIIor flor. (76). Pro Expensis infirmitatis fratris Petri de
Corneto, quando vocatus fuit ad dictam Congregationem, I flor. Pro Expensis fratris Gregorii, quando vocatus
venit de Maliano, II turonenses. Pro Expensis infirmitatis fratris Muctii de Viterbio, quando ivit pro Collecta per
provinciam, II turonenses. Pro Expensis fratris Rainaldi de perusio, quando ivit cum fratre P. de Corneto per
provinciam ad predicandam Crucem, II turonenses. Summa omnium debitorum et Expensarum suprascriptarum
est et capit C et VIII flor. Hec est Distributio et divisio Collecte facta et ordinata in Congregatione Viterbiensi
secunda per conventus et loca Nostre Romane provincie, in festo Apostolorum Symonis et Iude.
Conventus Romanus
Conventus Viterbiensis
Conventus Urbevetanus
Conventus Peruscinus
Quilibet Istorum IIIIor Conventuum de primo gradu solvat ante Capitulum provinciale XI flor. et III
turonenses.
Conventus Cornetanus
Conventus Tuscanensis
Conventus Castriplebis
Locus Balneoregensis
Locus Nepesinus
Locus Montiscimini
Quilibet Istorum VI locorum de secundo gradu solvat ante Capitulum provinciale III florenos auri et
IIIIor turonenses grossos.
Locus sive conventus de Centumcellis solvat hoc anno ante Capitulum provinciale XV florenos et III
turonenses.
24

