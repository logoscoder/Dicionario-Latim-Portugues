non cedatur et nichilhominus (sic) per VIII dies penitentiam graviorum culparum cogatur portare. Item cum
fratres predicatores affectuose Ordinem nostrum diligant, ut multi fratres nostri ex diversis partibus testantur,
ideo volentes eis pro posse grata vicissitudine respondere, diffinimus quatenus dictos fratres predicatores ubique
locorum a nostris fratribus debeant honorari ac in locis nostris sicut fratres nostros recipere et caritative tractare;
et de hoc provincialis tempore sue visitationis inquirat (265). Item cum Frater Raynaldus (266), prior Perusinus,
proposuerit nobis quod aliqui fratres de Perusio fecerunt aliquas expensas indebitas fraude dyabolica decepti,
necnon in dampnum conventus, ideo diffinimus et presenti diffinitione firmamus quatenus restituant dicto
conventui expensas sic indebite factas infra spatium unius mensis sub pena vocis, quam ipso facto incurrant.
Item diffinimus quod nullus prior vadat extra locum suum, nisi ad propinquiorem locum, et hoc raro et cum
magna et evidenti causa, semel forte in mense vel minus, sine licentia provincialis in scriptis. Item approbamus
et confirmamus diffinitionem illam que dicit quod quicumque frater infamaverit aliquos fratres apud seculares
quod pene carceris debeat per tres menses mancipari (267). Item diffinimus quod scole gramaticales superiores
sint ubicumque patri nostro provinciali videbitur expedire. Item diffinimus quod scole logycales sint in loco
nostro de Corneto, de lectore committimus in venerabilem virum Magistrum Iohannem de Roma, de studentibus
committimus provinciali. Item diffinimus quod scole philosophie sint in loco nostro de Urbeveteri et ibidem
ponimus pro lectore fratrem Franciscum de Urbeveteri, lectorem (268), de studentibus mittendis committimus
provinciali. Item diffinimus quod scole gramaticales fiant a principio studii usque ad nativitatem Domini in
Sancta Maria de populo, a nativitate usque ad pascha in loco nostro de Molaria; de studentibus euntibus ad dictas
scolas committimus nostro provinciali. Item diffinimus et ordinamus quod quidquid datur a comunitatibus sive
ab aliis hominibus pro vestimentis fratrum quod illa pecunia, que pro dictis vestimentis datur, non possit expendi
nisi tantum in vestimentis fratrum, preter quam pro collecta si necesse fuerit; prior autem qui contrafecerit et de
pecunia, sive frumento, vel aliis sic pro vestimentis datis vel acquisitis aliquid expenderit, nisi ut dictum [ est],
ipsum ex nunc suspendimus ab officio prioratus; nihilominus quod talis prior de suo tantum reponat quantum
abstulit de pecunia supradicta. Item cum aliqui fratres contra ordinis nostri ordinationes impignoraverint calicem
obaliba (?) loci de Corneto, scilicet frater Jacobus Calyti (Calixti?) (269), Gregorius, Marcus, Iacobus sacerdos
de Urbeveteri, Angelus de Altigeriis et Nicolaus de Orto, ideo diffinimus quod dictum calicem de bonis ipsorum
(270), ut sit in exemplum aliis, ut nullus sit ausus (audeat) aliquid de rebus ecclesiasticis impignorare.
Confirmamus omnes alias diffinitiones factas in superioribus capitulis.
In notitiis citatis haec alia habentur: Item visitatores facti fuerunt fratres Leonardus de Viterbio et Petrus de
Orto, lectores. Item procurator provincie fuit factus frater Angelus de Aquapendente. Item socius provincialis
fuit factus frater Anibaldus de Perusio (271). Item in eodem capitulo quilibet locus de provincia solvit unum
florenum pro adiutorio expensarum pro canonicatione Sancti Nicolai. Item in eodem capitulo multi fratres
speciales fecerunt adiutorium pro dicto negotio, aliqui plus aliqui minus; frater autem Franciscus de Roma,
lector, dedit duos florenos. Item in eodem capitulo fuit factus lector frater Paulus de Sanguineis et fuit positus
Corneti ad legendum. Item in eodem capitulo fuerunt impositi in collecta pro fratre Iacobo Sancti Triphonis
XXXVI floreni. Item in eodem capitulo fuit commissum per diffinitores fratri Iohanni Magistro de Roma quod
ipse corrigere posset fratrem Iacobum Garofolum (272) secundum delicta sua.
________________________________________
(260) Cfr. Cod. Cc 19 Archivi Ordinis fol. 28 vel pag. 56.
(261) Ab anno 1322 usque ad annum 1328 inclusive semper fuit Provincialis et deinde, omissis annis 1329-1330,
semper usque ad an. 1339 eodem munere functus est, ut videbimus; utrum vero deinceps fuerit etiam provincialis
nescimus, quia desunt acta capitulorum huius Romanae provinciae. Fuit etiam definitor capituli Generalis
Montispessulani, ut vidimus (cfr. pag. 318 et 466, nota 3, vol. III huius ephemeriridis). Alias de hoc Iacobo
Sassi, Deo favente, latius agemus.
(262) Andreas de Urbeveteri iam erat lector anno 1322, quo prima vice nominatur in his actis et capitulo illius
anni tamquam definitor interfuit (Vide p. 297, vol. III); ubinam studia perfecerit res est ignota. Anno 1324,
absente Iacobo Sassi ratione Capituli Generalis Montepessulani, Fr. Andream, qui tunc cognominatur Sensii, de
Urbeveteri, reliquit tamquam Vicarium provincialem (vide pag. 321 citati vol. III). Definitor fuit etiam in
capitulis provincialibus an. 1328, 1333 et 1339, ut suo tempore videbimus.

72

