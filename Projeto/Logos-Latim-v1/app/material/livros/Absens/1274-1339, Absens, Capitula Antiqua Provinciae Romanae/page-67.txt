(252) Hic est celebris Iacobus Saxi (Sassi, Sassus vel de Saxis seu de Sassis), de quo alias diximus et de quo
deinceps saepissime in his Actis habebitur sermo.
(253) In citatis notitiis inter Definitores secundo loco ponitur Leonardus de Viterbio et omnes dicuntur lectores:
"Item in dicto capitulo fuerunt diffinitores fratres Iacobus Sassus, Leonardus de Viterbio, Dionisius de
Urbeveteri et Michael de Perusio, lectores". Leonardus de Viterbio erat revera lector? Affirmandum videtur; nam
ex capitulo an. 1318 constat, ut vidimus, illum studentem pro Provincia fuisse in studio generali Mediolanensi.
(254) Magister fuit factus die 30 Novembris anni 1319 (Cfr. p. 55, nota 6).
(255) In notitiis citatis legitur haec circumstantia: "non obstante quod dictus Dionisius de Urbeveteri non steterit
per annum complete parisius", et Fr. Gentilutius dicitur Fr. Gentilis. Notandum insuper definitionem Capituli
Generalis Tarvisini, quae hic citatur, inter definitiones eiusdem Capituli alibi editas non reperiri.

[Capitulum Provinciale Cornetanum]
In nomine Domini, Amen. Anno Domini M CCC XXII de mense magii (sic). In festo assumptionis (in notitiis:
Ascensionis) celebratum est capitulum provinciale in loco de Corneto, ubi fuit vicarius generali frater Jacob de
Viterbio. In quo capitulo factus fuit Provincialis frater Jacobus Sassi (256) de Roma [prima vice per
compromissum factum in fratrem Iohannem Magistrum de Roma]. Et statim fuit confirmatus per Vicarium
supradictum auctoritate generalis. Diffinitores ibidem fuerunt frater Gentilis de Roma, Johannes de Viterbio,
Nicolaus de Perusio et Andreas de Urbeveteri (in notitiis dicuntur lectores). In quo capitulo facte sunt subscripte
diffinitiones. In primis confirmamus et approbamus diffinitionem factam in precedenti capitulo, videlicet, quod
nullus prior Romane provincie teneat quaternum conventus, nec utatur officio procurationis suppena (sic) offitii,
quam ipso facto incurrat, et eadem diffinitione volumus quod omni sexta feria in capitulo recomendentur
benefactores nominando personas et quid et quantum dederunt manifestando. Item confirmamus diffinitionem
que dicit quod omnes priores tempore capituli debita et introitus et utilitates debeant annuatim assignare, quod
quicumque contrafecerit, voce careat et ineligibilis sit per triennium. Item quod quicumque diffamaverit aliquem,
sicut in precedenti capitulo fuit diffinitum, per VI menses pene carceris mancipetur. Item diffinimus quod
quilibet prior nostre provincie teneatur infra annum ad minus unum novitium recipere. Quod si quis neglexerit
facere permaneat ineligibilis anno sequenti. Item diffinimus quod studentes qui ibunt ad studium provincie
recipiant provisionem indumentorum a locis propriis. Item diffinimus quod priores non discurrant per terram
cotidie (sic) nisi sit casus evidens et utilis pro conventu ita quod fratres bene advertant commodum quod e
huiusmodi frequentatione ad terram consequitur conventus predictus, nec etiam alii fratres discurrant per terram
nisi simili modo, alias nec ipse prior nec ipsi fratres ultra ter in ebdomada terram ingrediantur (257) et tunc
contrahant modicam horam. Ita quod si vadat ante prandium non vadat post prandium et revertatur ad primam
mensam prandii. Et si post refectionem, id est, post nonam in estate revertatur, ita quod intersit vesperis, et de
hoc inquirat diligenter provincialis et studiose et puniat secundum excessa (sic). Item diffinimus quod priores
non vendant aliquid sine requisitione capituli de fructibus pertinentibus ad conventum unde est prior suppena
vocis. Et talis venditio a conventu non permittatur nec teneat aliquid, sed cogatur prior de suo satisfacere. Item
diffinimus quod nullus prior contraat debitum in loco suo ultra valorem XXX solidorum sine licentia
provincialis, quod si contrafecerit ipso facto sit ab offitio prioratus absolutus. Mandamus insuper provinciali ut
in colibet (sic) loco audeat (sic) rationem, mandantes singulis prioribus suppena supradicta quod eidem
provinciali tota (sic) rationem integre debeant resignare. Item diffinimus quod nullus frater vadat ad aliquod
monasterium sine provincialis licentia [in] scriptis, quicumque contrafecerit pene carceris est mancipetur per VI
menses. Item diffinimus quod nullus frater intromittat se de arte medicine nec presumat legere in jure. Si quis
autem contrafecerit ammoneatur per provincialem de loco ubi legit et consilia medicine dedit et subiaceat pene
gravioris culpe per mensem et voce careat. Item diffinimus quod nullus frater audeat equitare sine licentia
provincialis in scriptis. Si quis contrafecerit voce ca[reat]. Item diffinimus quod quicumque frater habet
licentiam alicuius gratie vel exceptionis, quod teneatur eam hostendere (sic) priori suo antequam ea utatur. Si
quis autem contrafecerit sit ipso facto tali gratia privatus et per XV dies pene subiaceat gravioris [culpe]. Item
cassamus omnes licentias datas per vicarium capituli precedentis et per provincialem ab illo capitulo citra. Item
diffinimus quod quilibet prior habeat istas diffinitionem (sic) in suo conventu suppena VIIII dierum graviorum
culparum. Item cum audiverimus quedam perpetirita [perpetrari] in loco de aquapendenti per fratrem Petrum
67

