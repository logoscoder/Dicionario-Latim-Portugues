(354) Putamus esse Fr. Iacobus de Signia, qui an. 1320 locatus fuit in studio Fesulano et ab eodem amotus an.
1322 (cfr. p. 250, et 298 vol. III).
(355) Parisios tamquam studens missus fuit ex definitione capituli Provincialis an. 1334 (cfr. pag. 137, cum
respectiva nota huius vol.). De duobus definitoribus praecedentibus nihil aliud scimus.
(356) Quamvis ita incipiat haec est definitio, quae primo loco legitur in hoc capitulo.
(357) Ex hac definitione nota antiquissimam esse in Ordine consuetudinem recipiendi oblatos, eos nempe qui
religioni se donant mediante contractu, quin votis se adstringant.
(358) Ut statim videbimus non solum locus, sed etiam tempus celebrationis sequentis capituli fuit mutatum.

[Capitulum Provinciale Romanum an. 1339] (359)
In nomine Domini Amen. Anno Domini M CCC XXX VIIII, in festo beati Marchi celebratum est provinciale
capitulum Romane provincie ordinis fratrum heremitarum sancti Augustini Rome in loco nostro sancti Triphonis
(360), in quo vicarius generalis fuit magister Iohannes de Roma. Et diffinitores ibidem fuerunt frater Andreas
Sensi de Urbeveteri (361), frater Guido de Centumcellis (362), frater Angelus de Roma (363), lector studii
Perusini, et frater Stephanus de Viterbio. Et in eodem capitulo electus est prior provincialis frater Iacobus Sassi
de Roma per scrutinium nemine discordante. In primis, diffinimus et ordinamus, cum quidam priores locorum
nostre provincie obmisso ordine caritatis hospites tam provincie quam extra provinciam male recipere non
formidant, unde murmurationes et scandala plurima eveniant etiam ad seculares, volentes ad caritatem reducere
dictos priores et fratres nimium oportune precipimus et mandamus strictius, ut possumus et valemus, ut quilibet
prior teneatur sub pena VIII dierum in pane et aqua super nudam tabulam manducando, ut hospites caritative
recipiat ad ignem, ad cibum et ad lectum ac societatem et lumen ac alia commoda, ut exigebunt, et precipue
fratres aliarum provinciarum. In isto capitulo non sunt facte aliae diffinitiones nisi quod sunt confirmate
diffinitiones facte in aliis capitulis (364).
__________________________
(359) Cfr. fol. 36 vel fol. 72 cod. Cc. 19 Archivii Ordinis.
(360) Plura Capitula Provincialia Romae celebrata fuisse vidimus, sed omnia in S. Maria de Populo: hoc est
primum quod celebratum apparet in loco S. Triphonis, qui deinceps vocatus fuit conventus S. Augustini.
(361) Cfr. quae de eo habentur p. 33, nota 4 huius vol.
(362) Recolamus quae de hoc fratre in his actis constant. Anno 1290 in Capitulo Centumcellarum locatus fuit
tanquam studens in studio Coloniensi ad expensas conventus Cornetani et locorum Centumcellarum, sed anno
1294 reperiebatur in studio Neapolitano (cfr. pp. 301 et 365 vol. II); anno 1295 electus fuit Definitor, et dicitur
lector Cornetanus novus ac eodem definitoris munere fungebatur an. 1297, quo etiam tamquam lector locatus fuit
in conventu Tuscanellae (ib., pp. 385, 394 et 396); anno 1299 electus fuerat discretus Capituli Generalis Neapoli
anno sequenti celebrandi, sed annullatis omnibus electionibus Capituli Provincialis, in quo electus fuerat, alius
deinceps loco eius electus fuit (ib. pp. 485 et 486), ipse tamen Capitulo Generali etiam interfuit et ab eodem
nominatus fuit lector secundus conventus Baruli (cfr. vol. III, pp. 19 et 36); tandem annis 1315 et 1320 fuit
Definitor provincialis (ib. pp. 179 et 249).
(363) Iste est Frater Angelus Sassi de Roma, qui Parisios tamquam studens mittendus erat ex definitione capituli
anni 1334 et cui tribus annis sequentibus (1335-1337) Fr. Iacobus Sassi, Provincialis, misit provisionem annuam
decem et octo florenorum a Provincia statutam (cfr. p. 137 et notam 5 huius vol. IV).

94

