(183) Cfr. Cod. fol. 19 vel pag. 38.
(184) Vide definitionem Capituli Generalis Neapolitani pag. 19 huius vol.
(185) Promotus in Capitulo Generali Neapolitano: vide pag. 16 huius vol.
(186) Huic Capitulo interfuerat tanquam Discretus Provinciae Romanae: vide pag. 486 vol. II huius ephemeridis.
(187) Cfr. quae de eo diximus pag. 481, nota 3, vol. II huius ephemeridis. Hoc anno erat Baccalaureus
parisiensis, Parisiis actu degens et munus exercens; aliter enim nihil reciperet a Provincia, nec in huius collecta
appareret, sicut hac ratione non apparuit in collecta Capituli praecedentis anni 1299, in qua legitur: "Frater
Iohannes Gentilis de Roma, Baccellarius Parisiensis, debet recipere duos florenos, quos habere debebat a
provincia, super quo testimonium et licteras provincialis ostendit", sed nulla assignatur annua provisio eius
favore ratione Baccalaureatus parisiensis (vide pag. 484, vol. II huius ephem.). In capitulo sequenti anno 1301
Fr. Ioanni Gentilis assignantur, non quinque sicut nunc, sed sex floreni, ut videbimus; et alii Baccalaurei
habuerant octo (vide ex. gr. de Iacobo Ortano, cui etiam nunc tantum quinque floreni assignantur, pagg. 365 et
368, vol. II huius ephem.): forsitan in capitulo huius anni 1300, cuius definitiones desiderantur, ut etiam
videbimus, vel in capitulo anni 1298, cuius pariter definitiones et acta non habemus, ut alias vidimus (cfr. pag.
439, vol. II), aliqua definitio hac de re facta est. Fr. Ioannes Gentilis, anno 1299, iam Baccalaureus parisiensis,
erat primus lector in Studio Curiae, et statim post capitulum eiusdem anni, celebratum mense Maio, Parisios
profectus est (vide pag. 481 eiusdem vol. II). Utrum ad Magisterium pervenerit, ignoramus; nam de eo alias
notitias non habemus. Anno 1303 factus fuit episcopus Vestarum quidam Fr. Ioannes, nostri Ordinis, cuius
cognomen et patria reticetur (vide LANTERI, Eremi Sacrae Angustinianae, part. I, pag. 186) et cuius
immediatus successor ponitur ad annum 1344: erit forsitan iste Ioannes noster Ioannes Gentilis? Videant eruditi.
(188) Quamvis expresse in collecta non dicatur, hic est studens parisiensis ab hoc capitulo, ni fallimur, Parisiis
locatus, nam in hac collecta sermo est de principio provisionis favore eius et in praecedenti capitulo de eo non
agitur. Hic Ioannes Parentii successit in Studio Parisiensi alii Ioanni, pariter Romano, qui dicebatur Cacantius, et
Parisios missus fuerat anno praecedenti 1299 (vide pag. 483, vol. II); nam de unico studente Provinciae sermo
est in hac collecta. Ioannes Cacantius duobus annis Parisiis studere debebat (vide loc. cit.); quid factum fuerit, ut
nonnisi per annum ibi manserit, nescimus.
(189) Hinc et ex sequentibus nota plures, licet non electores, Neapolim ivisse Capituli Genenalis causa nempe
ratione publicanum disputationum, praedicationis et examinum ad Lectoratum; ex quo enim hic mos fuit ab
Aegidio Romano introductus et, anno 1295 in Capitulo Generali Senensi deductus in praxim, per plura saecula in
Ordine floruit.
(190) Prima vice occurrit in actis horum Capituborum nomen huius fratris, qui abs dubio praedicator enat.
(191) Etiam hunc fratrem inter praedicatores credimus numenandum, sed eius nomen nobis ignotum non est;
nam eum vidimus anno 1284 ab Aegidio Romano Definitorem Provinciae nominatum (vide pag. 247, vol. II) et
anno 1295 electum vicarium conventus Montisflasconis et Procuratorem ad lites in Curia civili Viterbiensi (vide
pag. 387 eiusd. vol.).
(192) Nominato in Capitulo Generali Neapolitano (cfr. pag. 16 huius vol.).
(193) Hic Philippus praedicator ex antiquis Provinciae erat (cfr. pag. 395, vol. II). Fr. Ioannem de S. Marco, qui
etiam Capitulo Mediolanensi adfuit (vide pagg. 483 et 484, vol. II), inter praedicatores computamus. Anno 1295
tanquam Discretus conventus perusini Capitulo Provinciae interfuerat, in quo Definitor eiusdem Provinciae fuit
electus (vide pag. 385 eiusdem vol.) et anno sequenti in electione Provincialis fuit scrutator (ib., pag. 390).
(194) Hic anno 1294 Prior erat S. Mariae de Populo et electus fuit Provinciae Definitor (vide pag. 363, vol. II; uti
praedicatorem eum habemus).

56

