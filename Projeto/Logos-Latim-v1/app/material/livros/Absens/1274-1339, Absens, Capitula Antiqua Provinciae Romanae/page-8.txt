ante annum 1274 Provincia Romana in Capitulo Tuscanellae celebrato jam decreverat (et in Capitulo Generali
Paduano fuit confirmatum), ut provisio annualis tam expensarum quinque annorum, quam librorum unius
studentis parisiensis dividerentur inter duos, scilicet, inter Bernardinum de Urbeveteri et Iacobum de Columna:
quis igitur erat studens parisiensis pro Provincia Romana, cuius loco hi alii duo successerunt? Suspicamur illum
fuisse Fr. Leonardum de Viterbio, qui anno 1275 dicitur lector novus et factus fuit Definitor Provincialis et
Definitor Generalis pro Capitulo Generali proximo, atque tamquam lector locatus in conventu Molariae: hac in
hypothesi ipse Parisiis moratus fuerat a quinque saltem annis antequam illi succederent fratres Bernardinus de
Urbeveteri et Iacobus de Roma, id est ab anno circiter 1268.
(17) Igitur Fr. Bernardinus, qui ante 1274 Parisios missus fuerat et nonnisi anno 1281 in Italiam rediit, septem
annis Parisiis commoratus est.

Capitulum provinciale celebratum in loco Corano
In nomine domini Amen. Anno domini Millesimo CC LXXXIII. Mense Madii, in die Sancto Pentecostes,
celebratum fuit Provinciale Capitulum Core. Et fuit ibi Vicarius fratris F[rancisci], Generalis prioris, frater
Iuvenalis, lector, de Narnia (18). Et fratres dicte provincie Romane compromiserunt in Venerabilem virum
fratrem Egidium Romanum, Baccellarium parisiensem, unanimiter et concorditer de futuro eligendo priore
privinciali et Diffinitoribus et Visitatoribus, et de omnibus aliis fiendis in dicto Capitulo. Qui frater Egidius
auctoritate dicti compromisi elegit fratrem Iacobum de Roma, lectorem novum, in Provincialem Priorem
Romane provincie. Et in Diffinitores elegit fratrem Iacobum de Viterbio, lectorem novum, fratrem Matheum de
Roma, fratrem Matheum de Maliano et fratrem Petrum de Massaria Urbevetanum. Visitatores elegit Religiosos
viros fratrem Paulum de Perusio et fratrem Franciscum de Roma. Diffinitor pro Generali Capitulo futuro fuit
factus frater Nicolaus de Maliano, et Discreti duo fuerunt facti pro eodem Capitulo Generali scilicet, frater
Egidius Romanus, Baccellarius, et Prior provincialis. Item diffinimus quod sequens Capitulum provinciale in
loco nostro de Genatiano ab isto festo Sancti Luce usque ad aliud predictum festum Sancti Luce futurum Mense
Octubris post Generale Capitulum celebretur.
______________________________________
(18) Hic est ille qui anno 1285 Parisiis emit tamquam Vicarius Prioris Generalis Ordinis, Clementis ab Auximo,
locum appellatum in Cardineto: domum acquisivit in emphyteusim ab abbate et canonicis S. Victoris, quamdam
partem terrae a Capitulo Parisiensi, pariter in emphyteusim, et jus emphyteutium in aliam partem terrae emit a
quadam vidua, Agnete nuncupata, quae fuerat cujusdam Auberti uxor, dominium directum agnoscens abbatis, et
canonicorum S. Victoris (Vid. Empoli, Honorii IV const. I, II et III, pp. 154-160). Igitur nostrates hoc tempore e
loco extra muros ante portam de Montmartre (Mons Martyrum), a Ioanne Eugubino pro Ordine anno 1259
empto (Vid. p. 238 huius voluminis), ad hunc locum transierunt, ubi tamen paucos annos remanserunt. Per id
temporis, ni fallimur, Egidius Romanus Parisios jam redierat ad Magisterium recipiendum.

Capitulum Generale de Urbeveteri quando erat ibi Curia
In nomine domini Amen. Anno domini M CC LXXX IIII Mense Madii. In die Sancto Pentecostes, celebratum
fuit Generale Capitulum in Urbeveteri, tunc Romana Curia ibi Residente. Et electus fuit unanimiter et
concorditer in Generalem Priorem Ordinis nostri frater Clemens de Auximo, venerabilis pater. Item fuerunt ibi
pro nostra Romana provincia frater Nicola (sic) de Maliano, Diffinitor, frater Egidius Romanus, Baccellarius
parisiensis, et frater Iacobus, provincialis prior, duo Discreti ad eligendum. Item in eodem Capitulo Generali
factus fuit provincialis novus frater Horadinus de Narnia, lector. Et multe diffinitiones facte et ordinate fuerunt;
8

