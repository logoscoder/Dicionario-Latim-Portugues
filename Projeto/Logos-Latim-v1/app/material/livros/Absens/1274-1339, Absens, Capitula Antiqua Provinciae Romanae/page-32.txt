Locus de Tegulario
Quilibet Istorum VII locorum de secundo gradu solvat hoc anno V flor. et dimidium et V turonenses
gross.
Locus Verulanus
Locus Coranus
Locus Genatianus
Locus Molariensis
Locus Tiburtinus
Locus de Stricto
Locus de Maliano
Locus de Orto
Locus de Balneoregio
Locus de Aquapendente
Locus de Cerqueto niviter incorporatus provincie
Quilibet Istorum XI locorum de tertio gradu solvat hoc anno IIII flor. et dimid. et III turonenses gross.
Excepto loco de Cerqueto, novo, qui non solvat II turonenses isto anno, quia modo incorporatus est et
unitus cum locis provincie.
Summa huius divisionis et partitionis Collecte, facte per Vicarium et Diffinitores est et capit Centum Septuaginta
et I florenos de auro. Et in XXII locis provincie prelibate est ordinata et imposita. Que loca hic superius scripta
sunt per tres Gradus. Item diffinimus et mandamus, et volumus, quod futurum Provinciale Capitulum provincie
Romane, in festo Sancti Barnabe Apostoli, post Capitulum Generale, in loco de Monteflascone cebebretur.
_______________________
(90) Torelli ad hunc annum 1294 (tom. V, p. 161) eum dicit lectorem in Studio Generali Romano; sed Curia, ut
infra videbimus, tunc erat Perusii, et in Collecta dicitur Fr. Robertus lector perusinus in Curia.
(91) Dubium movet Torelli (ibid.) an hic Iacobus de Roma sit idem ac ille qui anno 1283 fuit ab Aegidio
Romano tanquam electorum compromissario electus Provinciae Romanae Provincialis (vid. pag. 247 huius vol.),
vel agatur de Fr. Ioanne Sassi, de quo serius se loquuturum promittit, atque existimat agi de primo. Nobis ratio
dubitandi non adest; agitur certe de Iacobo Columna, Romano, lectore, qui a. 1278 electus fuit Provinciae
Definitor (p. 229), est unus e tribus lectoribus novis pro quibus anno 1281 imposita fuit maxima collecta (p. 246)
et de quo sermo est in una ex definitionibus Capituli Generalis Paduani (p. 250), qui Generali Capitulo
Urbevetano tanquam Discretus Provinciae anno 1284 interfuit (p. 247), qui anno 1288 erat Prior S. Triphonis de
Urbe et iterum electus fuit Provinciae Definitor, qui anno 1291 electus fuit Discretus pro futuro Capitulo
Generali Romano et duorum locorum de Urbe Prior (p. 323) et Capitulo revera interfuit (p. 339), quique anno
1293 electus fuit Provinciae Visitator. Neque alius Iacobus de Roma praeter hunc hisce annis in Actis
Capitulorum apparet. Iacobus autem Saxi, ut suo tempore videbimus, nonnisi anno 1314 fuit Parisios missus
tamquam studens pro Romana Provincia (V. Codicis, p. 45), et forsitan hoc anno 1295 adhuc ordinem nostrum
ingressus non fuerat. Prima vice, ut etiam videbimus, Provincialis Romanae Provinciae electus apparet anno
32

