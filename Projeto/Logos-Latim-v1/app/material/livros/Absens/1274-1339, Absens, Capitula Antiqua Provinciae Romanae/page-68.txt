modellum lectorem de Viterbio, que cedunt ad confusionem et scandalum, si ita est, nostre religionis, unde
mandamus religionis viris Francisco de Urbeveteri et Dyonisio eiusdem terre, lectoribus, quod de predictis in
aquapendenti diligenter inquirant et illud quod in dicta inquisitione invenerint quem citius priori provinciali
destinent. Visitatores facti fuerunt fratres Ranutius et Leonardus de Viterbio, lectores. Sequens capitulum
provinciale celebrabitur in loco de Maliano in kalendis madii.
In notitiis toties citatis circa hoc capitulum haec alia habentur: Item fuit concessum quod frater Nicolaus de
Perusio, lector, haberet illo anno de bonis defunctorum V florenos. Item in dicto capitulo fuit revocatus de studio
Esculano frater Jacobus de Singnia et ordinatus ibi frater Augustinus de Viterbio. Item in studio de Ianua fuit
positus frater Paulus de Orto. Item fuit revocatus de studio de Bononia frater Lucarellus de Corçiano et in eodem
studio fuit positus pro provincia frater Iohannes de Sancto Angelo de Roma, sed Generalis non acceptavit. Item
fuit revocatus de studio Senensi frater Angelutius Marini et ibi fuit positus frater Paulutius Loctii de Roma".
__________________________
(256) Anno 1314 Parisios missus fuerat et anno 1321, ut supra vidimus, cum esset Lector Perusinus, electus fuit
Definitor. Quando fuit ad Lectoratum promotus? Probabiliter anno 1319, si nempe quinquennio integro Parisiis
in studio permansit.
(257) Exinde colligas conventus Provinciae Romanae hoc tempore fere omnes (et de conventibus aliarum
Provinciarum Ordinis idem dici potest) extra civitates et oppida fuisse sitos.

___________________________________________________________

da ANALECTA AUGUSTINIANA, III, pp. 317-321

[Capitulum Provinciale de Maliano]
In nomine Domini Amen. Anno Domini M CCC XXIII. Celebratum est capitulum provinciale in loco de
Maleano prima die mensis madii. In quo capitulo vicarius fuit magister Iohannes de Roma. In quo capitulo
electus est [in notitiis: iterum] provincialis per scrutinium concorditer frater Iacobus Sassi, et per eumdem
vicarium statim confirmatus fuit auctoritate generalis. Diffìnitores in eodem capitulo fuerunt fratres Iacob de
Viterbio, Andreas de Perusio, Andreas de Roma et Iacobus de Tibure (258), ubi facte sunt subscripte
diffinitiones. In primis diffinimus quod nullus frater audeat aliqua arma portare. Si quis autem contrafecerit pene
carceris mancipetur per tres menses. Nichilominus provinciali precipimus quod de hoc per totam provinciam
diligenter inquirat et puniat secundum superius est expressum. Item cum ad aures nostras pervenerit quod
quidam fratres vestre provincie, sue salutis immemores, presumunt camiseas lineas, diplodes (sic) ac etiam
capputia de guarnello portare, Diffinimus et ordinamus quod quicumque aliquod istorum portaverit, provincialis
accipiat et in publico comburi faciat, et portantem vel portantes pene gravioris culpe per mensem faciat
subiacere. Item diffinimus quod nullus frater de loco ad locum sine licteris testimonialibus vadat. Si quis autem
contrafecerit precipimus priori loci, ad quem adcesserit, quod illum vel illos tamquam apostata (sic) vel apostatas
recipiat, et si quis prior istum tenorem contempserit, praecipimus provinciali quod illum pene (sic) gravioris
culpe per mensem portare compellat. Item diffinimus quod bona spiritualia omnium locorum provincie sint
communia omnibus benefactoribus omnium locorum Romane provincie. Item diffinimus quod frater Andreas de
Perusio pro lectura biblie recipiat a provincia XXX florenos, de quibus hoc anno recipiat VIII. Item diffinimus
quod nullus prior aliquam possessionem audeat vendere, donare, vel alienare, vel commutationem aliquam
facere, vel aliqua occasione pro minori pretio quam valeat dare, sine licentia provincialis in scriptis. Si quis
contrafecerit ipso facto sit absobutus ab officio prioratus. Nichilominus teneatur ad restitutionem dictorum
bonorum. Et si predicta bona satisfacere non posset ipsum adiudicamus carceri per VI menses. Item diffinimus
68

