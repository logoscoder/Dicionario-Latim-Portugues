____________________________________
(338) Ex Cod. Cc 19 Archivi Ordinis, fol. 33 vel pag. 66.
(339) Anno 1322 in studio Bononiensi locatus fuerat, "sed Generalis non acceptavit" (cfr. p. 298, vol. III); anno
1324 in Capitulo Generali decretum fuerat ut post triennium Iacobi de Sancto Triphone haberet provisionem
Parisiensem duobus annis (ib., pag. 472), sed Parisios missus fuit anno 1327 ibique per triennium mansit una
cum Fratre Bartholomaeo de Urbeveteri (cfr. pag. 37 huius vol.). Hoc anno 1335 apparet in Capitulo Provinciali
tamquam Vicarius Prioris Generalis; ast nescimus ubinam fuerit antea, post studia Parisiis absoluta.
(340) Socius fuit Fr. Ioannis de Sancto Angelo in studio Parisiensi, ut vidimus. Anno 1324 in Capitulo Generali
per errorem vocatur Bernardus (vid. pag. 472, vol. III).
(341) Hic est Fr. Franciscus de Parione, qui Parisios missus fuerat anno 1330 (cfr. quae de eo dicuntur pag. 92,
nota 2 huius vol.).
(342) Lector factus fuerat an. 1326 in Capitulo Provinciali Urbevetano (cfr. pag. 35 huius vol.).
(343) Putamus hunc lectorem filium non fuisse Provinciae Romanae, sed ad Provinciam Senarum pertinuisse.

[Capitulum a. 1336 celebratum in Castroplebis]
In nomine Domini amen. Anno Domini M CCC XXXVI mensis aprilis die VIIII celebratum est provinciale
capitulum Romane provincie ordinis heremitarum sancti Augustini in loco nostro de Castroplebis, in quo facte
sunt subscripte diffinitiones, ubi vicarius patris nostri generalis fuit magister Iohannes de Roma et diffinitores
ibidem fuerunt fratres Andreas de Roma, Matheus de Urbeveteri, Petrus de Sancto Blasio, de Viterbio, Nicolaus
de Castroplebis (344). In isto capitulo electus est prior provincialis Fr. Iacobus Sassi de Roma per scrutinium
nemine discordante. In primis diffinimus et ordinamus quod quilibet prior nostre provincie teneatur et cogatur
dare fratribus sui loci ad minus pro quolibet I florenum pro indumento; quod si non fecerit teneatur solvere de
suo et nichilominus penitentietur secundum discretionem patris nostri provincialis. Item, diffinimus et ordinamus
quod nulli fratri pro infirmitate aliquid satisfiat, nisi singillatim et particulariter de consilio medicorum et de
licentia sui prioris et de sua licentia expendiderit (sic); et priores qui non subvenerint de expensis pro infirmis
priventur provisione annuali. Volumus tamen quod diffinitio illa de decima omnium introituum tenenda pro
infirmis inviolabiliter observetur. Item, diffinimus, quod nullus vadat solus et sine litteris testimonialibus; qui
autem contrafecerit pro apostata puniatur. Item, diffinimus quod provincialis debeat audire omnes rationes
locorum et videre omnia cartularia et eodem modo debeat per sententiam excommunicationis cogere fratres ad
dandum in scriptis omnia bona eis ad usum concessa, et ponantur in registris omnia bona locorum. Item,
diffinimus quod procurator et sacrista illo die quo aliquid recipiunt scribant in quaterno; contrarium facientes
pena furti puniantur. Item, diffinimus quod nullus prior audeat scribere in qnaterno procuratoris vel sacriste
manu propria. Volumus tamen quod ista diffinitio non se extendat ad illa loca in quibus non est aliquis qui sciat
scribere nisi prior. Item, paupertati et inopie locorum compatientes, diffinimus et ordinamus, quod nullus leclor
vel predicator conventualis possit petere aliquo loco pro vestimento vel provisione ultra duos florenos nisi sit
lector in studio provincie, nec duos florenos petere possit aliquis lector vel predicator nisi de consensu et
voluntate omnium fratrum existentium in loco; provisionem autem septimanariam volumus quod nullus lector
vel predicator habeat nisi lectores in studio generali. Item, diffinimus et ordinamus quod quilibet prior nostre
provincie teneatur recipere duos novitios usque ad provinciale capitulum; si quis contrafecerit volumus quod
penitentietur secundum discretionem patris nostri provincialis. Item, diffinimus quod nullus frater portet manicas
scissas, diploidem, camisiam lineam, calsarectos vel ocreas, nisi desuper ligatas, sub pena in aliis diffinitionibus
taxata. Item, diffinimus quod nullus frater quantumcumque infirmus vadat ad iacendum extra domum, et
quicumque prior vel alius officialis daret sibi licentiam ipso facto sit ab ipso officio absolutus, et talis frater
vadens pro apostata habeatur. Item, diffinimus quod nulla mulier serviat alicui fratri infirmo infra domum, possit
tamen ire ad videndum et hoc in ultima necessitate et periculo mortis; et quicumque frater introduxerit aliquam
mulierem incurrat penam gravioris culpe per mensem. Item, diffinimns quod nullus prior nostre provincie audeat
contrahere debitum nisi pro fabrica ecclesie vel loci et de licentia provincialis; contrafacientes autem teneantur
90

