____________________________
(308) Vide quae de eo habentur pag. 470, nota 7, vol. III, huius ephem. et in locis ibi citatis. An. 1327 electus
etiam fuit definitor provinciae. (Cfr. pag. 36, huius vol.).
(309) Cfr. pag. 32 (nota 6) et 40 (nota 1) huius vol.
(310) Anno 1320 locatus fuit in Studio Perusino et anno 1323, iam lector, electus fuit provinciae definitor (cfr.
pagg. 250 et 317, vol. III, huius ephemeridis).
(311) Anno 1318 locatus fuit in Studio Senensi (cfr. pag. 248, vol. III, huius ephem., ubi per errorem
typographicum vocatus fuit Lionellus, cum dici debuit Simonellus, ut est in codice), atque illum esse credimus
qui cognominatur Bernardi et anno 1326, iam lector, vivebat in conventu Perusino, a quo, imo et a tota provincia
Romana, una cum aliis, fuit expulsus a Capitulo Generali Florentino (1326) usque ad proximum generale
capitulum (Cfr. pag. 14 huius vol.); sed nescimus ubinam fuerit durante illo triennio (1326-1329), quo extra
provinciam manere debuit propter culpam commissam in Magistrum Ioannem de Roma, illum, nempe, qui in
hoc capitulo provinciali, tamquam Vicarius Prioris Generalis una cum aliis electoribus, partem habuit in
electione ipsius Fr. Simonis ad munus definitoris.
(312) In praecedentibus huius capituli Ordo nominatus non apparet; unde verba "Ordinis supradicti" per errorem
scripta sunt, vel per oblivionem codicis scriptor antea Ordinem non nominavit.
(313) Cfr. quae de eo diximus pag. 37, nota 4, huius vol.
(314) Cfr. definitionem, quae hic citatur, pag. 84 huius vol.
In margine inferiori fol. 30v vel pag. 61, huius codicis Cc. 19 Archivi Ordinis, immediate post definitionem
istam, quae agit de bonis fratrum defunctorum, legitur: "Isto anno mortuus est frater Franciscus, lector de Monte
et sepultus prima die Ianuarii", et in eadem pagina reperiuntur quae iam transcripta sunt quoad capitulum an.
1329 et definitiones, quae praecedunt, capituli huius an. 1330, quod celebratum fuit, ut supra vidimus, mense
Iunio: quo igitur anno mortuus est iste Fr. Franciscus? Putamus eum mortuum fuisse in fine anni 1329 et
sepultum die 1 Ianuarii an. 1330; si eum defunctus fuisset anno 1330 et sepultus anno 1331, haec adnotatio
potius in sequenti pagina, in qua sequuntur definitiones capituli a. 1330 et incipiunt definitiones capituli a. 1331,
fuisset, ut nobis videtur, scribenda. Quoad ea quae de isto Fr. Francisco scimus, cfr. quae iam diximus pp. 53
(nota 4) et 176 (nota 1), vol. III, huius ephem., et illis adde sequentia. Quamvis in codice isto desiderentur acta
capitulorum Provinciae Romanae ab an. 1302 ad 1313 inclusive, tamen constat Fr. Franciscum annis 1305 et
1307 electum fuisse Provincialem, et Capitulo Generali an. 1306 interfuisse, non autem Capitulo Generali an.
1308 quia infirmitate detinebatur (cfr. pp. 173-174, vol. III, cum locis ibidem citatis); ab a. 1315 usque ad an.
1320 fuit semper Provincialis, capitulo a. 1315 praefuit et capitulis generalibus Paduano (1315), Ariminensi
(1318) et Tarvisino (1321) interfuit, secundo tamquam definitor et aliis tamquam discretus (cfr. ib., pp. 174-176,
221 (nota 4), 245, (nota 3) et 248-250); anno 1324 fuit vicarius Prioris Generalis vel Praesidens in Capitulo
Provinciali (ib., pag. 318); sequenti an. 1325 "ratione suae infirmitatis et antiquitatis" subsidium a sua provincia
habuit (ib., pag. 319); anno 1326 "pro adiutorio expensarum canonizationis S. Nicolai dedit duos florenos" (cfr.
p. 35, huius voluminis); fuit anno sequenti 1327 denuo provincialis capituli praesidens loco Prioris Generalis
(ib., pag. 36) et anno 1328 in capitulo provinciali, cui interfuerunt Visitatores Prioris Generalis, adhuc fuit, cum
Provinciali Fr. Ioanne Saxi, compromissarius ad eligendum discretos proximi Capituli Generalis et definitores
Capituli Provincialis, quod tunc celebrabatur (ib., pag. 38); tandem an. 1329, ut vidimus mortuus est.
(315) Id est, eodem modo quo dispositum fuit anno 1327 favore fratrum Ioannis de Sancto Angelo et
Bartholomei de Urbeveteri, de quibus ibidem paulo ante fit sermo, qui eorum quilibet Parisiis per tres annos
habere debebat annuam provisionem XVIII florenorum (cfr. pag. 37 huius vol.).
(316) Haec latius explicantur in folio sequenti 38, in quo de eadem re scripta inveniuntur sequentia:

81

