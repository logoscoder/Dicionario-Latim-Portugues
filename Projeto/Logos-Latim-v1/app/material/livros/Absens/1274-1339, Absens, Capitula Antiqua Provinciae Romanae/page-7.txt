Item diffinimus quod futurum Generalissimum sive Generale Capitulum in loco Romane Curie usque ad tres
annos in die Sancto Pentecostes celebretur (14).
_________________________________
(11) Cfr. Cod. Archivi Ordinis Cc 19, fol. 2v.
(12) Provincialis Provinciae Romanae tunc erat frater Ioannes de Tuderto, Lector, in capitulo Generali Perusino
pro secundo anno in munere Provincialis confirmatus (Vide supra pag. 229), qui tamen Generalissimo Capitulo
Paduano non interfuit nec tamquam Definitor, nec tamquam Discretus.
(13) Definitiones istas nunc primum cum aliis in lucem editas videas p. 249 et seq. hujus voluminis.
(14) Inter definitiones ipsius Capituli ultima est haec, diversis tamen verbis expressa, ut suo loco videri potest.

Capitulum provinciale loci Sancti Martini de Campiano
Item eodem anno supradicto, Mense Octubris sequente, in loco Sancti Martini de Campiano, Celebratum fuit
provinciale Capitulum nostre Romane provincie. Et fuit ibi provincialis novus frater Phylippus de Montelupone.
Et frater Egidius Romanus, bacellarius parisiensis. Et frater Leonardus, lector, qui tunc reversi fuerunt de
Capitulo Generali. Et tunc rediit de parisius frater Bernardinus de Urbeveteri, lector novus. Et tunc electi fuerunt
IIIIor Difinitores, scilicet, frater Franciscus de Mercato, Romanus, frater Petrus de Maliano, frater Bernardinus,
lector, de Urbeveteri, et frater Benvenutus de Civitella, sive de perusio. Visitatores predicte provincie facti
fuerunt frater Bernardinus Urbevetanus, lector, et frater Ioannes de Veccosis Romanus (15). Item in eodem
Capitulo provinciali imposita fuit et ordinata Maxima Collecta pro tribus studentibus, sive lectoribus novis,
videlicet, pro fratre Bernardino, fratre Iacobo de Columpna, Romano, et fratre Iacobo de Viterbio, pro quolibet
preditorum provisio integra librorum, sicut preordinatum fuit in Capitulo Generali Paduano; et pro quolibet
expense redditus eorum de parisius, scilicet, X floreni auri pro quolibet (16). Summa florenorum dicte collecte
predictorum lectorum est et capit CC. LXX florenos, sine aliis expensis provincie et studentis parisiensis et
aliorum. Et ob hanc causam dicte pecunie imponende fuit turbatio magna et controversia in predicto Capitulo ad
faciendum diffinitores tantum et pro electione futuri studentis. Diffinimus quod frater Petrus de Roma vadat
parisius pro studente Romane provincie quinque annorum, et succedat in provisione expensarum et librorum
fratri Bernardino et fratri Iacobo de Roma, lectoribus (17). Item diffinimus, quod sequens provinciale Capitulum
in loco Corano nostre provincie a sequente festo primo Pentecostes usque ad aliud Pentecosten secundum Mense
Madii celebretur.
________________________________
(15) Tractu temporis munera Definitoris et Visitatoris facta sunt incompatibilia, quae antiquitus, ut hic apparet,
talia non erant. Tandem munus Visitatorum Provincialium ad finem saeculi XVIII jam in desuetudinem abierat,
et loco Visitatorum Provincialium duo alii Definitores numero Definitorum fuerunt additi, ita ut Definitores
essent sex: nunc sex vel quatuor tantum sunt Provinciarum Definitores, juxta Provinciarum consuetudinem,
sublatis semper Visitatoribus Provincialibus.
(16) Videas hic comprobatum, quod jam notavimus, lectores, scilicet, novos studentes appellari. De his tribus
studentibus mentio fit in una ex definitionibus Capituli Generalis Paduani ejusdem anni 1281. Fr. Bernardinus de
Urbeveteri, primus ex tribus hisce lectoribus novis, hoc eodem anno a Studio Parisiensi reversus et nominatus
Definitor et Visitator Provincialis, Parisios iverat, et idem dicas de Fr. Iacobo de Columna, ante annum 1274, ut
ex citata definitione Capituli Paduani et serie Capitulorum Provinciae Romanae aperte deducitur. Fr. Iacobus de
Columna, studens parisiensis, jam anno 1278 (cf. pag. 229) factus fuerat etiam Definitor Provincialis, absolutis,
ut supponitur, studiis quinque annorum; ex quo deducimus ipsum Parisiis fuisse saltem ab anno 1279. Insuper
7

