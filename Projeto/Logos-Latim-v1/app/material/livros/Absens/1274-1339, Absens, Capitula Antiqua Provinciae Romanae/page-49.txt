tempore congruo impediri non possit. Quod si hoc non fecerit, volumus quod prior provincialis eum cogat per
XV dies penitus ieiunare. Diffinimus et mandamus, quod cum fratres de Tuscanella conquesti sint quod habeant
parvam circam, sive questam, ad acquirendum pro sufficientia indumentorum fratrum, quod fratres Petrus
Palumbus et Iacobus Cerinus debeant de circa Sancti Leonardi de ferraria eis secundum ydoneitatem et
condecentiam de castris aliquibus, prout commode eis videbitur providere, hoc dumtaxat quod locus de
Centumcellis habeat circam, ut sue expedit facultati. Diffinimus et mandamus, quod Scole Gramaticales sint in
loco Sancte Marie de populo, vel si videbitur fratri Francisco de Roma, provinciali electo sint in Sancto
Triphone. Ad quas scolas ibunt fratres Romani, Cornetani, et Malianenses, electi VIII fratres scolares.
Diffinimus et mandamus, quod Scole Gramaticales sint in Urbeveteri. Ad quas scolas ibunt fratres peruscini,
Castriplebani et Urbevetani, electi V fratres scolares. Diffinimus et mandamus, quod Priores locorum in quibus
posite sunt scole Gramaticales debeant magistros invenire ita sollicite et cito, ut studium incipiat in festo beati
luce Evangeliste. Quod si non fecerint volumus eos pene gravioris culpe per memsem subiacere. Diffinimus
quod frater Petrus de Uguictionibus, Romanus, vadat ad studium perusinum pro studente nostre Romane
provincie (167). Diffinimus quod frater Romanellus de Roma vadat ad studium mediolanense pro studente nostre
Romane provincie (168). Diffinimus et Ordinamus quod frater Andreas de Maliano redent ad studium Curie
(169), cum de hoc receperimus a patre nostro Generali speciales licteras. Volumus etiam quod sit conventualis in
loco de Maliano, et inde percipiat vestimentum et alia subsidia sicut ceteri Conventuales. Diffinimus et
mandamus, quod Studentes parisienses pro Romana provincia habeant IIIIor florenos de Collecta loci Verulani
preteriti anni, vel de quibuscumque aliis bonis provinciae, ad supplendam Collectam annualem preteriti anni.
Diffinimus et Volumus quod studentes predicti de provisione librorum habeant isto anno XX florenos de auro
tantum propter gravamen L florenorum, quos oportet necessario isto anno solvere pro communi Collecta Ordinis,
de mandato patris nostri Generalis (170). In futuro autem anno Volumus quod Residuum integre recipiant.
Diffinimus et mandamus, quod frater Johannes de Sancto Marco recipiat a provincia L solidos cortonensium
minutorum pro expensis quas sibi et sotiis fecit in eundo ad Capitulum Generale Mediolani de mandato fratris
B[ernardini], provincialis. Et propter eamdem causam diffinimus quod frater Egidius de Urbeveteri recipiat a
provincia IX turonenses et ex nunc eos privamus omni alia expensa, quam assignarent pro dicta causa.
Diffinimus et mandamus quod Prior loci de Castroplebis omni studio et sollicitudine procuret quod moniales que
de novo venerunt prope locum nostrum de Castroplebis, ibidem intendentes morari, omnino recedant, cum hoc
possit cedere ad magnam Ordinis dehonestatem, et specialiter dicti loci. Item fratres Bartholomeum et
Laurentium de Viterbio revocamus a studio parisiensi et eos locamus Conventuales in loco nostro de Viterbio,
quousque prior provincialis aliud de eis voluerit ordinare. Studentes provincie Romane eorum successores esse
volumus fratrem Iohannem de Roma, qui dicitur Cacantius, secundum quod de ipso gratiose diffinitum fuit per
Capitulum Generale (171), scilicet in duobus annis pro annuali provisione et pro librorum integra provisione. In
tribus vero aliis annis sequentibus in provisione tantum annuali, sine provisione aliqua librorum, fratrem Ninum
de Castroplebis, ne dicta provincia in aliquo gravetur expensis pro libris. Interim vero manere possit dictus frater
Ninus in studio peruscino de gratia speciali. Hec sunt debita assignata per Procuratores provincie et debent poni
in Collecta locorum imponenda. Summa est et capit CC XXXVI florenos et IIIIor turon. De quibus isto anno est
Collecta imposita CXL floren. et IIIIor turon. et dimid. De qua Collecta quilibet Conventus Maioris gradus
Diffinimus et Volumus quod solvat XII florenos et tres turonenses, Locus autem quilibet Mediocris gradus VI
florenos et II solidos cortonensium. Sed locus quilibet minoris gradus IIIIor florenos et I turonensem hoc anno
solvat. De presenti autem Collecta debet Pater noster Generalis recipere pro Ordinis Communitate L florenos,
sicut aliae provincie Ordinis faciunt (172), quos Volumus sibi dari et non alii, nisi alteri persone dandos suo
mandato exprimeret. Frater Iacobus de Viterbio, Magister noster, debet recipere VIII florenos. Frater Alexander
de Viterbio debet recipere, pro sua provisione librorum, VIII florenos. Frater Constantinus de Urbeveteri debet
recipere, pro provisione librorum, VIII florenos. Studentes parisienses provincie nostre, pro sua provisione
annuali, debent recipere XX florenos. Item ipsi iidem studentes, pro provisione librorum, debent recidere XX
florenos. Item prior provincialis, pro sua provisione, debet recipere VII florenos. Item Magistris scolarum
Gramaticalium debent dari XII floreni. Item Frater Iohannes Gentilis de Roma, Baccellarius parisiensis, debet
recipere duos florenos, quos habere debebat a provincia, super quo testimonium et licteras provincialis ostendit.
Item locus Urbevetanus, pro expensis quas fecit in infirmitate sociorum fratris Symonis, olim Generalis, fratrum
Bonaviti (173) et Stephani de Senis, et fratris Placiti de Senis (174), cum esset Vicarius Generalis Prioris in
provincia, II florenos et VIII turonenses debet recipere. Item frater Francisscus, lector, de Roma, et Matheus de
Maliano debent recipere X turonenses, quos expendiderunt (sic) in via de Roma usque Viterbium, vocati a
provinciali pro quibusdam negotiis provincie exercendis (175), de quibus recipiet frater francisscus VIII, cum
esset infirmus, frater M. tres. Item Frater Egidius de Urbeveteri debet recipere IX turonenses de Residuo XX
turonensium, quos expendit in eundo ad Capitulum Generale Mediolani celebratum. Item pro eadem causa frater
Iohannes de Sancto Marco debet recipere X turonenses grossos. Locus Sancte Marie de populo adhuc non solvit
Collectam preteriti anni VII florenorum cum dimidio. Locus de Verulis non solvit collectam preteriti anni, que
49

