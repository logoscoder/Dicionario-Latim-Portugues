Empoli, 171-172; Torelli IV, 410-411; Hh. 2, 14; Potthast 12975; Schier, f. 15v; Colinas
52.
_____________________________________ 70 _______________________________________
1248, 29 Julii: Dilecti filii Prior.
Card. Richardus Eremitis de Tuscia locum competentem in Urbe procurare debet.
Dilectio filio Richardo Sancti Angeli Diacono Cardinali, Campaniae Maritimaeque Rectori, Salutem etc.
Dilecti filii Prior et fratres Eremitarum in Tuscia Ordinis S. Augustini, Nobis humiliter supplicarunt, ut, cum
contigerit eis ut pro utilitate ipsius Ordinis ad Urbem frequenter accedere, nec habeant ibi locum, ubi possint
commode et honeste manere, providere super hoc eis de solita misericordia curaremus. Nos igitur eorum
honestis supplicationibus inclinati discretioni tuae per Apostolica scripta mandamus, quatenus eisdem ibidem pro
nostra et Apostolicae Sedis reverentia de loco competenti absque cuiusquam praeiudicio providere procures,
sicut eis et ipsorum Ordine videris expedire. Datum Lugduni IV Kal. Augusti Pont. nostri anno sexto.

Torelli, IV, 411; AA 9 (1921) 72; Colinas, 53.
_____________________________________ 71 _______________________________________
1248, 30 Julii: Pio vestro collegio.
Fratres Eremitae divinum officium, excepto psalterio, secundum morem Ecclesiae Romanae recitare debent et si
cum aliis (Ordinis diversi) officium recitaverint minime proprium dicere tenentur.
Dilectis filiis Priori Generali et universis fratribus Eremitarum OSA in Tuscia, Salutem etc.
Pio vestro collegio, quod sibi libenter thesaurum quietae conscientiae thesaurizat, id gratiae digne concedimus,
quod ab eo fructum mentis excutiat et ipsum in spiritus tranquillitate disponat. Vestrae itaque precibus devotionis
inducti, ut observantia moderni divini officii, quod in breviariis vestris exacta diligentia correctum a vobis ex
statuto Regulae vestrae iuxta Ecclesiae Romanae morem, excepto psalterio, celebrare debetis, sitis contenti
perpetuo; necnon, ut si aliqui vestrum divino intersint officio cum aliis celebrantes, tunc illud eis sufficiat et ad
dicendum officium proprium minime teneantur, auctoritate vobis praesentium indulgemus. Nulli ergo omnino
etc. Datum Lugduni III Kal. Augusti, Pont. nostri anno sexto.

Hh. 2, 14; Torelli, IV, p. 412; Empoli, p. 172; Potthast 12991; Schier f. 16; Colinas. 54.
_____________________________________ 72 _______________________________________
1248, 13 Augusti: Ne pro eo quod.
Episcopi non se immisceant in electione priorum. Hoc mandatum valet pro eremitis in Tuscia, Lombardia,
Romandiola, Hispania, Francia et Anglia.
Dilectis filiis... Priori generali et fratribus eremitarum Ord. S. Augustini in Tuscia (et indicatur posteriori manu
etiam: in Lombardia, Romandiola (= Janbonitis), Provincia, Hispania, Francia et Anglia).
Ne pro eo quod dioecesanis vestris debitam oboedientiam et reverentiam exhibetis, institutiones vestri Ordinis
subverti contingat, vobis auctoritate praesentium indulgemus, ut sic vestris episcopis huiusmodi oboedientiam et
reverentiam impendatis, quod maxime circa institutionem et destitutionem priorum vestrorum salva sint eiusdem
38

