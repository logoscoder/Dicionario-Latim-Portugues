possessionibus, quas habetis in Monte Equi et in faucibus eius, sicut eas iuste et pacifice possidetis, vobis et per
vos domui vestrae auctoritate Apostolica confirmamus et praesentis scripti patrocinio communimus. Nulli ergo
omnino etc. Datum Laterani XV Kalendas Novembris, Pontificatus nostri anno secundo.
Gandolphus, p. 9.
_____________________________________ 9 _______________________________________
1220, 28 Aprilis: Cum a Nobis petitur.
Eadem constitutio ut sub die 27 Septembris 1216 sed concessa: Dilectis fratribus eremi de Valle Rosiae,
Vulterrae dioecesis, excepto: ad exemplar fel. rec. Inn. PP. praedec. nostri.
Datum Viterbii III Kalendas Maii, Pontificatus nostri anno quarto.
Schier, f. 5v.
_____________________________________ 10 _______________________________________
GREGORIUS IX (20 Martii 1227 - 22 Augusti 1241)

1227, 8 Junii (Omissis titulo textuque).
Decisio curilis in causa vertente inter priores S. Martini et S. Vigilii Senenenses ac priorem et capitulum S.
Leonardi de Sylva de Lacu.
Datum Anagniae VI Idus Junii, Pontificatus nostri anno primo.
Gandolphus, p. 9.
_____________________________________ 11 _______________________________________
1227, 26 Novembris: Sacrosancta Romana Ecclesia.
Ecclesia S. Blasii de Brictinis sub protectione B. Petri cum suis pertinentiis et omnibus bonis praesentibus et
futuris.
Dilectis filiis Priori et Fratribus Ecclesiae Eremi de Brictinis, Salutem et Apostolicam benedictionem.
Sacrosancta Romana Ecclesia devotos et humiles filios ex assuetae pietatis officio propensius diligere consuevit,
et ne pravorum hominum molestiis agitentur, eos tanquam pia mater suae protectionis munimine confovere. Ea
propter, dilecti in Domino filii, vestris iustis postulationibus grato concurrentes assensu, personas vestras et
locum, in quo divino estis obsequio mancipati, cum omnibus bonis, quae in praesentiarum rationabiliter
possidetis aut in futurum honestis modis (dante Domino) poterit adipisci, sub Beati Petri et nostra protectione
suscipimus. Specialiter autem ecclesiam S. Blasii de Brictinis cum pertinentiis suis, possessiones et alia bona
vestra sicut ea omnia iuste ac pacifice possidetis, vobis et per vos eidem ecclesiae vestrae auctoritate apostolica
confirmamus et praesentis scripti patrocinio communimus. Nulli ergo omnino hominum liceat hanc paginam
nostrae protectionis et confirmationis infringere vel ei ausu temerario contraire. Si quis autem hoc attentare
praesumpserit indignationem Omnipotentis Dei et Beatorum Petri et Pauli Apostolorum eius se noverit
incursurum. Datum Laterani VI Kalendas Decembris, Pontificatus nostri anno primo.

Archivum Generale O. E. S. Aug., Romae, codex Hh 2, 1; Empoli 122; Torelli IV, 280;
Auvray 22186; Potthast 26186; Schier, f. 7; Colinas, 31.
7

