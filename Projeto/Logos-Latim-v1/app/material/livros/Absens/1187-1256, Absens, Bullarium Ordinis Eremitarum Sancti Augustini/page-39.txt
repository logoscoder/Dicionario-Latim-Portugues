Ordinis instituta, per Sedem Apostolicam confirmata. Nulli ergo omnino etc. Datum Lugduni Idibus Augusti
Pont. nostri anno sexto.

Schier, f. 16 (in margine).
_____________________________________ 73 _______________________________________
1249, 7 Decembris: Dilecti filii prior et fratres.
Card. Octavianus debet episcopum Bononiensem compellere ut unionem domus S. Mariae Magdalenae in Valle
de Petra cum Ordine Eremitarum de Brictinis non plus obsistat, quia consuetudines Brictinorum arctiores sunt.
Dilecto filio O(ctaviano) Sanctae Mariae in Via Lata Diacono Cardinali Apostolicae Sedis Legato, Salutem etc.

ยง 1. Dilecti filii prior et fratres Eremitarum de Brictinis Ordinis S. Augustini Fanensis dioecesis Nobis exponere
curaverunt, quod cum Prior et fratres domus S. Mariae Magdalenae de Valle Petrae Ordinis S. Benedicti,
Bononiensis dioecesis incorporari eorundem Eremitarum domui et Ordini affectarent, tibi direximus scripta
nostra, ut venerabilem fratrem nostrum Bononiensem episcopum monere ac inducere procurares quod fratres
dictae domus S. Mariae Magdalenae Ordini unire [ac] domui dictorum Eremitarum studeret, sed eodem episcopo
a te super hoc monito diligenter, id non posse propter diversitatem Ordinum asserente, ad supplicationem
eorundem prioris et fratrum Eremitarum asserentium quod ipsi propter constitutiones eorum Ordini editas longe
arctioribus quam dicti fratres S. Mariae Magdalenae observantiis astringuntur; iterato tibi nostris dedimus litteris
in mandatis, ut si Ordinem praedictorum Eremitarum Ordine fratrum eorundem S. Mariae Magdalenae ex
constitutionum additione, tibi arctiorem esse constaret, super incorporatione sive unione praedictis, praefati
episcopi requisito assensu et ipsius in omnibus iure salvo, dispensative procederes, prout videret tua
circumspectio expedire, et licet huiusmodi negotium dilecto filio magistro Ubaldo, subdiacono et capellano
nostro, duxeris committendum, in ipso tamen nullus habitus est processus. Quare praefati prior et fratres
Eremitarum Nobis humiliter supplicarunt, ut ne in ipsorum praeiudicium, factum huiusmodi diutius proteletur,
incorporationem sive unionem praedictam fieri de benignitate Sedis Apostolicae mandaremus.

ยง 2. Quocirca discretioni tuae per iterata scripta mandamus, quatenus super incorporatione sive unione praefatis
procedas iuxta traditam tibi formam; contradictores per censuram ecclesiasticam, appellatione postposita,
compescendo. Datum Lugduni VII Idus Decembris, Pontificatus nostri anno septimo.

Hh. 2. 15; Empoli, 172; Torelli IV, 415.
_____________________________________ 74 _______________________________________
1250, 27 Junii: Operis evidentia.
Fratres Eremitae de Tuscia ad conventum S. Mariae de Populo de Urbe, antea Ord. Fratrum Minorum, accedere
possunt.
Dilecto filio Stephano, tituli S. Mariae Transtyberim presbytero Cardinali, Vicario.
Operis evidentia declarante quod dilecti filii fratres Eremitae de Tuscia, Ordinis S. Augustini, ad hoc frequenter
invigilant ut divinae placeant maiestatis oculis et sibi ac aliis gloriam perpetuae claritatis acquirant, Sedis
Apostolicae delectabile redditur ut ipsos opportunis temporibus gloriosi favoris affluentia prosequatur. Cum,
itaque, firma sit Nobis in Domino fiducia quod per eosdem fratres, si plantentur in Urbe per apostolici favoris
auxilium, multiplex inde ad honorem Ecclesiae proveniat utilitas animarum; mandamus quatenus, postquam
dilectis filiis Fratribus Ordinis Minorum in Urbe commorantibus Monasterium S. Mariae de Capitolio per
Venerabilem fratrem nostrum episcopum Ostiensem (Raynerium) et te, iuxta directi ei et tibi super hoc mandati
nostri tenorem, fuerit assignatum, tu dictis eremitis ecclesiam S. Mariae de Populo cum omnibus domibus,
iuribus ac pertinentiis suis, tam cito auctoritate nostra conferre et assignare procures, dirigendo circa ipsos illius
39

