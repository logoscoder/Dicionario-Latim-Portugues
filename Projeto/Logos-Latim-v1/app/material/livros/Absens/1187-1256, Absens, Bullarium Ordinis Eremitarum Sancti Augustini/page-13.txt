Fratrum Minorum infamiam et scandalum plurimorum, Fraternitatibus vestris mandamus, ut universis et singulis
eremitarum et religiosorum praedictorum districtius iniungatis, ut circa praemissa memoratae provisionis
statutum inviolabiliter observantes, eum, qui veniens monitus non resipuerit, excommunicandum ab eis, donec
redeat ad mandatum, a suo consortio excludere, non postponant (1).

§ 4. Caeterum quia pietas persuadet, ut ipsi ex obedientiae studio premium honoris et gratiae consequantur, eos
praedictam provisionem laudabiliter observare studentes, curetis benigno favore prosequi et tanquam catholicos
Ecclesiae filios faciatis ab aliis confoveri.

§ 5. Si vero voluntatis arbitrium praeferendo iudicio contravenire praesumpserint in eos excommunicationis
sententiam promulgetis, quam per vestras civitates et dioeceses publicari solemniter, et eosdem tanquam
excommunicatos usque ad satisfactionem condignam arctius evitari ab omnibus faciatis. Datum Laterani nono
Kalendas Aprilis, Pontificatus nostri anno decimoquarto.
(1) Torelli: ...singulis eremitarum ac religiosorum praedictorum districtius iniugatis ut circa praemissa,
memoratae provisionis statutum inviolabiliter observantes, eum, qui monitus non resipuerit, donec redeat ad
mandatum, a suo consortio excludere non postponant.

Empoli, 126; Torelli IV, 332 et 349; Auvray 5122; Potthast 10860 et 18504 cum data
errata, sc. 1230; Colinas, 33 (cum data errata 1236).
_____________________________________ 23 _______________________________________
1240, 18 Julii: Apparente dudum in.
Eiusdem tenoris ac Dudum apparuit cum adnotatione episcopi in exequendo mandato negligentes esse et ergo
iterum excitari ad oboediendum.
Apparente dudum in partibus Lombardiae etc. (usque ad § 5 inclusive, ut supra, deinde:)

§ 6. Sed vos, ut accepimus circa mandatum nostrum tepidi et remissi occasione cuiusdam appellationis, quam ad
Nos super his interposuisse dicuntur illud exequi et contra provisionis noatrae contemptores procedere, de quo
miramur plurimum, ommistis. Licet igitur contra vestram in hac parte desidiam non immerito moveri possemus,
adhuc tamen obedientiam vestram experiri volentes, universitati vestrae per iterata scripta districtius
praecipientes mandamus, quatenus ad executionem praedicti mandati sub praefatae appellationis et
contradictionis obtenu ac more dispendio, singuli in vestris civitatibus et dioecesibus procedatis ita, quod ulterius
de negligentia redargui non possitis. Datum Laterani XV Kalendas Augusti Pontificatus nostri anno
quartodecimo.

Torelli IV, 352; Auvray 5260; Potthast 10917.
_____________________________________ 24 _______________________________________
1240, 18 Augusti: Dudum apparuit.
Idem ac prima bulla eiusdem initii usque ad § 3 inclusive. Deinde exitus audienitae P. Generalis Andreae
narratur et indicitur ut exsequantur mandata iam recepta excepto eo in quo Brictinis inhibetur cinturam. Debent
portare discincte habitum Eremitis Fratris Johannis Boni praescriptum, grisei coloris.
Venerabilis Fratribus Episcopis per Anconitanam Marchiam constitutis, Salutem et Apostolicam benedictionem.
§ 1. Dudum apparuit ut supra usque ad § 3 inclusive.
13

