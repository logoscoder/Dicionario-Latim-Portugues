refectorio comedentes, a festo Exaltationis Sanctae Crucis usque ad festum Resurrectionis Dominicae,
praeterquam in diebus Dominicis (exceptis positis minutis in necessitate fratribus) ieiunetis; bis in die reliquo
tempore comesturi, praeterquam in quarta et sexta feria ac temporibus aliis ab Ecclesia constitutis, nisi prior, qui
pro tempore fuerit, aliter cum fratribus duxerit dispensandum.

§ 3. Debiles quoque ac iter agentes ad observantiam dicti ieiunii minime teneantur, praeterquam in sexta feria
Quadragesimae S. Martini et temporibus aliis per Ecclesiam constitutis.

§ 4. Insuper fratres, quorum unusquisque cultellum habeat non acutum, ab esu carnium et condimento sanguinis
[melius sagiminis], praeter infirmos, penitus abstinebunt.
§ 5. Caseum et ova tribus diebus in hebdomada comesturi, exceptis Quadragesima Sancti Martini ac
Septuagesima et solemnibus ieiuniis per Ecclesiam constitutis, in quibus nec iter agentes caseum et ova
comedant, licet illis vescendi singulis aliis temporibus liberam habeant facultatem.

§ 6. Statuistis praetetea ut a vobis annis singulis celebretur Capitulum generale, in quo diffinitores a Priore et
visitatoribus eligantur. Ipsi vero diffinitores cum visitatoribus anni praeteriti, corrigendi et reformandi tam in
capite quam in membris, quae correctionis et reformationis officio noverint indigere, liberam habeant
potestatem.

§ 7. Item quod visitatores etiam ordinentur, qui omnia loca fratrum visitent, corrigant et reforment, prout
secundum Deum et Beati Augustini Regulam, secundum quam statuistis Domino in perpetuum famulari, viderint
expedire.

§ 8. Ceterum humiliter attendentes quod Regnum Dei non in pretiosa veste consistit et quod induit paupertatis
habitum Conditor singulorum, laudabiliter statuistis, ut fratres vestri Ordinis de colore seu valore vestium
minime contendentes semper in eis vilitatem observent, et quattuor tunicis, una cuculla et duobus scapulariis sint
contenti; item quilibet frater cingatur desuper ampla corrigia non consuta et illa contentus existat; item quod non
utantur lineis indumentis, nec extra eremum possessiones, praeter hortum et silvam, habere praesumant. Super
habendis caligiis, calceis et similibus prior secundum suum arbitrium potestatem habeat disponendi.

§ 9. Item quod nullus in mensa fratrum recipiatur, nisi religiosus extiterit vel constitutus in aliqua praelatura.
Quare Nobis humiliter supplicastis, ut statutum huiusmodi apostolico dignaremur munimine roborare.

§ 10. Nos igitur vestris iustis precibus inclinati statutum ipsum auctoritate Apostolica confirmamus et praesentis
scripti patrocinio communimus, iure dioecesanorum episcoporum in omnibus semper salvo.
§ 11. Nulli ergo etc. Datum Perusii III Idus Martii, Pontificatus nostri anno octavo.

Hh 2, 3; Empoli 123-125; Torelli IV, 327-328; Billi, p. 31; Potthast 9856; Schier, f. 8v.
_____________________________________ 20 _______________________________________
1236, 5 Maii: Ad veneranda S. Mariae Virginis merita.
Indulgentia 100 dierum visitantibus ecclesiam B. Mariae Virginis de Monte Rozanese Viterbiensis dioecesis in
anniversario consecrationis ipsius.
Dilectis filiis priori et fratribus ecclesiae S. Mariae de Monte Rozanese Viterbiensis dioecesis, Salutem et
Apostolicam benedictionem.

11

