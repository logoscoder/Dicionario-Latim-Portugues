loco ecclesiae S. Mariae de Caesena praedictae apposuisse refertur, quod nec ipse frater Joannes Bonus nec
aliquis eius successor possit locum et ecclesiam praedictam alicui loco supponere vel personae, aut quod priores
dicti loci fuerunt in eo per eumdem episcopum aliquando pro Generalibus Prioribus vestri Ordinis confirmati.
Cum illis autem de Ordine vestro, qui aliis Prioribus Generalibus aliter sive quocumque modo in eodem Ordine
hactenus sunt professi, dispensamus auctoritate praefata et decernimus, quod dicto fratri Lanfranco, tamquam
Priori Generali eorum eiusque successoribus in omnibus ad obedientiam et reverentiam teneantur. In privilegio
quoque Ordinis vestri huiusmodi titulus apponatur: "Innocentius episcopus etc. Dilectis filiis Priori Generali
Ordinis Eremitarum ac aliis provincialibus et conventualibus prioribus, conventibus quoque ac aliis fratribus
universis tam praesentibus quam futuris eremiticam vitam professis, in perpetuum". Ad praemissorum autem
omnium memoriam et perpetuam firmitatem praesentem paginam fecimus sigilli nostri munimine roborari.
Datum Perusii VI Idus Ianuarii anno Domini MCCLIII, Pontificatus Domini Innocentii Papae Quarti
anno decimo, indictione undecima.

ยง 6. Nulli ergo omnino hominum liceat hanc paginam nostrae confirmationis infringere vel ei ausu temerario
contraire. Si quis autem hoc attentare praesumpserit, indignationem omnipotentis Dei et Beatorum Petri et Pauli
Apostolorum eius se noverit incursurum. Datum Perusii XVII Kalendas Maii Pontificatus nostri anno
decimo.
(1) Verba et adversus non leguntur apud N. Crusenium in Monasticon Augustinianum, Monachii 1623, p. 118.

Hh. 2, 19; Torelli IV. 476-480; Empoli, 176-181; Schier, f. 19-22; Berger 6493; Potthast
14945; Colinas, 60.
_____________________________________ 103 _______________________________________
1253, 25 Maii: Quoniam ut ait.
Ut supra 27 Septembris 1247, pro Brictinis in civitate Terni.
Datum Assisii VIII Kal. Junii, Pontificatus nostri anno decimo.

AA 5 (1913), 466.
_____________________________________ 104 _______________________________________
1253, 31 Maii: Religiosam vitam eligentibus.
Mare Magnum privilegiorum fratribus eremitis de Tuscia in ultramontanis partibus constitutis.
Verbatim eiusdem tenoris ut supra 26 Aprilis 1244, exceptis:
Dilectis filiis Priori et fratribus eremitis in ultramontanis partibus constitutis, tam praesentibus quam futuris,
regularem vitam professis, in perpetuum.
Ego Innocentius Catholicae Ecclesiae Episcopus.
Ego Stephanus S. Mariae Transtyberim, tituli S. Callixti Presb. Card.
Ego fr. Joannes tituli S. Laurentii in Lucina Presb. Card.
Ego Riccardus S. Angeli Diac. Card.
Ego Ioannes S. Nicolai in Carcere Tulliano Diac. Card.
52

