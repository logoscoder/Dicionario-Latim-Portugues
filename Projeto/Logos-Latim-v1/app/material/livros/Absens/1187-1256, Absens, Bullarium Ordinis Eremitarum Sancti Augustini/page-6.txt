Quanto callidius antiqui hostis invidia extendit ad desiderabiliora membra Ecclesiae manus suas et electos nititur
supplantare, dicente Scriptura escae eius electi. Tanto prudentius Nos, qui super muros Jerusalem positi sumus
custodes et deputati prae caeteris ad lecti custodiam Salomonis, circa religiosos potissimum vigilare debemus, ut
in domo Domini luceant sibi per meritum et aliis per exemplum. Sane postulastis vobis Apostolica auctoritate
licere in celebrandis divinis officiis uti super peliciis in morem Canonicorum Regularium, in aliis autem,
vestibus nigris, victu, vigiliis, ieiuniis, silentio, inhabitatione cellularum et caeteris institutionibus formam
servare quam bonae memoriae Petrus edidit Damiani. Petistis etiam mulierum accessu ad vestram heremum
interdici et vobis iniungi de solis eleemosynis vivere, possessionibus abdicatis. Quia vero tam B. Augustini
Regulam quam institutionem praedicti Petri Sancta recipit Ecclesia vobis secundum illas concedimus postulata.
Nulli ergo hominum liceat hanc paginam nostrae concessionis infringere vel ei ausu temerario contraire. Si quis
autem hoc attemptare praesumpserit, indignationem omnipotentis Dei et beatorum Petri et Pauli Apostolorum
eius se noverit incursurum. Datum Signiae VII Kalendas Octobris, Pontificatus nostri anno sextodecimo.
D. A. Gandolphus OESA, Dissertatio historica de ducentis celeberrimis Augustinianis, Romae 1704, p. 8.

_____________________________________ 7 _______________________________________
HONORIUS III (18 Junii 1216 - 18 Martii 1227)
1216, 27 Septembris: Cum a Nobis petitur.
Eremus Montis de Branca Luccensis Dioecesis et duo sacerdotes: Joannis et Martinus sub protectione B. Petri.
Dilectis filiis Johanni et Martino presbyteris heremitis Montis de Branca, Salutem etc.
Cum a Nobis petitur quod iustum est et honestum tam vigor acquitatis quam ordo exigit rationis, ut per
sollicitudinem officii nostri ad debitum perducatur effectum. Eapropter, dilecti in Domino filii, vestris iustis
postulationibus gratis concurrentes assensu, ad exemplar felicis recordationis Innocentii Papae praedecessoris
nostri, personas vestras cum omnibus, quae in praesentem rationabiliter possidetis aut in fututrum iustis modis,
Deo propitio, poteritis adipisci, sub B. Petri et nostra protectione suscipimus et praesentis scripti patrocinio
communimus. Nulli ergo etc. Datum Laterani V Kalendas Octobris, Pontificatus nostri anno primo.
Lucca, Archivio di Stato, Diplomatico; B. A., cod. 1390, f. 6; Empoli, 391, n. 30.

_____________________________________ 8 _______________________________________
1217, 18 Octobris: Iustis petentium.
Eremus S. Mariae Morimundi ac incolae sub protectione B. Petri cura omnibus possessionibus nominatim
indicatis.
Dilectis filiis Oberto priori et fratribus Eremi de Morimundo, Salutem etc.
Iustis petentium desideriis dignum est Nos facilem praebere assensum, et vota, quae a rationis tramite non
discordant effectu prosequente complere. Quapropter dilecti in Domino filii devotionem, quam erga B. Petrum et
Nos ipsos habere noscimini, attendentes personas vestras cum omnibus bonis tam ecclesiasticis quam mundanis,
quae in praesenti rationabiliter possidetis aut in futurum iustis modis, praestante Domino, poteritis adipisci, sub
B. Petri et nostra, felicis recordationis Innocentii Papae praedecessoris nostri vestigiis inhaerentes, protectione
suscipimus. Specialiter autem possessiones, quas nobilis mulier Italia et filii eius eidem eremo in eleemosynam
concesserunt clausuram: iuxta Pontem Novellum et ecclesiam S. Luciae cum tota Valle Munda et aliis
6

