Dilectis priori et fratribus eremitarum de Brictinis, Fanensis dioecesis.
Cum a Nobis petitur quod iustum est et honestum tam vigor aequitatis quam ordo exigit rationis, ut per
sollicitudinem officii nostri ad debitum perducatur effectum. Significastis siquidem Nobis quod W. felicis
nominationis Spoletanus episcopus vobis ecclesiam S. Concordii suae dioecesis cum terra sufficienti ad hortum
et officinas vobis necessarias, prout spectabat ad eum, pia liberalitate concessit, prout in ipsius litteris inde
confectis dicitur plenius contineri. Nos igitur vestris supplicationibus inclinati concessionem huiusmodi sicut
provide facta est auctoritate Apostolica confirmamus et praesentis scripti patrocinio communimus, supplentes
defectum si quis in ea extitit de plenitudine potestatis. Nulli ergo etc. Datum Lugduni II Nonas Octobris,
Pontificatus nostri anno octavo.

Berger 4856; Reg. Vat. 22, f. 19 (108).
_____________________________________ 85 _______________________________________
1250, 2 Decembris: Exhibita nobis.
Decretum Card. Petri S. Georgii ad Velurn Aureum, cuius approbatio apostolica adhuc desideratur, in quo
restitutio ccclesiae S. Leonardi de Sylva Lacus Ordini S. Augustini in Tuscia ratificatur.
Dilectis in Christo Priori et fratribus Ordinis S. Augustini in Tuscia, Salutem etc.
Exhibita nobis vestra petitio continebat, quod cum Palmerius olim prior et Hugolinus canonicus ecclesiae S.
Leonardi de Sylva Lacus, Senensis dioecesis, ipsam ecclesiam, quae hactenus Ordinis Eremitarum extiterat,
Ordini vestro restituerint, de nostra licentia speciali, detinendo eam viderentur suarum animarum derogare saluti.
Nos vestris precibus inclinati, quod ab eisdem Palmerio et Hugolino provide actum est in hac parte ratum
habentes, illud auctoritate praesentium confirmamus et praesentis scripti patrocinio communimus. Nulli ergo etc.
Datum Perusii IV Nonas Decembris, anno 1250.

Torelli IV, 445.
_____________________________________ 86 _______________________________________
1251, 31 Martii: Debet ex nostra.
Poenitentes Jesu Christi in Provincia recipiunt Regulam S. Augustini.
Venerabilibus fratribus... Massiliensi et... Tholoniensi episcopis, Salutem.
Debet ex nostra providentia, qui vicem in terris Jesu Christi gerimus, provenire, ut ipsis famulis, qui mundi
spretis honoribus et divitiis derelictis sanctorum patrum nituntur sequi vestigia, in veritatis spiritu et habitu
paupertatis ordo debeat et certa regula, qua regantur, per quam etiam sibi et aliis proficiant ad salutem. Cum
igitur dilecti filii... rector et fratres Poenitentiae Jesu Christi, abrenunciatis vanitatibus huius mundi et omnibus
pompis eius, desiderent sub B. Augustini Regula, Patri luminum vivere, obsequi et facere poenitentiae digniores
fructus, cum nulli regulari observantiae sint adstricti, Nos honestis et piis eorum desideriis ex quibus grande
lucrum animarum, quod est Nobis inter caetera carius, segui potuerit, benignius annuentes, mandamus quatenus
Regulam praedictam auctoritate nostra eisdem rectori et fratribus concedatis, ipsos benigni favoris opportuni
consilii et auxilii praesidiis confoventes. Datum Lugduni II Kalendas Aprilis, Pontificatus nostri anno
octavo.

Reg. Vat. 24, f. 78 (536, inserta); G. M. Giacomozzi, L'Ordine della Penitenza di Ges√π
Cristo, Roma 1962, p. 114.
43

