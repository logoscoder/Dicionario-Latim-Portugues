_____________________________________ 47 _______________________________________
1244, 26 Aprilis: Quoniam ut ait.
Fideles in ecclesiis Fratrum Eremitarum S. Augustini in enumeratis diebus indulgentiam 1000 annorum et
quadragenarum lucrare possunt, si manum adiutricem porrexerint in restauratione dictarum ecclesiarum et in die
indicatis illas visitent.
[Hoc documentum falsum reputamus ob extravagantem numerum dierum privilegiatorum = sc. 145 annuatim,
necnon ob quantitatem indulgentiae = sc. 1000 annos ac totidem quadragenas; indulgentia maxima, quae
hucusque ante 1256 invenimus erat 2 annorum ac 80 dierum. Insuper stylus clarus non est et forse indicantur
aliquae festivitates, e. g. in honore S. Augustini anno 1244 adhuc non existentes.]
Universis Christi fidelibus praesentes litteras inspecturis, Salutem etc.
Quoniam, ut ait Apostolus, omnes stabimus ante tribunal Christi recepturi prout in corpore gessimus, sive bonum
fuerit sive malum, oportet Nos diem messionis extremum misericordiae operibus praevenire ac aeternorum
intuitu seminare in terris, quod reddente Domino cum multiplicato fructu recolligere debeamus in coelis; firmam
spem fiduciamque tenentes, quoniam qui parce seminat, parce et metet, et qui seminat in benedictionibus de
benedictionibus et metet vitam aeternam. Cum igitur dilecti filii Gereralis et fratres Eremitarum S. Augustini
Ordinis, sicut ipsi in sua Nobis petitione monstrarunt, domus et ecclesiae eorum non modicum indigeant
reparatione, nec propriae sufficiant facultates ad reparationem praedictarum, cum sit eis necessarium per
mendicata suffragia [supplere], [Nos benevolentiam vobis] praestare cupientes. Itaque sicut domos suscepimus
in nostra protectione et [istae] reparatione indigere noscantur non modicum sumptuosa. Nos cupientes, ut domus
et ecclesiae praedictae congruis honoribus frequententur, et reparentur ac etiam conserventur, et ut Christi fideles
eo libentius causa devotionis confluant, et ad easdem ecclesias et domos ac de reparatione et conservatione
praedictarum manus protinus porrigant adiutrices, quo ex hoc ibidem, dono caelestis gratiae uberius conspexerint
se refectos, de omnipotentis Dei misericordia et beatorum Petri et Pauli Apostolorum eius auctoritate confisi,
omnibus vere poenitentibus et confessis, qui in Nativitatis, Circumcisionis, Epiphaniae, Resurrectionis,
Ascensionis, Pentecostes, necnon in Assumptionis, Nativitatis, Amnunciationis ac Purificationis B. Mariae, ac a
Dominica Septuagesimae inclusive uque ad Dominicam in Palmis, et die Mercurii, die Iovis et die Veneris
Hebdomadae Sanctae, ac Nativitatis B. Ioannis Baptistae ac Apostolorum Petri et Pauli, in solemnitatibus
Apostolorum et Evangelistarum ac in omnibus festivitatibus S. Augustini, dictarum ecclesiarum dedicationis
festivitatibus et celebritate Omnium Sanctorum, et per ipsas Nativitatis, Circumcisionis, Epiphaniae,
Resurrectionis, Ascensionis, Pentecostes, necnon Nativitatis, Assumptionis B. Mariae et Nativitatis S. Joannis
Baptistae et apostolorum Petri et Pauli praedictarum festivitatum octavas, praefatas ecclesias devote visitaverint
annuatim et ad reparationem et conservationem praedictarum manus porrexerint adiutrices, ut praefertur singulas
videlicet festivitatum et earum octavas et celebritate et dierum praedictorum videlicet a Dominica Septuagesimae
usque ad Dominicam Palmarum mille annos et totidem qundragenas, illorum vero tantum festis praedictorum
diebus, quibus praedictas ecclesias visitaverint et ad reparationem et conservationem earundem manus
porrexerint adiutrices, ut praefertur, a poena et a culpa misericorditer relaxamus, praesentibus perpetuis futuris
temporibus duraturis. Datum Laterani VI Kal. Maii, Pont. nostri anno primo.

Empoli, 165-166; Torelli IV, 388-389; Hh. 2, 6; Potthast 11355; Schier, f. 12; WÃ¼rzburg,
Archivium Provinciae Germaniae OESA, Dominikanerplatz 2, Urkunde 153; Colinas.
38.
_____________________________________ 48 _______________________________________
1244, 11 Maii: Pium fore dignoscitur.
Praelati Ecclesiae eos monitione praemissa punire debent, qui contra tenorem privilegii protectionis S. Sedis
Fratres Eremitas OSA Tusciae molestant.

26

