1253, 1 Julii: Providentia laudabilis.
Conventus quidam dioecesis Fanensis a Brictinis non derelinquatur, quia sine damno non potest dimitti.
Dilectis filiis priori et conventui Eremitarum de Brictinis Ordinis S. Augustini Fanensis dioecesis, Salutem et
Apostolicam Benedictionem.
Providentia laudabilis et salubris in cunctis vestris haberi debet operibus, ut exinde claritatem nominis in
conspectu Dei et hominum habeatis. Cum itaque locus habitationis vestrae, in quo elegistis virtutum Domino sub
religionis habitu perpetuo famulari, satis prout accepimus sit aptus divino cultui nec possit absque damno et
gravi nota dimitti, universitati vestrae tenore praesentium duximus inhibendum, quod exinde sine licentia
speciali Sedis Apostolicae nullatenus recedatis; sed in ipso stabiliter persistentes ad illa, vigilanti studio,
desudetis, per quae palma perennis gloriae vobis ad votum, largiente Domino, valeat provenire. Datum Assisii
Kal. Julii, Pontificatus nostri anno undecimo.

Hh. 2, 21; Empoli, 184; Torelli IV, 484; Potthast 15039; Schier, f. 22.
_____________________________________ 107 _______________________________________
1253, 10 Julii: Sua Nobis.
Episcopus Novariensis iudicium ferre debet in causa vertente inter conventum S. Augustini Mediolani OSA et
ecclesiam S. Babillae eiusdem civitatis.
Dilecto filio praeposito Ecclesiae Novariensis, Salutem etc.
Sua Nobis dilecti filii Prior et conventus domus S. Augustini Mediolanensis Ordinis S. Augustini petitione
monstrarunt, quod olim inter ipsos ex parte una et rectorem et clericos ecclesiae S. Babillae Mediolanensis ex
altera super eo quod iidem rector et clerici asserebant, dictos priorem et conventum construere quamdam
ecclesiam in praefata domo in ipsorum rectoris et clericorum praeiudicium, materia quaestionis exorta tandem
super hoc et litibus occasione huiusmodi inter eos motis a partibus in archipresbyterum Mediolanensem
tamquam in arbitrum sub certa poena extitit compromissum, qui perperam in negotio ipso procedens inter alia
per arbitrium pronuntiavit iniquum, quod, si contingat eosdem priorem et conventum de dicta domo discedere,
praedicta ecclesia et eius coemiterium gratis ad rectorem et clericos perveniant supradictos. Adieciens
nihilominus, quod praefati prior et conventus super hoc aliquod ius sive privilegium a Summo Pontif√¨ce seu
aliqua persona non debeant impetrare. Unde cum huiusmodi arbitrium in supradictae domus enormem laesionem
redundare noscatur, praefati prior et conventus Nobis humiliter supplicarunt, ut subvenire super hoc eis per
beneficium restitutionis in integrum paterna sollecitudine curaremus. Ideoque discretioni tuae per apostolica
scripta mandamus, quatenus vocati, qui fuerint evocandi, si tibi constiterit dictam domum ex arbitrio huiusmodi
enormiter esse laesam, memoratis priore et conventu, non obstante poena praedicta, adversus praedictum
arbitrium sicut iustum fuerit in integrum restitutis, audias hinc inde proposita et quod canonicum fuerit, cessante
appellatione, decernas, faciens quod decreveris per censuram ecclesiasticam firmiter observari. Testes autem qui
fuerint nominati, si se gratia vel odio vel timore subtraxerint, per censuram eamdem, appellatione remota,
compellas veritati testimonium perhibere. Datum Assisii VI Idus Julii, Pontifcatus nostri anno undecimo.

Schier, f. 22.
_____________________________________ 108 _______________________________________
1253, 2 Decembris: Oblata Nobis.
Post examina instituta et in favorem Fratrum de Brictinis conclusa circa incorporationem conventus S. Mariae
Magdalenae de Valle Petrae, Papa unionem confirmat.
54

