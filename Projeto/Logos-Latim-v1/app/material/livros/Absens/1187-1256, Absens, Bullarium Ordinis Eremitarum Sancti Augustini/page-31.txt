ยง 19. Si qua igitur in futurum ecclesiastica saecularisve persona hanc nostrae constitutionis paginam sciens
contra eam temere venire tentaverit, secundo tertiove communita, nisi reatum suum congrua satisfactione
correxerit, potestatis honorisque sui dignitate careat, reamque se divino iudicio existere de perpetrata iniquitate
cognoscat, et a Sacratissimo Corpore et Sanguine Dei et Domini Redemptoris nostri Jesu Christi aliena fiat atque
in extremo districtae subiaceat uitioni. Cunctis autem eidem loco sua iura servantibus sit pax Domini nostri Jesu
Christi, quatenus et hic fructum bonae actionis percipiant et apud districtum Iudicem praemia aeternae pacis
inveniant. Amen.
Ego Innocentius Catholicae Ecclesiae episcopus.
Ego Otto Portuensis et S. Rufinae episcopus.
Ego Willelmus Sabinensis episcopus.
Ego Petrus tituli S. Marcelli presbyteris Cardinalis.
Ego Willelmus tituli Basilicae XII Apostolorum presbyteris Cardinalis.
Ego fr. Johannes tituli S. Laurentii in Lucina presbyteris Cardinalis.
Ego fr. Ugo tituli S. Sabinae presbyteris Cardinalis.
Ego Aegidius tituli SS. Cosmae et Damiani diaconus Cardinalis.
Ego Ottavianus tituli S. Mariae in Via Lata diaconus Cardinalis.
Ego Petrus tituli S. Georgii ad Velum Aureum diaconus Cardinalis.
Ego Johannes tituli S. Nicolai in Carcere Tulliano diaconus Cardinalis.
Ego Willelmus tituli S. Eustachii diaconus Cardinalis.
Datum Lugduni, per manum Magistri Marini S. Romanae Ecclesiae vicecancellarii, III Nonas Novembris,
indictione IIII, Incarnationis dominicae anno MCCXLV, Pontificatus vero domini Innocentii Papae IIII anno
tertio.

Torelli IV, 395; Empoli, 6-9.
_____________________________________ 56 _______________________________________
1246, 26 Aprilis: Religiosam vitam eligentibus
Constitutio eiusdem tenoris aliarum cum hoc initio Janbonitis concessa.
Priori fratrum heremitarum S. Mariae de Buttriolo, Cesenatis dioecesis, eiusque subjectis prioribus ac fratribus
universis tam praesentibus quam futuris heremiticam vitam professis in perpetuum.

ยง 1. Religiosam vitam eligentibus apostolicum convenit adesse praesidium, ne forte cuiuslibet temeritatis
incursus, aut eos a proposito revocet aut robur (quod absit) sacrae religionis infringat. Ea propter, dilecti in
Domini filii, vestris iustis postulationibus clementer annuimus et domos vestras, in quibus divino vacatis
obsequio, sub Beati Petri et nostra protectione suscipimus et praesentis scripti privilegio communimus.
31

