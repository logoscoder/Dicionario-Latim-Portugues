Dispensatio super delatione baculi durante bello generali grassante, Eremitis Johannis Boni.
Dilecto filio Priori Generali Ordinis fratrum Eremitarum, Salutem etc.
Ex parte tua et aliorum priorum et fratrum sui Ordinis fuit Nobis humiliter supplicatum. ut cum quilibet ipsorum,
tam ex institutione ipsius Ordinis quam etiam ex antiqua consuetudine, deferre baculum, quocumque iverit, in
suis manibus teneatur; et plerumque cum ad civitates, villas et castra eos devenire contingit, propter malitiam
temporis occasione ipsius baculi exploratores a locorum hominibus reputentur; propter quod nonnumquam in
personis et rebus eorum magnum perferunt detrimentum, providere super hoc eis de benignitate apostolica
curaremus. Quocirca discretioni tuae praesentium auctoritate concedimus ut generali guerra durante super usu
baculi praedicti disponas et ordines, prout noveris melius expedire. Datum Lugduni VII Idus Septembris
Pontificatus nostri anno octavo.

Torelli IV, 439; Schier, f. 17 (in data 5 Septembris: Nonis Sept.; Colinas, 56.
_____________________________________ 79 _______________________________________
1250, 17 Septembris: Quae omnium Conditoris.
Eiusdem tenoris bullae 13 Martii 1235, exceptis:

ยง 2. loco: exceptis positis in necessitate fratribus, legitur: exceptis minutis in necessitate fratribus.
ยง 10. loco: statutum ipsum auctoritate Apostolica confirmamus, legitur: statutum huiusmodi ad instar felicis
recordationis Gregorii Papae praedecessoris nostri auctoritate Apostolica confirmamus etc.
Datum Lugduni XV Kal. Octobris, Pontificatus nostri anno octavo.

Hh. 2, 17; Empoli, 174; Torelli IV, 442.
_____________________________________ 80 _______________________________________
1250, 20 Septembris: Devotionis augmentum.
Eremitae S. Eucharistiam in locis et oratoriis conservare possunt et ibi S. Missam et alia divina officia celebare,
omni iure parochiali scilicet circa oblationes et decimas etc. parochialibus ecclesiis reservato.
Dilectis filiis Priori et fratribus Eremitis Ord. S. Augustini, Salutem etc.
Devotionis augmentum vobis (Deo propitio) provenire confidimus, si super iis quae pie cupitis, Nos benignos ad
gratiam habeatis. Hinc est, quod Nos humilitatis vestrae precibus inclinati auctoritate vobis praesentium
indulgemus, ut in locis et oratoriis vestris cum viatico altari possitis Missarum solemnia et alia divina officia
celebare, omni parochiali iure parochialibus ecclesiis reservato. Et ne de iure huiusmodi possit aliqua quaestio
suboriri, illud circa oblationes, decimas et primitias intelligimus, quae a laicis solent ecclesiasticis exhiberi,
quibus defraudari nolumus parochiales ecclesias occasione indulgentiae supradictae. Nulli ergo omnino etc.
Datum Lugduni XII Kal. Octobris Pont. nostri anno octavo.

Empoli (inserta), 27; Torelli IV, 442; Potthast 14060; Schier f. 17; Berger, 4832.
_____________________________________ 81 _______________________________________
1250, 20 Septembris: Solet annuere.
41

