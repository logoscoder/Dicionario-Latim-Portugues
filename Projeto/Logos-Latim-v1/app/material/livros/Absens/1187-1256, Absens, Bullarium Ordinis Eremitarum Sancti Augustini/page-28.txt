Generali et Provincialibus ministris Ordinis Fratrum Minorum.
Paci et tranquillitati vestrae paterna volentes in posterum sollicitudine providere, ut eiectis de vestro Ordine vel
egressis, qui receptione in eodem Ordine suis exigentibus culpis reddiderunt se indignos, transeundi ad alios
ordines approbatos, praeterquam ad B. Augustini, Templariorum, Hospitaliorum et aliorum religiosorum arma
portantium, ad vitandam occasionem evagandi cum vestris testimonialibus litteris auctoritate nostra licentiam
dare possitis, plenam vobis de fratrum nostrorum consilio concedimus auctoritate praefata facultatem, districtius
inhibentes, ne tales aliter ad alium ordinem transire vel aliquis ipsos recipere seu retinere praesumant absque
licentia Sedis Apostolicae speciali, faciente plenam de praesentibus monitione. Nulli ergo etc.

Berger 1484; Potthast 11807; Reg. Vat. 21, f. 230v (124); Colinas, 51.
_____________________________________ 52 _______________________________________
1245, 5 Septembris: Ditecti filii Prior.
Archidiaconus Senensis dioecesis provideat ut eremo Lupocavi detur ecclesiam S. Quirici de Populonia, quia
archiepiscopus Pisarum in hac causa ei commissa nihil fecit (Cfr. 15 Dec. 1243).
Dilecto filio... Archidiacono Senonensi.
Dilecti filii... Prior et fratres eremi S. Mariae de Lupocavo, Lucanae dioecesis, porrecta Nobis petitione
monstrarunt, quod Nos olim, intellecto quod eadem eremus religioni existeret minus apta et quod monasterium
S. Quirici de Populonia, Massanae dioecesis, Ecclesiae Romanae iuris ac proprietatis existens ad tam
miserabilem statum devenerat quod non nisi solus... abbas remanserat in eodem, venerabili fratri nostro
[Vitali] ... archiepiscopo Pisano per litteras nostras duximus iniungendum ut, inquisita super hiis plenius veritate,
si rem inveniret taliter se habere, concederet auctoritate nostra eisdem priori ac fratribus ac per ipsos eorum
Ordini perpetuis temporibus monasterium supradictum, contradictores etc. usque compescendo ita quod
praedicto abbati quoad viveret necessaria prout deceret congrue ministrarentur de bonis monasterii memorati.
Sed dictus archiepiscopus negotium ipsum fere per biennium detinene in suspenso in eo procedere non curavit in
non modicum eorum praeiudicium et gravamen. Nolentes igitur ut quod super hoc pie incepimus ulterius
retardetur, mandamus quatenus in negotio ipso procedas iuxta directarum ad eundem archiepiscopum
continentiam litterarum. Datum Lugduni Nonis Septembris, Pont. nostri anno tertio.

Berger 1535.
_____________________________________ 53 _______________________________________
1245, 17 Septembris: Paci et tranquillitati.
Eiusdem tenoris bullae 16 Augusti 1245 sed nunc in Magistrum et Priores Ordinis Praedicatorum directum.
Datum Lugduni XV Kal. Oct. Pont. nostri anno tertio.

Berger 1539; Potthast 11876.
_____________________________________ 54 _______________________________________
1245, 25 Septembris: Ut eo libentius (liberius).
Privilegia Fratrum Eremitarum in Tuscia commorantium ad quoslibet alios eiusdem Ordinis extra Tusciam
constitutos extenduntur.
28

