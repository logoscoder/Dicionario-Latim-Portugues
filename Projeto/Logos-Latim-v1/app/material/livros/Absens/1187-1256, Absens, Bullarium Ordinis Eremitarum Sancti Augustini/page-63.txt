se de consensu tuo, tunc electo Cremonensi, ad alium locum aptiorem in suburbiis Cremonensibus transtulerunt;
propter quod Nobis humiliter supplicarunt, ut cum ipsi pro eiusdem defuncti anima parati sint in loco, ad quem
se transtulisse noscuntur celebrari facere vel per seipsos etiam celebrare divina vendendi dictam petiam terrae et
commutandi eius praetium in alia terra eis magis vicina et apta, necnon ipsam ecclesiam cum eius aedificiis ad
locum eundem transferendi plenam eis concedimus per nostras litteras facultatem. Tibi igitur in hac parte deferre
volentes mandamus, quatenus eis auctoritate nostra postulata concedas, si videris expedire sine iuris praeiudicio
alicuius. Datum Neapoli Idibus Aprilis, Pontificatus nostri anno primo.

Bibl. Angelica, cod. 1314, f. 4-5.
_____________________________________ 128 _______________________________________
1255, 23 Maii: Iustis petentium.
Approbatio Regulae S. Augustini abbatissae et conventui S. Michaelis de Vigoncolo Ordinis S. Augustini
Parmensis dioecesis.
Dilectis filiis... abbatissae et conventui monasterii S. Michaelis de Vigonculo Ordinis Sancti Augustini,
Parmensis dioecesis Salutem etc. Iustis petentium desideriis dignum est Nos facilem praebere consensum et vota,
quae a rationis tramite non discordant, effectu prosequente complere. Sane devotionis vestrae petitio continebat
quod bonae memoriae M., Parmensis episcopus, de consensu canonicorum Parmensis Ecclesiae vobis, qui tunc
nullam de approbatis regulis habebatis, ecclesiam B. Michaelis de Vigorculo cum pertinentiis et iuribus suis
provida liberalitate concessit, prout spectabat ad eum, ut in ea inde approbatis regulis perpetuo divinis officiis
vacaretis, Vobis quoque O(ctavianus) S. Mariae in Via Lata Diaconus Cardinalis, tunc in illis partibus
Apostolicae Sedis legatus, ecclesiam et regulam supradictas auctoritate suae legationis favore propitio
confirmavit, prout in instrumentis et litteris inde confectis ipsius Cardinalis sigillo munitis dicitur plenius
contineri. Nos igitur quod per dictos Episcopum et Cardinalem in hac parte provide factum est, ratum et gratum
habentes id auctoritate apostolica confirmamus et praesentis scripti patrocinio communimus. Nulii ergo etc.
Datum Neapoli X Kalendas Junii, Pontificatus nostri anno primo.

Bibl. Angelica cod. 1314, f. 6-7v.
_____________________________________ 129 _______________________________________
1255, 25 Junii: Cum ex Apostolici cura.
Confirmatio bullae eiusdem tenoris ut supra 19 Aprilis 1244.
Dilectis filiis Prioribus Fratrum Eremitarum in Tuscia Ordinis S. Augustini, Salutem etc.
Cum ex Apostolici cura teneamur officii circa Religionis augmentum attenti et vigiles inveniri, N0s devotionis
vestrae precibus inclinati, ut volentibus fratrum Ordinis vestri aggregari collegio, qui suspensionis aut interdicti
vel excommunicationis sententiis sunt ligati, absolutionis beneficium iuxta formam Ecclesiae impartiri et ipsos
in fratres recipere valeatis, ad instar felicis recordationis Innocentii Papae praedecessoris nostri, vobis auctoritate
praesentium indulgemus; ita tamen, quod si aliqui ex eisdem huiusmodi sententiis propter debitum sunt adstricti,
satisfaciant, ut tenentur. Nuili ergo omnino etc. Datum Anagniae VII Kal. Julii, Pont. nostri anno primo.

Hh. 2, 26; Empoli, 9; Torelli IV, 505; Schier, f. 23v; Potthast 15903; Colinas, 74.
_____________________________________ 130 _______________________________________
1255, 25 Junii: Ex parte vestra.
63

