Datum Anagniae per manum Guilelmi Magistri Scholarum Parmensis S. Romanae Ecclesiae Vice-cancellarii,
VII Idus Septembris, Indictione XII, Incarnationis Dominicae anno MCCLIV, Pontificatus vero Domini
Innocentii Papae quarti anno duodecimo.

Bologna, Archivio di Stato, Demaniale, Eremitani di S. Giacomo B 83/1689; Torelli IV,
494; AA 4 (1911), 419; 17 (1939), 518.
_____________________________________ 119 _______________________________________
1254, 21 Novembris: Etsi animarum affectantes.
Religiosis cuiuscumque professionis vel Ordinis prohibetur, ne alienos parochianos diebus dominicis et festivis
in suis ecclesiis recipiant ac ipsos sine licentia parochi ad confessionem admittant.
Datum Neapoli XI Kal. Decembris, Pont. nostri anno duodecimo.

Potthast 15562.
_____________________________________ 120 _______________________________________
ALEXANDER IV (22 Decembris 1254 - 25 Maii 1261)
1254, 30 Decembris: Nec insolitum est.
Revocatio constitutionis Innocentii IV, in qua religiosis cuiuscumque professionis vel Ordinis in diebus
dominicis et festivis divina pro parochianis celebrare seu praedicationes et alia in damno parochiarum instituere
inhibetur.
Venerabilibus fratribus universis, Archiepiscopis et episcopis ac dilectis filiis abbatibus, prioribus et decanis,
archidiaconis, archipresbyteris et aliis ecclesiarum praelatis ac caeteris personis ecclesiasticis, tam saecularibus
quam regularibus cuiuscumque Ordinis vel professionis existant, Salutem et Apostolicam benedictionem.
Nec insolitum est, nec novum ut ea quae per occupationem vel infestinantiam f√¨unt pro eo quod congruae
deliberationis limam praetereunt, in propensionis considerationis reducant examen, ut rectiora et elimatoria per
attentionem plenioris discussionis emanent. Sane quaedam ab Apostolica Sede, tempore felicis recordationis
Innocentii Papae quarti, praedecessoris nostri, litterae praecesserunt, in quibus ipse universis religiosis
cuiuscumque professionis vel Ordinis districte in virtute obedientiae iniungebat, ut parochianos alienos diebus
Dominicis et festivis non reciperent de caetero in suis ecclesiis seu oratoriis temere ad Divina, nec ipsos
nullatenus ad poenitentiam admitterent sine suorum licentia sacerdotum, nec eis in suis praedicarent ecclesiis
ante Missarum solemnia, pro quibus audiendis prima diei parte iidem parochiani consueverunt, et debent in suis
ecclesiis convenire, nec sermones etiam solemnes facerent illa hora; sed nec ad praedicandum solemniter
parochias alienas accederent, nisi essent ab eorum sacerdotibus invitati vel saltem, nisi se ad id humiliter peterent
et obtinerent, admitti; nec ea die, qua dioecesanus episcopus vel alius loco eius praedicaret solemniter, maxime
in ecclesia cathedrali, aliquis ipsorum in eadem civitate vel loco praesumeret praedicare; si vero in casu licito
parochianum alterius eos in suis ecclesiis recipere ad sepulturam contingeret, omnium quae obtentu
consequerentur huiusmodi sepulturae portionem canonicam, etiam non requisiti, infra octo dies a tempore
receptionis eorum, eorum episcopo vel sacerdoti, de cuius parochia mortuus esset assumptus, exhibere curarent.
Si autem aliquis religiosorum ipsorum huius praecepti transgressor contra praedicta vel aliquid praedictorum
venire praesumeret, praeter inobedientiae vitium et excommunicationis sententiam, quam eum incurrere voluit
ipso facto, gradus sui periculo subiaceret et nihilominus a dioecesano ad praemissa universa et singula
observanda per censuram ecclesiasticam, appellatione remota, districtius cogeretur, nullis ei contra haec
indulgentiis vel privilegiis Apostolicis valituris. Verum quia super praemissis litteris cogitare attentius et
studiosius deliberare proponimus, pacis commodum et quietis solatium ecclesiis et personis ecclesiasticis
potissime cupientes praefatas litteras et si quae aliae super praedictis vel eorum aliquo contra praefatos religiosos
59

