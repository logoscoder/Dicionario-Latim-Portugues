_____________________________________ 36 _______________________________________
1244, 28 Martii: Cum a Nobis.
Fratres eremitae in Tuscia ab observando ordine S. Benedicti absolvuntur, quia Regula S. Augustini eis concessa
est.
Dilectis filiis Prior et fratribus heremitis in Tuscia Ordinis S. Augustini, Salutem etc.
Cum a Nobis petitur, quod iustum est et honestum, tam vigor acquitatis, quam ordo exigit rationis, ut id per
sollicitudinem officii nostri ad debitum perducatur effectum. Exhibita siquidem Nobis vestra petitio continebat,
quod cum Regulam B. Augustini vobis concedendam duxerimus, ut a vobis et successoribus vestris perpetuis
futuris temporibus observetur, ac per dilectum filium nostrum Richardum S. Angeli Diaconum Cardinalem a
promissione, quam de observando Ordine S. Benedicti vel quocumque alio feceratis de speciali mandato nostro
sitis penitus absoluti, Nos absoltitionem ipsam ratam et gratam habentes, illam auctoritate Apostolica
confirmamus et praesentis scripti patrocinio communimus. Nulli ergo omnino etc. Datum Laterani V. Kal.
Aprilis Pont. nostri anno primo.
Schier. f. 11; Berger 577: Potthast 11310; Lucca, Diplomatico.

_____________________________________ 37 _______________________________________
1244, 28 Martii: Cum per dilectum.
Eremitae in Tuscia OSA absolvuntur ab observantia Regulae S. Benedicti et cuiuslibet aliae regulae.
Dilectis filiis Priori et fratribus eremitis in Tuscia Ordinis S. Augustini, Salutem etc.
Cum per dilectum filium nostrum R(iccardum) S. Angeli diaconum cardinalem a promissione. quam de
observando Ordine S. Benedicti vel quocumque alio feceratis, de speciali mandato nostro sitis penitus absoluti,
Nos absolutionem ipsam ratam et gratam habentes, illam auctoritate Apostolica confirmamus et praesentis scripti
patrocinio communimus. Datum Laterani V Kal. Aprilis, Pontificatus nostri anno primo.

Torelli IV, 384; Colinas 40.
_____________________________________ 38 _______________________________________

1244, 30 Martii: Iustis petentium.
Fratres Eremi de Centumcellis sub protectione B. Petri; donatio ecclesiae S. Severae a Card. Richardo proposita
confirmatur.
Dilectis filiis Priori et fratribus eremi S. Trinitatis de Centumcellis, Salutem etc.
Iustis petentium desideriis dignum est Nos facilem praebere consensum et vota, quae a rationis tramite non
discordant, effectu consequente complere.
Eapropter, dilecti filii in Domino, vestris iustis postulationibus grato concurrentes assensu personas vestras et
heremum S. Trinitatis in qua divino vacatis obsequio cum omnibus bonis tam ecclesiasticis quam mundanis,
quae in praesenti rationabiliter possidetis aut in futurum iustis modis, praestante Domino, poteritis adipisci, sub
B. Petri et nostra protectione suscipimus. Specialiter autem ruralem ecclesiam S. Severae, quam ad Romanam
20

