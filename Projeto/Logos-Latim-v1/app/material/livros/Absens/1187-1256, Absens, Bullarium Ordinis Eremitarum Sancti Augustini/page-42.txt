Confirmatio donationis ecclesiae S. Mariae de Monte Sancto a Gerardo, electo Firmano, factae Brictinis.
Dilectis priori et fratribus heremitarum de Brictinis, Fanensis dioecessis.
Solet annuere Sedes Apostolica piis votis et honestis precibus favorem benevolum impertiri. Vestra sane Nobis
exhibita petitio continebat, quod dilectus filius G(erardus) Firmanus electus ecclesiam S. Mariae de Montesancto
suae dioecesis ad suam mensam spectantem cum domibus et omnibus pertinentiis suis vobis in perpetuum pia et
provida liberalitate concessit, prout in instrumento confecto exinde plenius perspeximus contineri. Nos igitur
vestris supplicationibus inclinati concessionem huiusmodi ratam et gratam habentes eam auctoritate Apostolica
confirmamus et praesentis scripti patrocinio communimus. Tenorem instrumenti praedicti facientes inseri
praesentibus ad cautelam: In nomine Santissimae et Individuae Trinitatis, a Nativitate anno Domini MCCL, die
secundo intrante Julio, indictione VIII, tempore Innocentii Papae IIII, actum Cinguli in domo filiorum Hugolini
de Giliis, praesentibus Gentile de Revellonis, Conraduccio de Aquila, Armandino de Auxano, domno Angelo
priore de Trevisano et Accurimbono, Hugolini de Giliis testibus rogatis. Domnus Gerardus, electus Firmanus,
volens fratribus Ordinis S. Augustini de Brettino gratiam facere specialem, ecclesiam S. Mariae de Montesancto
suae dioecesis pertinentem ad ipsum cum domibus, introitibus et exitibus suis et omnibus circumstantiis ipsius
ecclesiae et domorum et platearum, onerum pertinentium ad ipsam ecclesiam in ipso Castro Montisancti quoad
situm loci in aedificiis, domibus, plateis, hortis et in quolibet situ platearum eisdem fratribus et Ordini eorum in
perpetuum pia et provida liberalitate contulit et concessit, ut de ipsa ecclesia, domibus, plateis omnibusque
praedictis positis intus in ipso castro. De caetero faciant et disponant sicut de ipsorum processit voluntate. Ad
maiorem vero cautelam viros religiosos fratrem Benignum et fratrem Rainaldum nomine prioris dicti Ordinis
totiusque Ordinis ipsius de ipsa ecclesia cum praedictis omnibus per biretum suum liberaliter investivit. Et ego
Nicolaus Firmagensis imperiali auctoritate notarius et nunc dicti domni electi de mandato ipsius domini et etiam
rogatus scripsi et publicavi. Nulli ergo etc. Datum Lugduni XII Kalendas Octobris, Pontificatus nostri anno
octavo.

Berger 4836; Reg. Vat. 22, f. 16 (88).
_____________________________________ 82 _______________________________________
1250, 1 Octobris: Quoniam ut ait.
Eiusdem tenoris ut supra 27 Septembris 1247, pro Brisctinis in Civitate Orvieto.
Datum Lugduni Kal. Octobris, Pontificatus nostri anno octavo.

Torelli IV, 408; Schier, f. 17v; AA 5 (1913), 426.
_____________________________________ 83 _______________________________________
1250, 1 Octobris: Quoniam ut ait.
Idem ut supra pro Brictinis in civitate Gubbio.
Datum Lugduni Kal. Octobris, Pontificatus nostri anno octavo.

AA 1 (1905), 266; 16 (1933), 42.
_____________________________________ 84 _______________________________________
1250, 6 Octobris: Cum a Nobis petitur.
Confirmatio donationis ecclesiae S. Concordii, Spoletanae dioecesis, ab episcopo eiusdem fratribus de Brictinis.
42

