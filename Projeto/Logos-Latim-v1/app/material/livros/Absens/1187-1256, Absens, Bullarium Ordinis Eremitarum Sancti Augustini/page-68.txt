Ad stabiliendam observantiam Eremitarum S. Augustini et S. Guillelmi duo fratres singulorum locorum ad
audientiam Card. Richardi mittantur.
Dilectis filiis universis Eremitarum SS. Augustini et Guillelmi Ordinum prioribus, Salutem etc. Cum
quaedam salubria circa vos et fratres vestros, quae ad communionem caritatis et conformitatem observantiae
regularis pertinent, ordinare velimus, universitati vestrae per Apostolica scripta mandamus, quatenus singuli
vestrum de singulis suis domibus sive locis duos fratres, habentes super hoc plenum a priore et conventu suo de
suscipienda nostra ordinatione mandatum, omni appellatione remota, ad praesentiam nostram mittant, loco et
termino per dilecti filii nostri Richardi S. Angeli Diaconi Cardinalis litteras statuendis. Datum Anagniae Idibus
Julii, Pont. nostri anno primo.

An. Aug. 4 (1911), 297; Schier, f. 25.
_____________________________________ 143 _______________________________________
1255, 17 Julii: Cum contingat interdum.
Praelati Ecclesiae sententias excommunicationis a Priore Generali OSA emanatas in territoriis suis publicare et
observare debent.
Venerabilibus fratribus Patriarchis, Archiepiscopis et Episcopis praesentes litteras inspecturis, Salutem
etc. Cum contingat interdum, dilectum filium Priorem Generalem Eremitarum Ordinis S. Augustini in suos
subditos eorum culpis exigentibus secundum statuta sui Ordinis excommunicationis sententias promulgari,
universitati vestrae per Apostolica scripta mandamus, quatenus sententias ipsas, cum ab eodem Priore super hoc
fueritis requisiti, per vestras dioeceses publicetis et faciatis usque ad satisfactionem condignam inviolabiliter
observari sicut rationabiliter sunt prolatae. Datum Anagniae XVI Kal. Augusti Pont. nostri anno primo.

Hh. 2, 30; Empoli, 14; Torelli IV, 512; Schier, f. 25; Potthast 15933; Colinas, 76.
_____________________________________ 144 _______________________________________
1255, 17 Julii: Solet annuere.
Generalatus ad triennium confirmatur et dependentia a S. Sede ac Cardinali Protectore in alienandis bonis
ecclesiasticis indicatur.
Dilectis f√¨liis universis prioribus et fratribus Eremitarum Ordinis S. Augustini, Salutem etc. Solet annuere
Sedes Apostolica piis votis et honestis petentium precibus favorem benevolum impertiri. Cum sicut Nobis
insinuare curastis, Generalis Prior vester de triennio in triennium eligatur, nec sit vobis facile pro ipsius
electionis confirmatione ad Sedem Apostolicam a qua dependere huiusmodi confirmatio dicitur laborare. Nos
volentes vobis paternae sollicitudinis studio consulere, in hac parte devotionis vestrae precibus inclinati
praesentium vobis auctoritate concedimus, quod idem Prior, cum unanimiter et concorditer electus fuerit, libere
administrat, dummodo nihil de bonis ecclesiasticis alienet, donec petendi et obtinendi confirmationem a Nobis
vel a dilecto filio nostro Richardo S. Angeli Diacono Cardinali vice nostra habuerit facultatem. Nulli ergo
omnino etc. Datum Anagniae XVI Kal. Augusti Pont. nostri anno primo.

Hh. 2, 30; Empoli, 14; Torelli IV, 513; Schier, f. 25v; Potthast 15934.
_____________________________________ 145 _______________________________________
1255, 17 Julii: Licet nobis.

68

