Popolania, Massanensis dioecesis, quod Ecclesiae Romanae iuris et proprietatis existens, inhabitatum a tempore
suae fundationis extitit heremitis, quodque etiam ad tam miserabilem statum dicitur devenisse, quod non nisi
solus abbas remanserat in eodem, eis de benignitate Sedis Apostolicae concedere curaremus, ut in ipso divinis
vacare laudibus et sacrificium gratum reddere Domino possint. De tua igitur circumspectione plenam in Domino
fiduciam obtinentes mandamus quatenus, inquisita super praemissis plenius utilitate, si rem inveneris ita esse,
concedas eidem priori et fratribus ac per ipsos eorum Ordini perpetuis temporibus supradictum monasterium vice
nostra, proviso sollicite quod praedicto abbati de bonis eiusdem monasterii, quoad vixit, necessaria prout eum
decuit congrue ministrarentur. Datum Laterani XVIII Kal. Januarii Pontificatus nostri anno primo.
Berger, 326; Reg. Vat. 21, f. 54 (324).
_____________________________________ 31 _______________________________________
1243, 16 Decembris Pium est.
Richardus Diaconus Cardinalis pauperibus fratribus eremi SS. Trinitatis de Centumcellis, si convenerit,
ecclesiam S. Severae penitus derelictam concedere potest.
Richardo S. Mariae in Cosmedin Diacono Cardinali, Apostolicae Sedis Legato.
Pium est et etiam laude dignum, ut viros religiosos, qui relictis omnibus serviunt soli Deo, dignis attollamus
favoribus et foveamus consiliis opportunis, ut nostri suffulti subsidio possint liberius Domino famulari. Cum
igitur sicut dilecti filii prior et fratres heremi S. Trinitatis de Centumcellis Nobis exponere curaverint eorum
facultates adeo sint tenues et exiles, quod ipsi, relicto sanctae contemplationis otio, coguntur necessaria
mendicare. Nobis humiliter supplicaverunt, ut quietius et liberius possint impendere Domino famulatum,
ecclesiam S. Severae penitus derelictam, quae iuris et proprietatis Ecclesiae Rornanae existit, eis de benignitate
Sedis Apostolicae concedere curaremus. De tua igitur circumspectione plenam in Domino fiduciam obtinentes
mandamus quatenus, inquisita super praemissis plenius utilitati, si rem inveneris ita esse, concedas eisdem priori
et fratribus ac per ipsos eorum Ordini in perpetuum supradictam ecclesiam. Si expedire videris vice nostra
contradicere etc. Datum Laterani XVII Kal. Januarii, Pontificatus nostri anno primo.

Berger 325; Reg. Vat. 21, f. 54 (323).
_____________________________________ 32 _______________________________________
1243, 16 Decembris: Incumbit Nobis.
Eremitae, exceptis fratribus S. Guilielmi, in Tuscia Regulam et Ordinem B. Augustini assumant; Card. Richardus
ut corrector eorum deputatur.
Dilectis filiis universis Eremitis, exceptis Fratribus S. Guilelmi, per Tusciam constitutis, Salutem etc.
Incumbit Nobis ex officii debito pastoralis et plantare sacram Religionem et fovere plantatam et, quantum in
Nobis est, universos et singulos in pio proposito confirmare, ne si favore fuerint Apostolico destituti non
proficiant in incepto, sed deficiant potius vel tepescant. Cum enim per dilectos filios fratres S(tephanum),
H(ugonem), G(uidonem) et P(etrum) eremitas propositum vestrum fuisset Nobis expositum diligenter; Nos
nolentes vos sine pastore sicut oves errantes post gregum vestigia evagari universitati vestrae per Apostolica
scripta mandamus, quatenus in unum vos regulare propositum conformantes, Regulam Beati Augustini et
Ordinem assumatis ac secundum eum profiteamini de caetero vos victuros; salvis observantiis seu
constitutionibus faciendis a vobis, dummodo eiusdem Ordinis non obvient institutis. Provisuri vobis nihilominus
de Priore (Generali) idoneo per electionem canonicam, cui praestetis oboedientiam et reverentiam debitam
impendatis. Si vero super praemissis aliquid difficultatis emerserit ad dilectum filium nostrum Richardum Sancti
Angeli Diaconum Cardinalem, quem vobis correctorem ac provisorem deputavimus, recurratis. Datum Laterani
XVII Kalendas Januarii Pontificatus nostri anno primo.
18

