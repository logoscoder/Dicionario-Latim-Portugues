vice de Generali Priori totius Ordinis nihilominus potestate. Porro idem cardinalis, nostri auctoritate mandati
vivo ad eum sermone directi necnon et concordi eorundem fratrum ac praedicti Capituli consensione suffultus,
universas domos et congregationes vestras in unam Ordinis Eremitarum Sancti Augustini professionem et
regularem observantiam perpetuo counivit sub Generalis cura Prioris, canonice instituendi pro tempore prae aliis
Provincialibus necnon et conventualibus singularum domorum prioribus, regulariter gubernandas, et, ut novam
ovilis Dominici unionem universalis capitis unitas consummaret, te, dilecte fili frater Lanfrance, in Generalem
Ordinis eiusdem Priorem et patrem, Spiritus Sancti gratia invocata, praefecit ac etiam, prout a Nobis specialiter
in mandatis acceperat, confirmavit; vos universos et successores vestros a baculis vel ferulis deportandis et quod
non cogamini ad recipiendas possessiones aliquas vel habendas, decernens perpetuo liberos et exemptos.

ยง 4. Nos igitur praefati Cardinalis processum, convenientem cum voluntatis nostrae proposito approbantes.
praemissa omnia grata habemus et rata ipsaque auctoritate Apostolica confirmamus et praesentis scripti
patrocinio communimus. Insuper autem personas et domos vestras sub beatorum Petri et Pauli protectione
suscipientes et nostra, praesentium auctoritate statuimus, ut vos, filii priores et fratres, in professione praedicti
Ordinis in praefato Generali Capitulo ordinata, quo quidem Ordine vos perpetuo censeri volumus, vobiscum
super diversarum professionum aut observationum debito, quas antea feceratis in praedictis vel aliis ordinibus,
dispensantes, sub devota Generalis Prioris quem nunc vobis divina ordinatio praetulit eiusque successorum
oboedientia perpetuo virtutum Domino servientes, nigris dumtaxat et nullis aliis alterius coloris cucullis, ut
uniformis amictus normam eiusdem in vobis professionis ostendat, utamini de caetero universi. Et ut haec sancta
unio, quam perpetuae pacis tranquillitate gaudere volumus, omnibus integritatis suae perfecta partibus stabilis
perseveret, decernimus ut omnes domus Ordinum suprascriptorum, quarum fratres iuxta mandati nostri formam
ad nostram praesentiam non venerunt, ipsi unioni tamquam corpori membra absque diffugio ullius exceptionis
inhaereant et ad observationem praedictorum omnium teneantur. Alioquin sententiam, quam tu, dilecte fili Prior
Generalis, et successores tui rite tuleritis in rebelles, ratam habebimus et faciemus auctore Domino usque ad
satisfactionem condignam, appellatione remota, inviolabiliter observari. Nulli ergo omnino liceat hanc nostrae
confirmationis, protectionis, dispensationis et constitutionis paginam infringere vel ei ausu temerario contraire.
Si quis autem hoc attemptare praesumpserit, indignationem omnnipotentis Dei et beatorum Petri et Pauli
apostolorum eius se noverit incursurum.
Datum Laterani V Idus Aprilis, Pontificatus nostri anno secundo.

Aug. 6 (1956), 10-13; Empoli, 18-20; Bourel-Coulon, 1301; Potthast 16334; An. Aug. 5
(1913), 1-4; Torelli IV, 528; Colinas, 86.
*****************************************************************
INDEX CHRONOLOGICUS
Abbreviationes

B. = Eremitae de Brictino
T. = Eremitae de Tuscia
OFM. = Ordo Fratrum Minorum
PC. = Pauperes Catholici
J. = Eremitae Joannis Boni
Mor. = Eremitae de Morimundo
OP. = Ordo Fratrum Praedicatorum
Poen. = Ordo Fratrum de Poenitentia Jesu Christi Ordini, S. Augustini.
1. T. 1187 17 Decem. Apost... Nobis licet
80

