Berger 6035; Potthast 14753.
_____________________________________ 101 _______________________________________
1253, 14 Martii: Quanto studiosius divinae.
Universi fratres eremitae non debent longius portare baculum.
Priori Generali et universis fratribus Ordinis Eremitarum S. Augustini.
Quanto studiosius divinae contemplationi vacatis tanto vos ab hiis, qui videntur vobis afferre discidia, immunes
libentius conservamus. Sane petitio vestra Nobis exhibita continebat, quod olim a quibusdam legatis Sedis
Apostolicae de speciali mandato eiusdem Sedis, ut dicebant, statutum extitere ut quilibet frater vestri Ordinis,
quocumque ipsum ire contingat, gestare in manu propria baculum, teneatur. Cum autem, sicut asseritis, relatio
baculorum huiusmodi certis ex causis molesta vobis existat et nimium tediosa et per hoc, vestris mentibus
obductis turbatione, nubilo contingat multoties apud vos sanctae contemplationis otium impedire, Nos vestrjs
devotis supplicationibus inclinati, quieti vestrae in hac parte consulere pro remedio cupientes, ut eosdem baculos,
non obstante statuto praedicto, inviti deferre minime teneamini auctoritate nostra vobis indulgemus. Nulli ergo
etc. Datum Perusii II Idus Martii, Pontificatus nostri anno decimo.

Berger 6417; Potthast 14914; Reg. Vat. 22, f. 253v (560).
_____________________________________ 102 _______________________________________
1253, 14 Aprilis: Admonet Nos cura.
Restauratio unionis et pacis inter partialitates Lombardiae et Romandiolae Ordinis Eremitarum Johannis Boni;
finis schismatis trium annorum, decreta ac directiva circa organisationem necnon caracterem Ordinis.
Universis prioribus et fratribus Ordinis Eremitarum, Salutem etc.

ยง 1. Admonet Nos cura suscepti regiminis et auctoritas pontificalis inducit, ut et plantare sacram religionem et
plantatam fovere summopere debeamus, quod utilius tunc exequimur, et ea, quae sunt recta, nutrimus et
corrigimus, quae profectum virtutis impedire noscuntur.

ยง 2. Quia vero diversitas formae, quam fratres vestri Ordinis in profitendo et eligendo sibi Priorem Generalem
servabant, diversitatem etiam inducebat animorum et per consequens scandalum generabat post diversas
electiones et cessiones factas de Prioribus in Ordine ipso et diversos processus super iis habitos. Nos, ad quos
spectat errata corrigere ac nutrire directa, cupientes paci et tranquillitati vestrae paterna sollicitudine providere,
dilecto filio nostro G(ulielmo) S. Eustachii diacono cardinali, cui dudum generalem curam Ordinis praedicti
commisimus, examinationem electionis celebratae in Generalem Priorem eiusdem Ordinis de dilecto filio fratre
L(anfranco) Mediolanensi, tunc priore domus vestrae Bononiensis, et processuum eorumdem duximus
committendam.

ยง 3. Cum igitur idem cardinalis de mandato et auctoritate nostra, electione de praefato Lanfranco quia eam
invenit celebratam canonice confirmata, super professione ac electione necnon et nominatione Prioris ipsius
Ordinis faciendis de caetero ac aliis articulis, eadem auctoritate statutum edidit providum et honestum, prout in
ipsius cardinalis litteris inde confectis plenius continetur.

ยง 4. Nos vestris supplicationibus inclinati, quod ab eodem cardinali super iis factum est, ratum et gratum
habentes, id auctoritate apostolica confirmamus et praesentis scripti patrocinio communimus; tenorem litterarum
ipsarum praesentibus de verbo ad verbum inseri faciendo, qui talis est:
49

