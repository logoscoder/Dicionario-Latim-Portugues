1252, 30 Januarii: (Initio textuque omissis).
Eiusdem tenoris ut supra (28 Januarii) duobus abbatibus Cisterciensibus.
Dilectis filiis Abbatibus S. Donati et S. Eugenii, dioecesis Senarum, ac praeposito Ecclesiae Senarum, Salutem
etc.
Datum Perusii II Kal. Februarii, Pont. nostri anno nono.

Schier, f. 17v.
_____________________________________ 91 _______________________________________
1252, 28 Februarii: Devotionis vestrae.
Eremitae in dioecesi Langres a certis decimis ac vicesimis eximuntur (suntne Eremitae Johannis Boni?).
Dilectis filiis Priori et fratribus eremitarum Vallis S. Guillelmi, Ordinis S. Augustini, Lingoniensis dioecesis,
Salutem etc.
Devotionis vestrae precibus benignum impartientes assensum, ut de blado, vino, lana, lignis, lapidibus et aliis,
quae aliquoties pro vestris usibus emere vos contingit, nulla pedagia, vineragia, roagia vel alia, quae pro iis a
saecularibus exiguntur, solvere teneamini, vobis tenore praesentium indulgemus. Nulli ergo etc. Datum Perusii
III Kalendas Martii, Pontificatus nostri anno nono.

Torelli, IV, 467.
_____________________________________ 92 _______________________________________
1252, 9 Aprilis: In causa quae.
In causa inter Fratres Minores et Eremitas de Brictinis circa ecclesiam S. Mariae de Monte Gaufri Card.
Stephanus iudicium in favorem horum Eremitarum tulit. Episcopus civitatis Senegalliae hoc iudicium observari
faciat.
Venerabili fratri episcopo Senegaliensi, Salutem et Apostolicam benedictionem.

ยง 1. In causa quae inter priorem et fratres Eremitarum de Brictinis in Marchia Anconitana ex parte una et
dilectos filios fratres Minores eiusdem Marchiae ex altera super ecclesia S. Mariae de Monte Gaufri, sita in Colta
Montissa, Firmanae dioecesis, vertebatur, dilectum filium nostrum S(tephanum) tituli S. Mariae Transtiberim,
Presbyterum Cardinalem, dedimus auditorem. Qui, cognitis causae meritis eiusdem et relatis fideliter coram
Nobis, praesentibus procuratoribus utriusque partis, diffinitivam pro eisdem Eremitis sententiam promulgavit,
prout in patentibus litteris exinde confectis et sigillo Cardinalis praedicti signatis plenius continetur.

ยง 2. Cum itaque Nos eandem sententiam provide latam, ratam et firmam habentes, eam auctoritate Apostolica
duxerimus confirmandam, fraternitati tuae per Apostolica scripta mandamus, quatenus praefatam sententiam
iuxta tenorem litterarum ipsarum facias per censuram ecclesiasticam, appellatione remota, firmiter observari.
Datum Perusii V Idus Aprilis, Pontificatus nostri anno nono.

Hh. 2, 18; Empoli, 175; Torelli IV, 468; Potthast 14552; Schier, f. 17v; Billi, 35.
_____________________________________ 93 _______________________________________
45

