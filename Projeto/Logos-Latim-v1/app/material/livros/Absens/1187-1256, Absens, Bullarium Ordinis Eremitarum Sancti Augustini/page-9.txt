Archivio di Stato Siena, Diplomatico S. Agostino.
_____________________________________ 15 _______________________________________
1228, 8 Decembris: Cum olim sicut intelleximus.
Confirmatio electionis Regulae S. Augustini, quae est approbata et absolutio ab observantia Ordinis huic
praecedentis.
Dilectis filiis Fratribus Eremi de Brisctinis Fanensis Dioecesis et aliis Fratribus Eremo ipsi subiectis, Salutem et
Apostolicam benedictionem.
Cum olim, sicut intelleximus, motu proprio quendam novum Ordinem inveneritis et ad ipsius observantiam vos
duxeritis astringendos, quia tandem illo relicto, cum non esset de Ordinibus approbatis, Beati Augustini regulam
recepistis eamque cupitis in perpetuum irrefrangabiliter observare, Nos vestris supplicationibus inclinati vos ab
observantia praedicti Ordinis absolventes, a vobis perpetuis temporibus inviolabiliter observari concedimus
regulam memoratam. Nulli ergo etc. Datum Perusii VI Idus Decembris, Pontificatus nostri anno secundo.

Hh. 2, 1; Empoli, 123; Torelli IV, 295; Potthast 8288; Schier, f. 7v.; Colinas, 32.

_____________________________________ 16 _______________________________________
1231, 3 Januarii: Dilecti filii de Monte Speculo et de Sylva Lacus.
Priores dictorum locorum regulam approbatam petunt; episcopus Senensis de consilio virorum prudentum eis
unam ex approbatis concedat et fratres sententiis canonicis adsctrictis absolvere potest.
Venerabili fratri Episcopo Senensi, Salutem et Apostolicam benedictionem.

ยง 1. Dilecti filii de Montespeculo et de Sylva Lacus fratrum eremitarum priores Nobis humiliter supplicarunt, ut
cum tam ipsi quam fratres in eisdem locis et aliis tuae dioecesis eremiticam vitam ducentes in ingressu locorum
ipsorum abrenuntient propriis, continentiam voveant, promittant oboedientiam et sub regulari habitu perpetuo se
victuros, quia non habent Regulam specialem secundum quam tam in divinis officiis quam in aliis vivere debeant
seu delinquentium corrigantur excessus vel alias cum expedit ipsorum valeat provideri saluti, eis super iis, ne
tanquam acephali promissionis factae inveniantur temerarii transgressores, providere misericorditer dignaremur.

ยง 2. Nos igitur supplicationes eorum dignas favore benevolo reputantes, fraternitati tuae, de qua plenam in
Domino fiduciam obtinemus, per Apostolica scripta mandamus, quatenus de ipsorum salute prout tua noscitur
specialiter interesse solicitus, habito religiosorum et aliorum virorum prudentum consilio huiusmodi fratribus in
tua dioecesi commorantibus unam de Regulis approbatis, quam ipsis secundum Deum magis videris expedire
concedas ac in locis eorundem fratrum officium visitationis impendas, corrigas et reformes ibidem, quae
secundum Regulam quam eis concesseris correctionis et reformationis officio noveris indigere, facturus quae
statueris ab omnibus inviolabiliter observari, contradictores per censuram ecclesiasticam (appellatione
postposita) compescendo.

ยง 3. Illis quoque de praedictis fratribus qui pro violenta manuum iniectione in canonem inciderint sententiae
promulgatae iuxta formam Ecclesiae beneficium absolutionis impendas, cum eisdem etiam delinquentibus,
quoties opus fuerit, provide dispensabis, prout secundum Deum videris dispensandum, nisi tam iniectorum
manuum quam eorum qui gratia dispensationis eguerint adeo fuerit enormis excessus, quod merito sit ad Sedem
Apostolicam recurrendum. Datum Laterani III Nonas Januarii Pontificatus nostri anno quarto.

Hh 2, 2; Empoli, p. 125; Potthast 8646; Schier, f. 8.
9

