Schier, f. 35-36v; Würzburg, Archivium Provinciae Germaniae OESA, Urkunde 2;
Monumenta Boica, vol. 26, München 1826, 332.
_____________________________________ 158 _______________________________________
1256, 11 Februarii (Initio textuque omissis).
Episcopo Perugino mandatur, ut priorem et fratres Eremitas S. Trinitatis, Senensis dioecesis, Ordinis S.
Augustini, contra quoscumque iura ipsorum laedentes tamquam conservator adiuvet.
Datum Laterani III Id. Februarii, Pont. nostri anno secundo.

Schier, f. 26v.
_____________________________________ 159 _______________________________________
1256, 18 Februarii: Pro parte dilectorum.
Confirmatio electionis fratris Guillelmi in Rectorem Ordinis Fratrum de Poenitentia Jesu Christi, OSA.
Episcopo Massiliensi. Pro parte dilectorum filiorum generalis capituli priorum et diffinitorum fratrum
Poenitentiae Jesu Christi Ordinis S. Augustini fuit Nobis humiliter supplicatum, ut cum ipsi, generali eorum
rectore cedente, convenientes in unum, Spiritus Sancti gratia invocata, fratrem Guillelmum ipsius Ordinis virum
utique in temporalibus providum et spiritualibus circumspectum, in generalem rectorem eorum prout ad ipsos
pertinet canonice ac concorditer duxerint eligendum, electionem huius confirmare de benignitate Sedis
Apostolicae mandaremus. Cum igitur rectis dispositionibus nihil debeat contraire Nos de te, qui loci dioecesanus
existis plenam in Domino fiduciam obtinentes, fraternitati tuae per Apostolica scripta mandamus quatenus
inquisita de modo electionis, electi meritis et eligentium studiis diligentius veritate, electionem eandem, si
inveneris eam de persona idonea canonice celebratam, auctoritate nostra confirmans, facias eidem rectori a suis
subditis oboedientiam et reverentiam debitam exhiberi. Contraria alioquin ea rite cassata facias eis de rectore per
electionem canonicam provideri. Datum Laterani XII Kal. Martii, anno secundo.

Studi storici dell'Ordine dei Servi di Maria 10 (1960), 96.
_____________________________________ 160 _______________________________________
1256, 18 Februarii: Quia ex habitus.
Prohibet ne quisquam habitum Ordinis Fratrum de Poenitentia Jesu Christi deferrat nisi sit in ipso Ordine
professus.
Rectori et fratribus Poenitentiae Jesu Christi, OSA. Quia ex habitus commutatione cum alterius aut nullius
specialis religionis viris vestri Ordinis, quam asseritis per Sedem Apostolicam approbatam, deformari possit
honestas, Nos devotionis vestrae precibus inclinati, auctoritate propria districtius inhibemus, ne quisquam nisi
vestrae Religionis frater existat, qui ab aliarum religionum habitibus divisus esse noscitur, audeat in professionis
vestrae scandalum deportare. Nulli ergo omnino etc. Datum Laterani XII Kal. Martii, anno secundo.

Studi storici dell'Ordine dei Servi di Maria 10 (1960), 97.
_____________________________________ 161 _______________________________________
1256, 22 Februarii: Ricordamur liquido.
77

