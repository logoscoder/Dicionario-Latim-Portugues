Licet vobis dederimus in mandatis ut Fratri Andreae Priori et eremitis Anconitanae Marchiae sibi subiectis ad
gestandum cucullas discinctas praefigeretis terminum competentem; nolentes tamen, ut negotium huiusmodi
diutius retardetur, districte vobis per iterata scripta mandamus, quatenus Priori et eremitis praedictis ad id
faciendum proximum Festum Nativitatis Dominicae auctoritate nostra terminum praefigatis. Datum apud
Cryptam Ferratam X Kal. Septembris, Pontificatus nostri anno decimoquarto.

Torelli IV, 355.
_____________________________________ 27 _______________________________________
INNOCENTIUS IV (25 Junii 1243 - 7 Decembris 1254)
1243, 24 Septembris: Vota devotorum.
Fratres sacerdotes Brictinorum de consensu rectorum parochialium et diocoesanorum confessiones fidelium
audire et praedicare possunt. Necnon intra tres menses post obitum Prioris (Generalis) a visitatoribus anni illius
ac prioribus locorum in capitulo convocatis successor eligitur.
Dilectis priori et fratribus de Brictinis, Fanensis dioecesis.

ยง 1. Vota devotorum Ecclesiae, quae fructum salutis aeternae continere perspicimus, quo potiora sunt omnibus,
libenter ad effectus deduci gratiam procuramus. Hinc est quod Nos vestris piis desideriis annuentes ut de licentia
et assensu diocoesanorum ac rectorum parochialium ecclesiarum fratres sacerdotes Ordinis vestri recurrentium
ad ipsos confessiones audire ac eis paenitentiam intingere salutarem necnon ut illi ex eisdem, quibus virtutum
Dominus contulit scientiam praedicationis et gratiam, possint populis proponere verbum Dei vobis auctoritate
praesentium concedimus facultatem.

ยง 2. Caeterum, quia per Nos providi cupitis quod vestra pia Religio digna spiritualibus proficere incrementis sibi
pro tempore oportune commodum provisionis acceleret et diutina dispendia vacationis ignoret, statuimus, ut
obeunte te, fili prior, vel tuorum quolibet successorum, visitatores qui a Priore ac diffinitoribus vestri Ordinis
annuatim in generali capitulo statuuntur, convocatis universis et singulis prioribus locorum ad heremum vestram
spectantium, ab eis per electionem canonicam et concordem de priore faciant providi, ita ut ultra tres menses
heremus ipsa priore non vacet. Ad quod si forte iustum impedimentum in causa non fuit, dicti priores et fratres
ab eisdem visitatoribus per censuram ecclesiasticam, appellatione postposita, compellantur. Nulli ergo etc.
Datum Anagniae VIII Kalendas Octobris, Pontificatus nostri anno primo.

Berger 128; Arch. Vat. Reg. Vat. 21, f. 21(128).
_____________________________________ 28 _______________________________________
1243, 1 Octobris: Quoties a nobis petitur.
Confirmatio protectionis B. Petri ac electionis Regulae B. Augustini necnon descriptio accuratior paupertatis,
valoris professionis ac potestatis ordinarii loci in Brictinos. De taxis, de electione prioris ac de iure sepeliendi
fideles. Bulla in forma Mare Magnum.
Dilectis filiis Priori Eremi S. Blasii de Brictinis eiusque fratribus, tam praesentibus quam futuris regularem vitam
professis in perpetuum.

ยง 1. Quoties a Nobis petitur quod religioni et honestati convenire dignoscitur, animo Nos decet libenti concedere
ac petentium desideriis congruum suffragium impartiri. Ea propter, dilecti in Domino filii, vestris iustis
postulationibus clementer annuimus et eremum vestram S. Blasii de Brictinis Fanensis dioecesis, in qua divino
mancipati estis obsequio, sub B. Petri et nostra protectione suscipimus et praesentis scripti privilegio
15

