nostra exsecutum fuit mandatum apostolicum concedendo Regulam B. Augustini rectori et fratribus Poenitentiae
Jesu Christi, congregatis ad hoc apud Massiliam in capitulo generali et nos ipsi approbamus et confirmamus
quod actum fuit per eundem. Sed cum postea necessitate ducti venissemus adhuc capitulo generali dictorum
fratrum, ne videretur aliquid diminutum ad requisitionem dicti venerabilis patris Massiliensis episcopi et
dictorum fratrum de Poenitentia Jesu Christi, nos ipsi venimus cum eodem dicto domno episcopo in capitulo
dictorum fratrum et mandatum apostolicum cum eodem domno episcopo fuimus insimul exsecuti, concedentes
ambo pariter auctoritate Apostolica Regulam B. Augustini rectori et fratribus de Poenitentia Jesu Christi. Actum
est hoc anno quo supra, VI Idus Maii apud Massiliam in refectorio supradictorum fratrum de Poenitentia Jesu
Christi in praesentia et testimonio Gaufridi, praepositi, Hugonis Ottoboni operarii, Bertrami Aragarati
canonicorum Tholonensium, Gofridi de Melsagiis, rectoris ecclesiae Paradisi apud Massiliam et universorum
fratrum de Poenitentia Jesu Christi in capitulo generali congregatorum, scilicet fr. G(erardi), fr. P(etri) Lombardi
prioris Fenolei, fr. G(erardi) prioris Massiliensis, fr. Hugonis prioris Aquensis, fr. R(ichardi) Lauterii prioris
Barioli, fr. provincialis prioris Roeneti, fr. G(erardi) Hugonis prioris Lucii, fr. G(erardi) Lobrete prioris
Draguignani, fr. P(etri) Lombardi tenentis locum prioris Tholonensis, fr. Bertrami prioris de Coriis, fr. prioris
Insularum de Porcaloriis, fr. J(oannis) prioris Bellomontis, fr. Garsiae prioris Tarasconi, fr. reverendi Athenulfì
tenentis locum prioris Montis Pesulani, qui omnes praedictam concessionem Regulae B. Augustini qua regantur
et per quam sibi et aliis praeficiant ad salutem devote ac humiliter acceptantes et inde Deo gratias referentes
exultantesque corde et animo Te Deum laudamus unanimiter cantaverunt. Et in praesentia mei Thomae
publici notarii Massiliensis, qui mandato dictorum dominorum episcoporum et precibus fratrum iam dictorum
hanc cartam scripsi et mei sigilli signaculo insignivi. In cuius rei memoriam supradicti domini episcopi eandem
concesserunt sigillorum suorum munimine roborari. Nulli ergo etc. Datum Anagniae II Kal. Augusti,
Pontificatus nostri anno primo.
Reg. Vat. 24, f. 78 (536); Bourel-Coulon, 659; cum quibusdam variationibus et copia phototypica, G. M.
Giacomozzi, L'Ordine della Penitenza di Gesù Cristo, Roma 1962, 115-116; 120.
_____________________________________ 154 _______________________________________
1255, 13 Augusti: Pacis vestrae.
Litterae Apostolicae quae nominatim et expressis verbis Ordinem OSA continent, solummodo validae sunt; aliae
subreptae indicantur.
Dilectis filiis... Priori Generali et universis prioribus atque fratribus Eremitarum Ord. B. Augustini. Pacis
vestrae quaerentes etc. (secundum formularium). Cum igitur vix credatur ab iis, qui contra vos litteras
impetrant vestris Ordinis titulis sine malitia subticeri, Nos et illorum obviare fraudibus et vestram innocentiam
favorabiliter confovere volentes, auctoritate vobis praesentium indulgemus, ut nequeatis universaliter seu
singulariter super aliquibus negotiis per Apostolicae Sedis litteras conveniri, quae de Ordine vestro specialem
non fecerint mentionem. Nulli ergo omnino etc. Datum Anagniae Id. Augusti, Pont. nostri anno primo.

Bourel-Coulon, 710; Bibl. Ang. cod. 1314, f. 8.
_____________________________________ 155 _______________________________________
1255, 20 Augusti: Religiosam vitam eligentibus.
Privilegia communia huius constitutionis in forma restricta Poenitentibus Jesu Christi OSA in Provincia
conceduntur.
Dilectis Generali Rectori et fratribus de Poenitentia Jesu Christi in Provincia constitutis, tam praesentibus quam
futuris regularem vitam professis, in perpetuum.

§ 1. Religiosam vitam eligentibus Apostolicum convenit adesse praesidium, ne forte cuiuslibet temeritatis
incursus, aut eos a proposito revocet, aut robur (quod absit) sacrae Religionis infringat. Eapropter, dilecti in
74

