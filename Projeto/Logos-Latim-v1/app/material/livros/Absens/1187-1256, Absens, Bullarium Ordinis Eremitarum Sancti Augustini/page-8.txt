_____________________________________ 12 _______________________________________
1228, 3 Febuarii: Cum a Nobis petitur.
Confirmatio sub protectione B. Petri suscipiendi nemus et eremum Sylvae Lacus, Senensis Dioecesis.
Dilectis filiis priori et fratribus eremi, sitae in Sylva de Lacu, Salutem etc.
Cum a Nobis petitur quod iustum est et honestum tam vigor aequitatis quam ordo exigit rationis, ut id per
sollicitudinem officii nostri ad debitum perducatur effectum. Eapropter, dilecti in Domino filii, vestris iustis
postulationibus grato concurrentes assensu, personas vestras et locum, in quo divino estis obsequio mancipati,
cum omnibus bonis, quae in praesentiarum rationabiliter possidet aut in futurum iustis modis, praestante
Domino, poterit adipisci, sub B. Petri et nostra protectione suscipimus; specialiter autem nemus, iura, ipsam
eremum, possessiones et alia bona vestra, sicut ea omnia iuste ac pacifice possidetis, vobis et per vos eidem
eremo auctoritate Apostolica confirmamus et praesentis scripti patrocinio communimus. Nulli ergo etc. Datum
Laterani III Nonas Februarii, Pontificatus nostri anno primo.
Schier, 1. 7.
_____________________________________ 13 _______________________________________
1228, 5 Februarii: Cura ecclesiam eremi.
Bonfilius. episcopus Senensis, ecclesiam eremi Sylvae Lacus consecrans solitam indulgentiam in die
dedicationis ac eius anniversario tam pro subditis quam pro extraneis publicare potest.
Venerabili Fratri (Bonfilio) Episcopo Senensi, Salutem et Apostolicam benedictionem. Cum ecclesiam
eremi sitae in Sylva de Lacu dedicare disponas, praesentium tibi auctoritate concedimus ut indulgentiam, quam
de more facturus es eis, qui in diem Dedicationis et anniversario ipsius ecclesiae vel in competentem terminum,
quem duxeris praefigendum, personaliter cum debita devotione ad ipsam accesserit extendas non solum ad eos,
qui tibi sunt lege dioecesana subiecti, sed etiam ad quoslibet alios illuc personaliter accessuros. Datum Laterani
Nonas Februarii Pontiflcatus nostri anno primo.

Torelli IV, 293; Potthast 8123a; Schier, f. 7v.
_____________________________________ 14 _______________________________________
1228, 7 Marti: Conquesti sunt.
Archidiaconus ecclesiae Aretinae in causa vertente inter Eremitas Ordinis S. Augustini et quosdam laicos circa
quasdam possessiones sententiam ferre debet.
Dilecto filio archidiacono Aretino, Salutem etc.
Conquesti sunt Nobis prior et fratres heremitarum de Rosia, Ordinis S. Augustini, quod de Radicundula, de Radi
de Montanea, de Mantiano et de Sancto Quirico de Toni universitates hominum. Rusticucius de Rosia,
Mercatante et Brachius, filii quondam Baldizoni de Monte Chiani, fratres laici Volterranae et Senensis
dioecesum super terris, domibus, vineis, oliveriis, possessionibus et rebus aliis iniuriantur eisdem. Ideoque
discretioni tuae per apostolica scripta mandamus, quatenus, patribus convocatis, audias causam et, appellatione
remota, debito fine decidas, faciens quod decreveris per censuram ecclesiasticam firmiter observare, proviso ne
in universitates praedictas excommunicationis vel interdicti sententias proferas, nisi a Nobis super hoc
mandatum receperis specialem. Testes autem qui fuerint nominati, si de gratia, odio vel amore subtraxerint,
censura simili appellatione cessante compellas verum testimonium perhibere. Datum apud Urbem Veterem
Nonis Martii, Pontificatus nostri anno primo.
8

