Card. Octavianus, Legatus, episcopum Bononiensem exhortare debet ut unionem ecclesiae et conventus S.
Mariae Magdalenae in Valle di Petra cum Brictinis confirmet.
Dilecto filio O(ctaviano) Sanctae Mariae in Via Lata Diacono Cardinali Apostolicae Sedis Legato, Salutem et
Apostolicam benedictionem.

ยง 1. Insinuarunt Nobis dilecti filii Prior et Universi fratres eremitae de Brictinis, Ordinis S. Augustini, quod
prior ecclesiae S. Mariae Magdalenae in Valle de Petra Bononiensis dioecesis, ad frugem vitae melioris aspirans,
de sui comventus voluntate unanimi et consensu in manibus dicti prioris de Brictinis pro se ac praefato conventu
(salvo per omnia iure venerabilis fratris nostri Bononiensis episcopi) fecit obedientiam manualem, B. Augustini
Regulam et constitutiones ac observantas eorumdem servaturum perpetuo pro se ac suis fratribus se promittens,
sicut in publico instrumento, confecto inde, plenius dicitur contineri.

ยง 2. Cum autem priores et eremitas huiusmodi pro Religionis suae meritis affectu prosequamur in Domino
speciali, dicto episcopo preces direximus et mandatum, ut quod in hac parte, intentione salubri factum esse
dignoscitur, pro divina et nostra reverentia gratum sibi constituens et acceptum id prout spectat ad ipsum
confirmare non differat, et super hoc tibi etiam, cum requisitus a te fuerit, reverenter intendat, ita quod ex hoc
processu temporis, gratiosi apud Nos meruisse gaudeat incrementa favoris. Quocirca discretioni tuae per
Apostolica scripta mandamus, quatenus eundem episcopum, sicut efficacius poteris, ut mandatum nostrum
compleat, exhorteris. Nobis, quod super hoc feceris et inveneris, rescripturus. Datum Lugduni XV Kal. Julii,
Pontificatus nostri anno quarto.

Hh. 2, 9; Empoli 170; Torelli IV, 405; Potthast 12575; Schier f. 15; Billi p. 34.
_____________________________________ 61 _______________________________________
1247, 11 Augusti: Quoniam ut ait.
Indulgentia 40 dierum christifidelibus manum adiutricem porgentibus in construendo aut restaurando conventus
Eremitarum de Brictino.
Textus ut infra n. 66.

Berti-Lopez, Bullarium A. G. (sine ulteriori indicatione).
_____________________________________ 62 _______________________________________
1247, 17 Augusti: Quoniam ut ait.
Ut supra (100 dierum) pro aedificatione ecclesiae Brictinorum in civitate Jesi.
Datum Lugduni XVI Kal. Septembris, Pontificatus nostri anno quinto.

Hh. 2, 12; Schier f. 15v (40 dierum).
_____________________________________ 63 _______________________________________
1247, 1 Septembris: Quoniam ut ait.
Ut supra Brictinis in civitate Rimini.
Datum Lugduni Kal. Septembris, Pontificatus nostri anno quinto.
35

