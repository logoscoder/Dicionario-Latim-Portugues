Venerabilibus Fratribus, Archiepiscopis et Episcopis ac dilectis filiis Abbatibus, Prioribus, Decanis,
Archidiaconis et aliis ecclesiarum Praelatis ad quos litterae istae pervenerint, Salutem etc.
Pium fore dignoscitur, ut gloriantibus in malitia per Nos taliter obsistatur, quod repressis eorum insultibus
vacantes divino cultui liberius possint in observantia mandatorum Domini delectari. Cum igitur dilectos filios
priores et fratres Eremitas Ord. S. Augustini de Tuscia digne velimus ex Apostolicae Sedis privilegio, quod eis
de novo concessimus, spirituale consequi gaudium et temporalem obtinere profectum, Universitatem vestram
rogamus et hortamur attente per Apostolica vobis scripta mandantes, quatenus eosdem pro Divina et Nostra
reverentia favoris opportuni praesidio prosequentes, eos qui contra tenorem ipsius privilegii, eisdem aliquas
praesumpserint irrogare iniurias vel iacturas, ut eis debitam satisfactionem impendant per censuram
ecclesiasticam monitione praemissa, cessante appellationis obstaculo, compellatis. Datum Laterani V Idus
Maii, Pont. nostri anno primo.

Hh. 2, 8; Empoli, p. 169; Torelli IV, p. 392; Potthast 11381; Schier, f. 15.

_____________________________________ 49 _______________________________________
1244, 28 Maii: Quia salutem.
Nominatio NN in correctorem et reformatorem omnium eremitarum in Tuscia per triennium.
Dilecto filio... Visitatori Generali Heremitarum Ordinis S. Augustini de Tuscia, Salutem etc.
Quia salutem potissime cupimus animarum ea per quae provenire valeat diligenti sollicitudine procuramus ipsius
impedimenta studentes celeriter amovere. Hinc est quod Nos de probitate tua plenam in Domino fiduciam
obtinentes discretioni tuae praesentium auctoritate committimus, ut in omnes heremitas Tusciae tam in capita
quam in membra correctionis officium quotiens eorum saluti expedire videris et reformationis exercens, studens
iuxta indultam tibi coelitus gratiam extirpare in ipsis vitia et plantare virtutes; contradictores per censuram
ecclesiasticam, appellatione postposita, compescendo praesentibus per triennium minime valituris.
Data Laterani V Kalendas Junii, Pontificatus nostri anno primo.
Siena, Archivio di Stato, Diplomatico S. Agostino; A. G., fondo Lopez.
_____________________________________ 50 _______________________________________
1244, 1 Decembris: Qua ut Christi Fideles.
Indulgentia eis qui manus porrectrices in constructione aut reparatione ecclesiarum ac domorum OSA
porrexerunt.

Neelsbach n. 6.
_____________________________________ 51 _______________________________________
1245, 16 Augusti: Paci et tranquillitati.
Superiores OFM ejectis ac egressis ex Ordine eorum licentiam ad alios ordines approbatos transeundi dare
nequeunt, exceptis ordinibus B. Augustini, Templariorum, Hospitaliorum et aliorum religiosorum arma
portantium.
27

