benevolentiae studium per quod in observantia mandatorum Domini iuxta ipsorum pia desideria libere valeant
prosperari, maxime cum dilectus filius Joannis, tituli S. Laurentii in Lucina presbyter Cardinalis, in cuius
parochia ecclesia memorata consistit, ducat acceptum ut praedicti eremitae ipsam libere consequantur.
Contradictores autem, si qui fuerint, vel rebelles mandato praedicto per censuram ecclesiasticam, appellatione
remota, compescendo.

Locum, data etc. in Formulario Joannis XXII omittuntur. Cfr. Potthast 14002.
AA 9 (1922), 72.
_____________________________________ 75 _______________________________________
1250, 21 Julii: Quia ex Apostolici cura.
Eiusdem tenoris bullae superioris citatae, 19 Aprilis 1244, ac eisdem destinatae.
Datum Lugduni XII Kal. Aug., Pont. nostri anno octavo.

Hh. 2, 14 bis; Empoli, 173; Torelli IV, 438; Potthast 14017; Schier, f. 16v; Colinas, 55.
_____________________________________ 76 _______________________________________
1250, 23 Augusti: Quia ex Apostolici cura.
Eiusdem tenoris ut supra, sed cum additione: candidatos censuris ecclesiasticis adstrictos absolvere possunt, quia
per simplicitatem et iuris ignorantiam incurserunt, quia divina in hoc stato celebraverunt.
Datum Lugduni X Kal. Sept. Pont. nostri anno octavo.

Berger 4807 (textus completus autem non datur).
_____________________________________ 77 _______________________________________
1250, 23 Augusti: Canonica constitutione cavetur.
Extensio constitutionis generalis de appellatione ad Eremitas de Tuscia; Delinquentes appellent ut alii in abbates
et episcopos, qui causam examinent ac iudicent, sed non in Papam, nisi in casibus magni momenti.
Dilectis filiis... Priori et fratribus eremitis Ord. S. Augustini in Tuscia, Salutem etc.
Canonica constitutione cavetur, quod monachi et canonici regulares quocumque modo se percusserint, non sint
ad Apostolicam Sedem mittendi, sed secundum discretionem et providentiam sui abbatis disciplinae subdantur.
Quod si abbatis discretio ad eorum correctionem non sufficit, providentia est dioecesani episcopi adhibenda, nisi
excessus difficilis fuerit et enormis, propter quem merito sit ad Romanam Ecclesiam recursus habendus. Nos
ergo ad vos statutum huiusmodi duximus extendendum, auctoritate Apostolica statuentes ut in tali casu, nisi
maioris sit providentia requirenda, per te, fili Prior, fratribus vestris absolutionis beneficium impendatur. Nulli
ergo omnino etc. Datum Lugduni II Kal. Augusti, Pont. nostri anno octavo.

Hh. 2, 16; Berger 4808; Schier f. 17.
_____________________________________ 78 _______________________________________
1250, 7 Septembris: Ex parte tua.
40

