ab aliis molestari. Preces et mandatum huiusmodi taliter implecturi, quod dicti prior et fratres iustam de vobis
non habeant materiam conquerendi; et Nos devotionem vestram propter hoc in Domino commendemus. Datum
Laterani Nonas Decembris, Pontificatus nostri anno undecimo.
Hh. 2, 22; Berti, Bullarium, vol. I; idem breve in data 17 Dec. 1256; Hh. 2, 32; Empoli, 16; Torelli IV, 578.
_____________________________________ 111 _______________________________________
1254, 15 Februarii: Cum a Nobis petitur.
Confirmatio quarumdam constitutionum, quae in extenso non dantur, sed stabilitate de consilio Card. Richardi et
abbatum Cisterciensium de Fallera et Fossa Nova.
Dilectis filiis Priori Generali et universis fratribus Eremitis de Tuscia Ord. S. Augustini, Salutem etc.
Cum a Nobis petitur, quod justum est et honestum, tam vigor aequitatis quam ordo exigit rationis, ut id per
sollicitudinem officii nostri ad debitum perducatur effectum. Sane cum Nobis olim in primo anno pontificatus
nostri vobis B. Augustini Regulam duxerimus concedendam, vos tandem quasdam constitutiones, de consilio
dilecti filii nostri Riccardi S. Angeli Diaconi Card. et religiosorum virorum de Fallera et Fossa Nova abbatum,
Cisterciensis Ordinis, auctoritate mandati nostri, fecistis pro stabilienda in perpetuum regulariter vita vestra, quas
sub praefati Cardinalis sigillo Nobis exhibitas Apostolico petiistis munimine roborari. Nos itaque piis vestris
desideriis benignius annuentes constitutiones huiusmodi salubriter et provide factas, ratas habentes et gratas,
ipsas auctoritate Apostolica confirmamus et praesentis scripti patrocinio communimus. Nulli ergo omnino etc.
Datum Laterani XV Kal. Martii, Pont. nostri anno undecimo.
Hh. 2, 24: Empoli, 12: Torelli IV, 511 (inserta); Berger 7278; Potthast 15236; Lucca, Diplomatico. Perg. S.
Agostino.
_____________________________________ 112 _______________________________________
1254, 27 Aprilis: Cum paupertatem.
Sine licentia superioris nemo ex Ordine recedat et discedentem vero nemo audeat sine privilegio retinere.
Dilectis filiis... Priori Generali et fratribus Ordinis Eremitarum, Salutem etc.
Cum paupertatem et vitam profiteamini regularem, insistentes ex pio, quem vobis Dominus inspiravit, affectu
sub arctae Religionis observantia, obsequiis Jesu Christi auctoritate praesentium inhibemus, ne quis post Ordinis
vestri professionem ab Ordine ipso, sine sui superioris discedat licentia. Discedentem vero absque cautione
litterarum vestrarum auctoritate alicuius privilegii ab Apostolica Sede indulti, nullus audeat retinere. Quod si
quis forte retinere praesumpserit, licitum sit vobis in ipsos fratres regularem sententiam promulgare. Nulli ergo
omnino etc. Datum Laterani V Kal. Maii, Pont. nostri anno undecimo.

Berger 7469: Schier, f. 23.
_____________________________________ 113 _______________________________________
1254, 27 Aprilis: Cum dilectorum.
Notificatio decreti "Cum paupertatem" praelatis Ecclesiae et eis rogatur ne cum superioribus in casibus
advenientibus discrepent iudicio.

56

