Dilectis filiis Priori et fratribus Eremitarum de Brictinis, Ordinis S. Augustini, dioecesis Fanensis, Salutem et
Apostolicam benedictionem.
Oblata nobis ex parte vestra petitio continebat, quod, cum prior et fratres S. Mariae Magdalenae de Valle Petrae,
tunc Ordinis S. Benedicti, Bononiensis dioecesis affectarent Ordini et domui vestrae uniri, Nos dilecto filio
nostro Octaviano, S. Mariae in Via Lata Diacono Cardinali, tunc in partibus illis Apostolicae Sedis Legato,
nostris sub certa forma dedimus litteris in mandatis, ut venerabilem Fratrem nostrum Bononiensem episcopum
monere ac inducere procuraret, quod fratres dictae domus S. Mariae Magdalenae Ordini et domui vestris unire et
incorporare curaret. Sed tandem eodem episcopo ab ipso Cardinali super hoc diligenter monito et id non posse
fieri propter diversitatem Ordinum asserente, dicto Cardinali nostras iterum direximus litteras inter alia
continentes, ut si constaret eidem Ordinem vestrum Ordine dictorum fratrum S. Mariae Magdalenae ex
adiectione constitutionum existere arctiorem, super incorporatione ac unione huiusmodi, requisito consensu
ipsius episcopi et eiusdem in omnibus iure salvo, dispensative procederet, prout videret eius circumspectio
expedire. Dicto vero Cardinali postmodum dilecto filio Magistro Ubaldo, subdiacono et capellano nostro,
committente super hoc totaliter vices suas, idem capellanus legittime cognitus, quod Ordo vester ex adiectione
constitutionum Ordine praedictorum fratrum S. Mariae Magdalenae arctior existebat, eiusdem episcopi requisito
consensu et ipsius in omnibus iure salvo, fratres praedictae domus S. Mariae Magdalenae ac domum ipsam
vestris Ordini ac domui iuxta nostrarum litterarum tenorem unire ac incorporare dispensative curavit, prout in
instrumento publico, exinde confecto, vidimus plenius contineri. Nos itaque vestris supplicationibus inclinati,
quod a Cardinali et capellano praedictis factum est in hac parte ratum habentes et gratum, illud auctoritate
Apostolica confirmamus et praesentis scripti patrocinio communimus; defectum, si quis in huiusmodi unione et
incorporatione fuit ex eo, quod idem Cardinalis non habebat ex beneficio litterarum nostrarum directarum in
ipsum, quod posset alii super iis committere vices suas, supplentes de plenitudine potestatis. Nulli ergo omnino
hominum liceat hanc paginam nostrae confirmationis et suppletionis infringere vel ei ausu temerario contraire. Si
quis autem hoc attentare praesumpserit indignationem Omnipotentis Dei et Beatorum Petri et Pauli Apostolorum
eius se noverit incursurum. Datum Laterani IV Nonas Decembris, Pontificatus nostri anno undecimo.

Torelli IV, 488-499; Berger 7097; Colinas, 65.
_____________________________________ 109 _______________________________________
1253, 3 Decembris (initio textuque omissis).
Potestati, consilio et communi Fanensi bona Eremitarum de Brictinis commendantur.
Datum Laterani III Nonas Decembris, Pontificatus nostri anno undecimo.

Schier, f. 22v.
_____________________________________ 110 _______________________________________
1253, 5 Decembris: Cum ecclesias.
Potestas civitatis Fanensis non debet Eremitas de Brictinis circa domum, quam a quodam Fuscolo receperunt,
molestare.
Dilectis filiis Potestati, Consilio et Communitati Fanensi, Salutem et Apostolicam benedictionem.
Cum ecclesias et personas ecclesiasticas maxime pro illius reverentia, cuius sunt obsequiis deputatae, Nos deceat
in suis iuribus confovere, universitatem vestram rogandam duximus attentius et hortandam, per Apostolica vobis
scripta firmiter iniungentes, quatenus dilectos filios priorem et fratres Eremitarum de Brictinis, Ordinis S.
Augustini Fanensis dioecesis, ob divinam et nostram reverentiam habentes propensius commendatos ipsos super
omnibus suis et specialiter super quadam domo ipsorum, quae fuit quondam Fuscoli, civis Fanensis, ad ipsos
iusto titulo, ut asserunt, pertinente, nullatenus contra iustitiam molestetis nec permittatis, quantum in vobis fuerit,
55

