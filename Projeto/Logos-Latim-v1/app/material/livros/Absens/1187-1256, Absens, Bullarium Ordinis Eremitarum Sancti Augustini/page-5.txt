Ex tuarum, frater Archiepiscope, tenore accepimus litterarum, quod cum dilectus filius Durandus de Osca et
quidam alii socii eius. qui Pauperes Catholici nuncupantur, ad te cum nostris litteris accessissent, eos benignitate
debita suscepisti et quod pro illis tuae fraternitati mandavimus, satagens pro viribus adimplere, quosdam de
societate ipsorum in Italia commorantes iuxta formam, qua idem Durandus reconciliatus fuerat coram Nobis,
reconciliasti ecclesiasticae unitati. Idem quoque Durandus et socii eius suis Nobis litteris intimarunt, quod,
reconciliatis Ecclesiae per te dictis fratribus, eorumdem quidem alii fere centum reconciliari volebant, dummodo
quoddam pratum, quod Commune Mediolanense ipsis olim concesserat, in quo sua schola constructa
consueverant convenire ac exhortari fratres ad invicem et amicos, quam bonae memoriae... praedecessor tuus
destrui fecerat, dum essent excommunicationis vinculo innodati, et nunc iterum est erecta, ipsis concedere velles,
ut ad exhortationem mutuam faciendam fratribus et amicis libere valeant convenire. Unde Nobis humiliter
supplicarunt, ut pratum praedictum eisdem faceremus concedi ad proponendum in schola praedicta more solito
verbum Dei. Cum igitur non propter res mundanas sed propter aeternam mercedem reconciliari debeant
ecclesiasticae unitati, cum nullus salvari valeat extra arcam, petitionem huiusmodi non duximus approbandam,
cum in reconciliatione ipsorum conditio non debeat huiusmodi adhiberi. Quocirca discretioni vestrae per
Apostolica scripta mandamus, quatenus si propriae salutis intuitu Deo et Ecclesiae reconciliari voluerint, eos
iuxta formam, qua reconciliatus in praesentia nostra Durandus exstitit supradictus et quam tibi, frater
archiepiscope. per alias litteras nostras expressimus, ipsos in Ecclesiae gremium recipere mansuetudine debita
satagatis. Et si demum secundum datam vobis a Deo prudentiam tam ecclesiasticae honestati quam eorum saluti
videritis expedire, pratum praedictum seu alium locum idoneum, in quo ad exhortandum se ipsos et amicos
eorum cum timore Domini valeant convenire, concedatis eisdem sine gravi scandalo aliorum, quoniam aliter est
conversis quam cum perversis agendum. Datum Laterani III Nonas Aprilis, Pontificatus nostri anno
duodecimo.
Schier, f. 4.
_____________________________________ 5 _______________________________________
1210, 17 Septembris: Sacrosancta Romana Ecelesia
Prior Bernardus ai fratres eremi Costae de Acqua sub protectione B. Petri
Dilecto filio Bernardo fundatori et fratribus eremi Costa de Acqua, Salutem etc.
Sacrosancta Romana Ecclesia devotos et humiles filios ex assuetae pietatis officio propensius diligere
consueverit et, ne pravorum hominum molestiis agitentur, eos tamquam pia mater suae protectionis munimine
confovere. Eapropter, dilecti in Domino filii, vestris iustis precibus inclinati personas vestras cum omnibus bonis
tum ecclesiasticis quam mundanis, quae in praesentiarum rationabiliter possidetis aut in futurum iustis modis,
praestante Domino, poteritis adipisci, sub B. Petri et nostra protectione suscipimus. Specialiter autem terras,
vineas et domum de Caprile, castanetum de Hedere, castanetum de Maro, castanetum de Planellis et castanetum
de Fontanis, possessiones et alia bona, quae iuste ac pacifice possidetis, vobis et per vos eremo vestrae
auctoritate Apostolica confirmamus et praesentis scripti patrocinio communimus. Nulli ergo etc. Datum
Laterani XV Kalendas Octobris, Pontificatus nostri anno tertiodecimo.
Schier, f. 4v; AA 8 (1920), 299.
_____________________________________ 6 _______________________________________
1213, 25 Septembris: Quanto callidius.
Fratres Morimundi in celebrando divino officio consuetudines Canonicorum Regularium assumere possunt et
observare in vestibus et vita conventuali Regulam S. Augustini cum consuetudinibus Petri Damiani.
Dilectis filiis S. Mariae de Morimundo, Salutem etc.

5

