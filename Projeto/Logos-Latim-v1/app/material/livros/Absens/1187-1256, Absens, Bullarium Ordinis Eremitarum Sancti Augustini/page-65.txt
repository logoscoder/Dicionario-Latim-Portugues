De consilio episcopi Senensis et cum consensu Card. Richardi unio eremi S. Mariae de Monte Speculo cum
Eremitis Sylvae Lacus eiusdem Ordinis invalido declaratur.
Dilectis filiis fratribus Eremitis Sylvae Lacus Ord. S. Aug.. Senensis dioecesis, Salutem etc.
Cum a Nobis petitur quod iustum est et sanctum, tam vigor aequitatis quam ordo exigit rationis, ut id per
sollicitudinem officii nostri ad debitum perducatur effectum. Sane vestra petitio Nohis exhibita continebat, quod
vos sine licentia et auctoritate bonae memoriae... Senensis episcopi, ad quem eremus vestra pleno iure spectabat,
quae super hoc de iure fuerant requirenda, eremum ipsam... Priori et fratribus domus S. Mariae de Monte Speculi
Ordinis S. Augustini, Senensis dioecesis, motu proprio, nulla deliberatione praehabita, submisistis de facto ac
dictam eremum eidem domui univistis. Sed idem episcopus attendens, quod subiectio et unio huiusmodi in suum
et praedictae eremi damnum et dispendium redundabant, eas vestro accedente consensu revocans, cassas et
irritas ac nullius firmitatis existere nunciavit easdem, prout in instrumento publico, confecto exinde, plenius
dicitur contineri. Dilectus quoque f√¨lius noster Riccardus S. Angeli Diaconus Cardinalis, cui Ordo vester est ab
Apostolica Sede commissus, quod super hoc a praedicto episcopo factum extitit, ratum habuit et etiam
approbavit. Nos itaque vestris supplicationibus inclinati, quod super hoc a saepe dicto episcopo proinde factum
est, ratum et gratum habentes, id auctoritate Apostolica confirmamus et praesentis scripti patrocinio
communimus. Nulli ergo omnino etc. Datum Anagniae VIII Id. Julii, Pont. nostri anno primo.

Schier, f. 24; Colinas, 70.
_____________________________________ 135 _______________________________________
1255, 14 Julii: Solet annuere.
Confirmatio decreti capituli generali, (anno 1254 celebrati), in quo annualis occurentia capituli stabilita fuit.
Dilectis filiis... Priori Generali et caeteris prioribus et fratribus Eremitarum Ordinis S. Augustini, Salutem
etc. Solet annuere Sedes Apostolica piis votis et honestis petentium precibus, favorem benevolum impertiri.
Petitio quidam vestra Nobis exhibita continebat quod vos olim in vestro generali capitulo, de mandato felicis
recordationis Innocentii Papae praedecessoris nostri, congregato in praesentia dilecti filii nostri Riccardi S.
Angeli Diaconi Cardinalis, cui cura vestri Ordinis est commissa, et quorundam abbatum Cisterciensis Ordinis
inter alia statuistis, ut semel annis singulis generale capitulum eiusdem Ordinis perpetuo celebretur, prout in
litteris inde confectis et ipsius Cardinalis sigillo munitis plenius dicitur contineri. Nos itaque devotionis vestrae
precibus inclinati, quod a vobis super hoc provide factum est ratum habentes et gratum, illud Apostolica
auctoritate confirmamus et praesentis scripti patrocinio communimus. Nulli ergo omnino etc. Datum Anagniae
II Id. Julii, Pont. nostri anno primo.

Schier, f. 24 in margine.
_____________________________________ 136 _______________________________________
1255, 14 Julii: Caelestis amor Patriae.
Alia forma constitutionis "Cum ex Apostolici cura" circa absolutionem a censuris ecclesiasticis.
Dilectis filiis... Priori Generali et caeteris prioribus Eremitarum Ordinis S. Augustini, Salutem, etc.
Caelestis amor Patriae mentes vestras sic allexisse prospicitur, ut praecipuam delectationem tribuat quod divinae
voluntati sit placitum et salutem proferat animarum. Hinc est quod Nos, qui ex Apostolici cura tenemur officii
circa Religionis augmentum attenti ac vigiles inveniri, vestris piis precibus benignius annuentes, ut personis
liberis volentibus vestro aggregari consortio, quae suspensionis aut interdicti vel excommunicationis sententiis a
canone promulgatis et aliis, quae sine alieni iuris praeiudicio relaxari poterunt absolutionis beneficium iuxta
formam Ecclesiae, cum Ordinem vestrum professi fuerint, super irregularitatis macula, si quam sic ligati se
65

