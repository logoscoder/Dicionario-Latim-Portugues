1252, 17 Aprilis: Licet his.

Indulgentia 40 dierum, solitis conditionibus, conceditur annuntim in die Dedicationi,
ecclesiae S. Salvatoris de Sylva Lacus.
Dilectis filiis priori et fratribus eremi S. Salvatoris de Sylva Lacus, Senensis dioecesis, Salutem etc.
Licet his, de cuius munere venit, ut sibi a fidelibus suis digne ac laudabiliter serviatur, de abundantia pietatis
suae, qui merita supplicum excedit et vota, bene servientibus multo maiora retribuit, quam valeant promereri,
nihilominus tamen desiderante Domino populum acceptabilem reddere, Christifidelibus ad complacendum ei,
quasi quibusdam inlectivis muneribus, indulgentiis scilicet et remissionibus invitamus, ut exinde reddantur
divinae gratiae actiones. Cupientes igitur, ut ecclesia vestra congruis honoribus frequentetur, omnibus vere
poenitentibus et confessis, qui ecclesiam ipsam in festo Dedicationis eiusdem venerabiliter visitaverint annuatim
de omnipotentis Dei misericordia ac Beatorum Sanctorum Petri et Pauli Apostolorum, cuius auctoritate confisi,
quadraginta dies de iniuncta sibi poenitentia misericorditer relaxamus. Datum Perusii XV Kalendas Maii,
Pontificatus nostri anno nono.

Hh. 5, f. 26.
_____________________________________ 94 _______________________________________
1252, 19 Aprilis: Necessitatibus vestris.
Prior S. Salvatoris Sylvae Lacus potest usque ad 200 libras senenses ex mulctis et usuris accipere.
Dilectis filiis... Priori et fratribus Eremi S. Salvatoris de Sylva Lacus, OSA, Senensis dioecesis, Salutem
etc. Necessitatibus vestris paterno compatientes affectu, ut ab illis de civitate et dioecesi Senensi, qui extorserunt
usuras et inveniri non potest cui sit earum restitutio facienda, possitis usque ad ducentas libras Senensis monetae
recipere auctoritate vobis praesentium indulgemus. Nolumus autem quod extortores huiusmodi ad restitutionem
aliam teneantur. Nulli ergo omnino etc.
Datum Perusii XIII Kal. Maii, Pont. nostri anno nono.

Schier, f. 18.
_____________________________________ 95 _______________________________________
1252, 26 Maii: Ex parte vestra.
Unio eremi S. Leonardi cum conventu S. Salvatoris de Fultignano (= Sylva Lacus) ab Adiuto, Visitatore
Generali fratrum Eremitarum S. Augustini, a Card. Richardo deputato, confirmatur.
Dilectis filiis Priori et Fratribus S. Salvatoris de Fultignano et S. Leonardi de Sylva de Lacu Ordinis S.
Augustini, Senensis dioecesis, Salutem etc.
Ex parte vestra fuit propositum coram Nobis, quod dilectus filius frater Adiutus, generalis visitator Fratrum
Eremitarum Ordinis S. Augustini deputatus a dilecto filio nostro Richardo S. Angeli Diacono Cardinali, cui
eiusdem Ordinis curam commissimus, eremum S. Leonardi, priore vacante, consentientibus fratribus ibidem
existentibus, habito diligenti tractatu et proviso, quod ipsam, quae plurimum collapsa fuerat, [ut] per te, fili prior,
posset in melius reformari, eremo S. Salvatoris incorporavit et totaliter counivit, ut unum corpus effectae uno
capite gubernentur et unum capitulum censeantur. Verum, cum idem Cardinalis id quod per eundem visitatorem
super huiusmodi incorporatione et unione factum extitit, duxerit confirmandum, prout in instrumento et litteris
exinde confectis, Cardinalis ipsius sigillo munitis, plenius dicitur contineri; Nos tuis supplicationibus inclinati,
46

