Dilectis filiis Priori... et fratribus Eremitarum OSA, Salutem etc.
Ut eo liberius et libentius divinis insistere possitis obsequiis quo potiorem fueritis a Sede Apostolica gratiam
consecuti, Nos sincerum gerentes ad ampliationem vestrae Religionis affectum, praesentium auctoritate
decernimus, ut privilegia et indulgentiae, libertates et immunitates perpetua fratribus vestris in Tuscia dumtaxat
morantibus concessa ad quoslibet alios vestrae Religionis et Ordinis fratres ubilibet constitutos, tam presentes
quam posteros, extendantur. Nulli ergo omnino etc. Datum Lugduni VII Kal. Oct., Pont. nostri anno tertio.

AA 4 (1911) 273; Berger 1534; Schier. f. 15 (in margine).
_____________________________________ 55 _______________________________________
1245, 3 Novembris: Religiosam vitam.
Est Mare Magnum eiusdem tenoris ac "Quotes a nobis petitur", 1 Octobris 1243, cum nonnullis numeris plus
elaboratis, Brictinis concessum.
Dilectis filiis Priori et fratribus Eremi S. Blasii de Brictinis, tam praesentibus quam futuris regularem vitam
professis in perpetuum.

§ 1. Religiosam vitam eligentibus apostolicum convenit adesse praesidium, ne forte cuiuslibet temeritatis
incursus, aut eos a proposito revocet aut robur (quid absit) sacrae religionis infringat. Ea propter, dilecti in
Domino filii, vestris iustis postulationibus clementer annuimus et domos vestras, in quibus divino vacatis
obsequio, sub Beati Petri et nostra protectione suscipimus et praesentis scripti privilegio communimus.

§ 2. In primis siquidem statuentes, ut Ordo canonicus, qui secundum Deum et S. Augustini Regulam atque
institutionem eremiticae vitae Fratrum Brictinensium in domibus ipsis institutus esse dignoscitur, perpetuis
ibidem temporibus inviolabiliter observetur.

§ 3. Praeterea quoscumque hortos et sylvas et quaecumque bona praedictae domus in praesentiarum iuste ac
canonice possident aut in futurum, concessione Pontificum, largitione regum vel principum, oblatione fidelium
seu aliis iustis modis, praestante Domino, poterint adipisci, firma vobis vestrisque successoribus et illibata
permaneant.

§ 4. In quibus haec propriis duximus exprimenda vocabulis: loca ipsa, in quibus praefatae domus sitae sunt cum
omnibus pertinentiis suis, videlicet cum ecclesiis, hortis, pratis, nemoribus, usuagiis in bosco et plano, in acquis
et molendinis, in viis et semitis et omnibus aliis libertatibus et immunitatibus suis. Sane novalium vestrorum,
quae propriis manibus aut sumptibus colitis, de quibus aliquis hactenus non percepit, sive de hortis sive virgultis
et piscationibus vestris, nullus a vobis decimas exigere vel extorquere praesumat.

§ 5. Liceat quoque vobis clericos vel laicos, liberos et absolutos, e saeculo fugientes ad conversionem recipere
et eos absque contradictione aliqua retinere.

§ 6. Prohibemus insuper, ut nulli fratrum vestrorum post factam in domibus vestris professionem fas sit sine
prioris sui licentia de eiusdem locis discedere; discedentem vero absque communium litterarum vestrarum
cautione nullus audeat retinere. Quod si quis forte retinere praesumpserit, licitum sit vobis in ipsos fratres
clericos vel laicos regularem sententiam promulgare.

§ 7. Insuper auctoritate Apostolica inhibemus, ut nullus episcopus vel quaelibet alia persona ad synodos vel
conventus forenses vos ire, vel iudicio saeculari de vestra propria substantia vel possessionibus vestris subiacere
compellat; nec ad domos vestras causa ordines celebrandi, causas tractandi vel aliquos conventus publicos
convocandi, venire praesumat; nec regularem electionem prioris vestri impediat aut de instituendo vel
removendo eo, qui pro tempore fuerit contra statuta Ordinis vestri, se aliquatenus intromittat. Illud adiicientes, ut
29

