imminiscendo divinis forsitan contraxerunt; nisi forte adeo fuerit enormis excessus, quod super eo sit Sedes
Apostolica requirenda, auctoritate vobis praesentium indulgemus. Nulli ergo omnino etc. Datum Anagniae II
Idus Julii, Pont. nostri anno primo.

Arch. Gen. Liber Privilegiorum, f. 2v; Empoli, 12; Torelli IV, 510; Schier, f. 24v;
Potthast 15922, cum data 28 Julii; Siena, Archivio di Stato, Spoglio B 54.
_____________________________________ 137 _______________________________________
1255, 14 Julii: Ne pro eo quod.
Eremitae OSA ita dioecesanis episcopis oboedire tenentur, ne propria statuta laedantur.
Dilectis filiis Priori Generali et fratribus Eremitarum Ordinis S . Augustini in Lombardia et Romandiola,
Salutem etc. Ne pro eo, quod dioecesanis vestris debitam obedientiam et reverentiam exhibetis, institutiones
vestri Ordinis subverti contingat, vobis, ad instar felicis recordationis Innocentii Papae praedecessoris nostri,
auctoritate praesentium indulgemus, ut sic vestris episcopis huiusmodi obedientiam et reverentiam impendatis,
quod maxime circa institutionem et destitutionem priorum vestrorum salva sint eiusdem Ordinis instituta per
Sedem Apostolicam confirmata. Nulli ergo etc. Datum Anagniae II Idus Julii, Pontificatus nostri anno
primo.

Hh. 2, 26; Empoli, 11; Potthast 15921; Torelli IV, 508; Schier, f. 24v; Colinas, 72.
_____________________________________ 138 _______________________________________
1255, 15 Julii: Volentes omne quod.
Richardo Cardinali potestas exuendi habitum earum personarum, quae libere Ordinem reliquerunt et eum contra
ius portare audeant, conceditur.
Dilecto filio Richardo S. Angeli Diacono Cardinali, Salutem etc. Volentes omne, quod dilectis filiis Eremitis
Ordinis S. Augustini vel eorum sacrae Religioni scandalum vel infamiam possit parere, quantum cum Deo
possumus, submoveri, discretioni tuae per Apostolica scripta mandamus, quatenus fratres discedentes motu
propriae voluntatis et eorum culpis amotos ab Ordine eorundem, ac illos qui Ordinem ipsum non professi, cum
frequenter angelus tenebrarum se in lucis angelum transfiguret, ipsorum Eremitarum habitum deferunt, quod
habitum ipsum deponant, monitione praemissa, per censuram ecclesiasticam, appellatione remota, compellas
ipsosque nihilominus, si contingat, eos propter hoc excommunicationis vinculo innodari et in sua perdurante
contumacia excommunicatos publice nuntiari facias arctius evitandos in locis, ubi videris expedire. Datum
Anagniae Idibus Julii Pont. nostri anno primo.
Hh. 2, 23; Empoli, 12; Torelli IV, 511; Schier, f. 25; Potthast 15928; Lucca Archivio di Stato, Pergamene S.
Agostino; Colinas, 74.
_____________________________________ 139 _______________________________________
1255, 15 Julii: Odore suavi bonorum.
Aliqui praelati Ecclesiae Eremitas contrariant nonobstantibus privilegiis eis concessis; monentur, ne in futurum
sic agant, sed eos benevolenter recipiant ac tractent.
Venerabilibus fratribus universis Archiepiscopis et Episcopis praesentes litteras inspecturis, Salutem etc.
Odore suavi bonorum operum dilectorum filiorum Fratrum Eremitarum S. Augustini Ordinis recreati, eos non
immerito favore prosequimur, ea ipsis diligenti procurare solertia intendentes, per quae auctore Domino
66

