Archiepiscopis episcopis ac dilectis filiis abbatibus, prioribus, decanis, archidiaconis, praepositis,
archipresbyteris et aliis ecclesiarum praelatis, Salutem etc.
Cum dilectorum filiorum Prioris Generalis et Fratrum Ordinis Eremitarum precibus inclinati per nostras
inhibuerimus litteras, ne quis post professionem eiusdem Ordinis factam ab Ordine ipso sine sui prioris discedat
licentia et discedentem absque cautione communi litterarum prioris et fratrum ipsorum, auctoritate alicuius
privilegii ab Apostolica Sede indulti, nullus audeat retinere, Universitati vestrae per Apostolica scripta
mandamus quatenus quoslibet contra inhibitionem nostram ab ipsorum fratrum Ordine discedentes et propter hoc
excommunicatos ab ipsis usque ad satisfactionem condignam, arctius evitetis et faciatis ab omnibus evitari.
Datum Laterani V Kal. Maii, Pont. nostri anno undecimo.

Berger 7471; Reg. Vat. 23, f. 86.
_____________________________________ 114 _______________________________________
1254, 27 Aprilis: Provisionis vestrae cupimus.
Superiores Ordinis Eremitarum cum omni vi apostatas ab Ordine punire ac carceri tradere possunt.
Dilectis filiis... Priori Generali et aliis prioribus ac fratribus Ordinis Eremitarum S. Augustini, Salutem etc.
Provisionis vestrae cupimus providere subsidiis, ut Religio vestra semper in melius, Deo propitiante, proficiat et,
si quid obstare dignoscitur, sollicite corrigatur. Vobis itaque, quos in divini amoris (1) amore vigiles delectat
extirpare vitia et plantare virtutes, ut apostatas vel insolentes vestri Ordinis, nisi vestris salubribus monitis
acquiescant excommunicare, capere ac ligare et carceri tradere, si videbitur expedire, possitis, auctoritate
praesentium concedimus facultatem. Nulli ergo omnino etc. Datum Laterani V Kal. Maii, Pont. nostri anno
undecimo.
Torelli IV, 494 (1) (legitur: nominis); Empoli, 263; Schier, f. 23; Berger 7470; Potthast 15346; Colinas, 66;
Siena, Archivio di Stato, Spoglio B 54.
_____________________________________ 115 _______________________________________
1254, 30 Maii: Malitia huius temporis.
Omnes praelati et clerici favorabiliter asssistant Fratres Praedicatores et Fratres Minores qui verbum crucis
praedicant contra haereticos.
Datum Assisii III Kal. Junii, Pont. nostri anno undecimo.

Potthast 15411.
_____________________________________ 116 _______________________________________
1254. 7 Julii: Vestris inclinati precibus.
Eremitis Tuderti pro constructione eorum ecclesiae summa 500 librarum parvularum ex usuris conceditur.
Dilectis filiis Priori et fratribus Domus de Tuderto Ord. S. Augustini, Salutem.
Vestris inclinati precibus, ut ab illis qui de civitate et dioecesi Tudertina extorserunt usuras vel alias
acquisiverunt illicite et invenire non potest, cui sit praedictorum restitutio facienda, possitis usque ad summam
quingentarum librarum parvularum Senensium ad opus fabricae ecclesiae vestrae recipere auctoritate vobis
57

