confirmamus et praesentis scripti patrocinio communimus. Nulli ergo omnino etc. Datum Laterani VIII
Kalendas Aprilis, Pontificatus nostri anno septimo.
Gandolphus, p. 10.
_____________________________________ 3 _______________________________________
1208, 18 Decembris: Ne quis de caetero
Vita et activitas Durandi de Osca et fratrum eius, Pauperum Catholicorum, exacte regulantur ad calumnias
deprimendas.
Dilectis filiis Durando de Osca eiusque fratribus, qui Pauperes Catholici nuncupantur, in fide catholica
permanentibus, Salutem etc.
Ne quis de caetero conversationis vestrae propositum calumnietur iniuste, maxime circa illos, qui secundum
formam, quam in aliis litteris nostris expressimus, reconciliati fuerint ecclesiasticae unitati, Nos illud auctoritatis
nostrae munimine approbando praesenti pagina duximus adnotandum, quod quidem est tale. Ad honorem Dei et
eius Ecclesiae Catholicae et ad salutem animarum nostrarum fidem catholicam per omnia et in omnibus integram
et inviolatam corde credere et ore proposuimus confiteri sub magistris et regimine Romani Pontificis
permanendo, saeculo abrenunciavimus et quae habebamus, velut a Domino consultum est, pauperibus
erogavimus et pauperes esse decrevimus, ita quod de crastino solliciti esse non curamus, nec aurum vel argentum
vel aliquid tale, praeter victum et vestitum quotidianum, a quoquam accepturi sumus consilia evangelica sive
praecepta servare proposuimus orationi iuxta horas canonicas septies insistentes, dicendo quindicies Pater
Noster, insuper Credo in Deum et Miserere mei Deus et orationes alias. Cum autem ex magna parte clerici simus
et paene omnes litterati lectioni, exhortationi doctrinae et disputationi contra omnes errorum sectus decrevimus
desudare. Disputationes tamen a doctoribus fratribus, in fide catholica comprobatis et instructis in lege Domini,
dispensentur, ut adversarii catholicae et apostolicae fidei confundantur. Per honestiores autem et instructiores in
lege Domini et in sanctorum Patrum sententiis, verbum Domini censuimus proponendum in schola nostra
fratribus et amicis. Cum praelatorum vero licentia et veneratione debita per idoneos et instructos in Sacra Pagina
fratres, qui potentes sint in sana doctrina, arguere gentem errantem et ad fidem modis omnibus trahere et in
gremio sanctae Romanae Ecclesiae revocare [statuimus]. Virginitatem vel castimoniam continuam inviolabiliter
observando, duas quadragesimas et ieiunia, secundum ecclesiasticam regulam instituta, annis singulis facere
proposuimus. Religiosum et modestum habitum ferre decrevimus, qualem consuevimus deportare calceamentis
et vestimentis ita speciali signo compositis et variatis, ut aperte et lucide cognoscamur nos esse, sicut corde sic et
corpore a Lugdunensibus et nunc et in perpetuum segregatos, nisi reconcilientur catholicae unitati. Ecclesiastica
sacramenta suscipimus ab episcopis et sacerdotibus, in quorum dioecesibus vel parocchiis commorabimur, et eis
oboedientiam et reverentiam debitam impendemus. Qui vero saecularium in nostro voluerint consilio permanere
consulimus ut, exceptis idoneis ad exhortandum et contra haereticos disputandum, ceteri in domibus religiose et
ordinate vivendo permaneant, res suas in iustitia et misericordia dispensando, manibus laborando, decimas,
primitias et oblationes ecclesiae debitas persolvendo. Datum Laterani XV Kalendas Januanii, Pontificatus
nostri anno undecimo.
Schier, f. 3v-4.
_____________________________________ 4 _______________________________________
1209, 3 Aprilis: Ex tuarum.
Archiepiscopus Mediolanensis non debet fere 100 Pauperes Catholicos, sub conditione restitutionis alicuius
possessionis antea ab maculam haeresiae a gubernio civitatis, occupatae reconciliare unitati Ecclesiae.
Venerabili fratri Archiepiscopo, Sanctae Romanae Ecclesiae Cardinali, et dilectis filiis capituli Mediolanensis,
Salutem etc.
4

