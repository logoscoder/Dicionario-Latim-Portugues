_____________________________________ 17 _______________________________________
1232, 5 Decembris: Dilecti filii fratres.
Eremitae Turris Palmarum a Regola S. Augustini absolvuntur et confirmatio electionis Regulae S. Guillelmi.
Venerabili fratri, episcopo Firmano, Salutem etc.
Dilecti filii fratres eremi Turris Palmarum Nobis humiliter supplicarunt ut, licet iidem dudum ibidem sub B.
Augustini Regula disposuerunt Domino famulari, quia tamen ad frugem arctioris vitae desiderant se transferre,
eis ad B. Willelmi Regulam transferendi, quae arctior esse dignoscitur, licentiam concedere dignaremur. Nos
igitur de discretione tua plenam fiduciam obtinentes dictum negotium tibi, qui cum de loco diocoesanus existas,
de ipsius circumstantiis intelligere poteris plenius veritatem, duximus committendum. Fraternitate tuae per
Apostolica scripta mandamus, quatenus super huius statuas auctoritate nostra quod saluti eorum videris expedire.
Datum Anagniae Nonis Decembris, Pontificatus nostri anno sexto.

Reg. Vat. 16, f. 58 (191).
_____________________________________ 18 _______________________________________
1233, 17 Februarii: Sua Nobis.
Praepositus Plebis Casole et archipresbyter Plebis Menzano in causa vertente inter eremitas Montis Speculi et
quosdam laicos circa quandam summam pecuniae ac possessiones sententiam ferre debent.
Dilectis filiis praeposito Casulensi et archipresbytero de Menzano, Volterranae dioecesis, Salutem etc.
Sua Nobis dilecti filii prior et fratres eremi de Monte Speculo conquestione monstrarunt, quod Jacobus filius
quondam Bartholomaei Ranaldini et quidam alii Grossetanae et Senensis civitatum et dioecesum quandam
summam pecuniae, terras, silvas et res alias ad ipsos de iure spectantes contra iustitiam detinent et eis ad vim (?)
contradicunt. Ideoque discretioni vestrae per Apostolica scripta mandamus, quatenus patribus convocatis audiatis
causam et, appellatione remota, fine debito terminetis, facientes quod decreveritis per censuram ecclesiasticam
firmiter observari. Testes autem qui fuerint nominati, si se gratia, odio vel amore subtraxerint, censura simili,
appellatione cessante, cogatis veritatis testimonium perhibere. Datum Anagniae XIII Kalendas Martii,
Pontificatus nostri anno sexto.
Archivio di Stato Siena, Diplomatico S. Salvatore di Lecceto.
_____________________________________ 19 _______________________________________
1235, 13 Martii: Quae omnium Conditoris.
Confirmantur Constitutiones Brictinorum circa ieiunium, gubernium, paupertatem in vestimentis et
possessionibus, hospites ad mensam.
Dilectis filiis Priori et Fratribus Eremi de Brictinis Fanensis Dioecesis, Salutem et Apostolicam benedictionem.

ยง 1. Quae omnium Conditoris honorem et profectum continent animarum amore praecipuo diligentes, eo quod
quidquid in desiderio praeter illa geritur apud Dei sapientiam pro nihilo reputetur, dignum fore providimus, ut in
iis, quae intuitu salutis aeternae cupitis, Nos favorabiles ad Redemptoris gloriam habeatis.

ยง 2. Sane praesentata Nobis vestra petitio continebat, quod vos vitia carnis cupientes extinguere, ut succedente
virtutum gratia possitis perennis vitae bravium obtinere, deliberatione provida statuistis, ut semper in communi
10

