1256, 25 Februarii: Cum venerabilibus.
Episcopus civitatis Jesi et abbas Zambon, terminum praefigere debent in quo Eremitae de Brictinis cucullas
discinctas iterum gestent.
Venerabili fratri... episcopo Aesino et dilecto filio... abbati Zambon, Camerinensis dioecesis, Salutem etc.
Cum venerabilibus fratribus nostris universis episcopis de Marchia Anconitana dederimus nostris litteris in
praeceptis, ut singuli per suas civitates et dioeceses Eremitas de Brictinis Ordinis S. Augustini eiusdem
provinciae post terminum, quem vos eis duxeritis praefigendum, sublato cuiuslibet appellationis et
contradictionis obstaculo, per censuram ecclesiasticam cucullas discinctas gestare compellant, discretioni vestrae
per Apostolica scripta mandamus, quatenus eremitis praedictis ad hoc faciendum competente auctoritate
terminum praefigatis, et terminum quem eis duxeritis paefigendum praedictis episcopis per nostras praesentes
litteras harum seriem continentes significare curetis. Datum Laterani V Kalendas Martii, Pontificatus nostri
anno secundo.

Sbaralea, Bullarium Franciscanum, vol. 2, Romae 1761, p. 118.
1256, 9 Aprilis: Licet Ecclesiae.
Unio inter Eremitas Johannis Boni, de Brictinis ac de Tuscia necnon cum Guillelmitis et aliis singulis eremis sub
directione Card. Richardi in unum Ordinem, nempe Ordinem Eremitarum S. Augustini, confirmata, quomodo
provide facta in quodam capitulo universali habito Romae die 1 Martii 1256 (ita Helyot).
Dilectis filiis fratri Lanfranco Generali, Provincialibus et conventualibus prioribus ac universis fratribus Ordinis
Eremitarum Sancti Augustini tam praesentibus quam futuris, Salutem etc.

ยง 1. Licet Ecclesiae Catholicae integritatem corporis sui sincera membrorum diversitas subministret et
circumamictus species multiplicibus in ea varietatibus decoretur, nihil tamen in ipsa exprimit contrarietas
inconcinnum, in qua consensum nutrit inaestimabilis concordia caritatis et individuam foret universitatis
conformitas fideique simplicitas unitatem.

ยง 2. Verum circa aedificationis fabricam quae in templum sanctum in Domino operariorum eius studio moliente
succrescit, credimus assidue providendum, ut in varietatibus partium quae ad decorem structurae dominicae
adhibentur, sic appareat distincta diversitas, ut non in confusio indiscreta nec alterius forma importuna
consimilitudine speciem praetendat alterius, sed singula quaeque certum proprii modi ordinem sortiantur. Hac
sane consideratione commoniti, cum consona in vobis Eremitarum appellatio et parum diversa professio
disparibus titulis et in aliquibus dissimili habituum schemate discreparet, cogitavimus Sponsae Christi, in cuius
veste pia sacrae religionis depinxit institutio coetus vestros, convenire decori, si religiosa militiae vestrae castra,
quae sub uno vocabulo non magna disciplinae distantia secernebat, sub communi capite indifferenti
concorporationis foedere iungerentur et ex pluribus cuneis acies una consurgeret fortior ad hostiles spiritualis
nequitiae impetus conterendos.

ยง 3. Propterea dudum a Nobis mandatum Apostolicum emanavit ut de singulis domibus vestris, quarum
quaedam Sancti Guillelmi, quaedam Sancti Augustini Ordinum, nonnullae autem fratris Johannis Boni, aliquae
vero de Fabali, aliae vero de Brictinis censebantur, et apud homines ambiguis interdum nuncupationibus
vaccillabant, duo fratres cum pleno mandato ad nostram mitterentur praesentiam, quod nostra circa vos salubriter
ordinaret dispositio recepturi. Cumque fratres huiusmodi ad Sedem Apostolicam accessissent coram dilecto filio
nostro Riccardo S. Angeli diacono cardinali, quem negotio unionis vestrae perficiendo deputavimus vice nostra,
sufficientia ad id exhibuere mandata, et in Generali Capitulo vestro in Urbe celebriter congregato, nomine
omnium a quibus fuerant destinati et de communi Capituli eiusdem assensu, vos et domos vestras in unam
Ordinis observantiam et vivendi formulam uniformem redigi, unumque ex eis ovile fieri Generalis Prioris
praesidentia gubernandum unanimiter consenserunt, petentes ut, per gratiam unionis et conformitatis huiusmodi,
eis iuxta conceptum votum paupertatis spontanee perpetua possessionum terrestrium abdicatio remaneret et ipsis
baculos vel ferulas deferendi imposita necessitas tolleretur, collata in cardinalem eundem providendi vobis ea
79

