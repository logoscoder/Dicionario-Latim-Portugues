1255, 28 Julii: Dilecti filii.
Brictini (in hoc documento Eremitae O. S. Aug. vocati) a sustentatione militum in Apuliam profiscentium
absolvuntur ac etiam a sententiis ecclesiasticis si forte iam incurrerint.
Venerabili fratri... episcopo Fanensi, Salutem etc. Dilecti filii... prior et fratres Eremitae Ordinis S. Augustini
de Marchia Anconitana sua Nobis petitione monstrarunt, quod tu quibusdam locis ipsorum in tua dioecesi
constitutis pro stipendiis militum in Apuliam accedentium imposuisti quandam pecuniae quantitatem. Quare fuit
Nobis ex parte ipsorum humiliter supplicatum, ut cum ipsi elegerint in paupertate Domino perpetuo famulari et
non habeant unde vivant nisi Christi fidelium suffragiis sustententur, relaxari eos ab huiusmodi subventionis
onere mandaremus. Quocirca fraternitati tuae per Apostolica scripta mandamus quatenus, si est ita, non exigas
propter hoc aliquid ab eisdem, relaxans sententias si quas forte in fratres locorum ipsorum occasione huiusmodi
protulisti. Datum Anagniae V Kalendas Augusti, Pontiticatus nostri anno primo.

Hh. 2, 29.
_____________________________________ 150 _______________________________________
1255, 29 Julii: Cum in ore.
Concessio praedicandi verbum Dei Fratribus de Poenitentia Jesu Christi, OSA.
Rectori et prioribus Poenitentiae Jesus Christi, OSA. Cum in ore peritorum religiosorum, maxime quorum
vita praedicationi concordat, verbum Domini esse non debeat alligatum, praesentium vobis auctoritate
concedimus, ut fratribus vestri ordinis in theologica facultate provectis, proponendi de licentia dioecesanorum
populis verbum Dei concedatis liberam, prout honestati Ecclesiae ac animarum saluti expedire videatis,
facultatem. Datum Anagniae IV Kal. Augusti, anno primo.

Studi storici dell'Ordine dei Servi di Maria, 10 (1960), 94.
_____________________________________ 151 _______________________________________
1255, 30 Julii: Religiosam vitam eligentibus.
Verbatim bulla eiusdem tenoris 26 Aprilis 1244, ut etiam textus indicat ยง 1, ubi legitur: ... in quibus divino
vacatis obsequio, ad instar felicis recordationis Innocentii Papae praedecessoris nostri, excepto:
Suscipe Domine servum tuum in bonum.
Ego Alexander Catholicae Ecclesiae Episcopus.
Ego Fr. Joannes tituli S. Laurentii in Lucina Presb. Card.
Ego Fr. Hugo tituli S. Sabinae Presb. Card.
Ego Richardus S. Angeli Diac. Card.
Ego Petrus S. Georgii ad Velum Aureum Diac. Card.
Ego Joannes S. Nicolai in Carcere Tulliano Diac. Card.
Ego Guillelmus S. Eustachii Diac. Card.
71

