§ 2. In primis squidem statuentes, ut Ordo canonicus, qui secundum Deum et B. Augustini Regulam in domibus
ipsis institutus esse dignoscitur, perpetuis ibidem temporibus inviolabiliter observetur.

§ 3. Praeterea quoscumque hortos et sylvas et quaecumque bona praedictae domus in praesentiarum iuste ac
canonice possident aut in futurum, concessione Pontificum, largitione regum vel principum, oblatione fidelium
seu aliis iustis modis, praestante Domino, poterit adipisci, firma vobis vestrisque successoribus et illibata
permaneant.

§ 4. In quibus haec propriis duximus exprimenda vocabulis: loca ipsa, in quibus praefatae domus sitae sunt cum
omnibus pertinentiis suis, videlicet: cum ecclesiis, hortis, pratis, nemoribus, usuagiis in bosco et plano, in acquis
et molendinis, in viis et semitis et omnibus aliis libertatibus et immunitatibus suis. Sane novalium vestrorum,
quae propriis manibus aut sumptibus colitis, de quibus aliquis hactenus non percepit, sive de hortis sive virgultis
et piscationibus vestris, nullus a vobis decimas exigere vel extorquere praesumat.

§ 5. Liceat quoque vobis clericos vel laicos, iiberos et absolutos, e saeculo fugientes ad conversionem recipere
et eos absque contradictione aliqua retinere.

§ 6. Prohibemus insuper, ut nulli fratrum vestrorum post factam in domibus vestris professionem fas sit sine
prioris sui licentia de eisdem locis discedere; dicedentem vero absque communium litterarum vestrarum cautione
nullus audeat retinere. Quod si quis forte retinere praesumpserit, licitum sit vobis in ipsos fratres clericos vel
laicos regularem sententiam promulgare.

§ 7. Insuper auctoritate Apostolica inhibemus, ut nullus episcopus vel quaelibet alia persona ad synodes vel
conventus forenses vos ire, vel iudicio saeculari de vestra propria substantia vel possessionibus vestris subiacere
compellat; nec ad domos vestras causa ordines celebrandi, causas tractandi vel aliquos conventus publicos
convocandi, venire praesumat: nec regularem electionem prioris vestri impediat aut de instituendo vel
removendo eo, qui pro tempore fuerit contra statuta Ordinis vestri, se aliquatenus intromittat. Illud adiicientes, ut
scilicet priores ipsi episcopo (salvo ordine suo) oboedire debeant et contra statuta Ordinis sui, auctoritate Sedis
Apostolicae confirmata, nullam oboedientiam facere compellantur.

§ 8. Pro consecrationibus vero altarium seu ecclesiarum, sive pro Oleo Sancto vel quolibet ecclesistico
Sacramento nullus a vobis sub obtentu consuetudinis vel alio modo quidquam audeat extorquere; sed haec omnia
gratis episcopi dioecesani impendant. Alioquin liceat vobis quoscumque malueritis catholicos adire antistites,
gratiam et communionem Apostolicae Sedis habentes, qui nostra freti auctoritate, vobis quod postulatur
impendant. Quod si sedes dioecesanorum episcoporum forte vacaverint, interim omnia ecclesiastica sacramenta
a vicinis episcopis accipere libere et absque contradictione possitis; sic tamen ut ex hoc in posterum propriis
episcopis nullum praeiudicium generetur. Quia vero interdum propriorum episcoporum copiam non habetis, si
quos episcopos Romanae Sedis (ut diximus) gratiam et communionem habentes et de quibus plenam notitiam
habeatis, per vos transire contigerit, ab eis benedictiones vasorum et vestium et consecrationes altarium
auctoritate Apostolica recipere valeatis.

§ 9. Cum autem generale interdictum terrae fuerit, liceat vobis clausis ianuis, exclusis excommunicatis et
interdictis, non pulsatis campanis, dommodo causam non dederitis interdicto, suppressa voce divina officia
celebrare. Chrisma vero, Oleum Sanctum, consecrationes altarium seu basilicarum, ordinationes clericorum, qui
ad ordines fuerint promovendi, a dioecesanis suscipietis episcopis, siquidem catholici fuerint et gratiam et
communionem sacrosanctae Romanae Sedis habuerint et ea vobis voluerint sine pravitate aliqua exhibere.

§ 10. Prohibemus insuper ut infra fines locorum vestrorum nullus, sine assensu dioecesanorum episcoporum et
vestro capellam sive oratorium de novo construere audeat, salvis privilegiis Pontificum Romanorum.

§ 11. Ad haec novas et indebitas exactiones ab archiepiscopis, episcopis, archidiaconis seu decanis, aliisque
omnibus ecclesiasticis saecularibusve personis a vobis omnino fieri prohibemus.
32

