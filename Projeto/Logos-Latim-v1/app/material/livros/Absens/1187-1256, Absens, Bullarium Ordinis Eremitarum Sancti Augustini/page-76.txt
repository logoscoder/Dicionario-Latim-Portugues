ยง 13. Si qua igitur in futurum ecclesiastica saecularisve persona hanc nostrae constitutionis paginam sciens
contra eam temere venire tentaverit, secundo tertiove commonita, nisi reatum suum congrua satisfactione
correxerit, potestatis honorisque sui careat dignitate, reamque se divino iudicio existere de perpetrata iniquitate
cognoscat et a sacratissimo Corpore et Sanguine Dei et Domini Redemptoris nostri Jesu Christi aliena fiat, atque
in extremo examine districtae subiaceat ultioni. Cunctis autem eisdem domibus, sua iura servantibus, sit pax
Domini nostri Jesu Christi, quatenus et hic fructum bonae actionis percipiant et apud districtum Iudicem praemia
aeternae pacis inveniant. Amen, amen. Datum Anagniae per manum Guillelmi Magistri Scholarum
Parmensis S. Romanae Ecclesiae Vicecancellarii, XIII Kalendas Septembris, indictione XIII, Incarnationis
Dominicae anno MCCLV, Pontificatus vero Domini Alexandri Papae IIII anno primo.

Reg. Vat. 24, f. 85 (569); Bourel-Coulon, 714; Giacomozzi, op. cit., 116.
_____________________________________ 156 _______________________________________
1255, 20 September In regesto.
Confirmatio brevis Apostolicae "Devotionis augmentum" ad instar fel. rec. Innocentii IV in data 20 Sept. 1250.
Textus deest.

Neelsbach, Historia Monasterii Coloniensis OESA, Universitatsbibliothek Bonn, cod.
350, vol. 6.
_____________________________________ 157 _______________________________________
1255, 9 Decembris: Religiosam vitam eligentibus.
Verbatim ut bulla citata 26 Aprilis 1244, pro Eremitis Tusciae in Alemania, excepto:
Dilectis filiis... Priori et fratribus eremitis in Alemania constitutis, tam praesentibus quam futuris, regularem
vitam professis, in perpetuum.
Ego Alexander Catholicae Ecclesiae Episcopus.
Ego Odo Tusculanus episcopus.
Ego Stephanus Praenestinus episcopus.
Ego Fr. Joannes tituli S. Laurentii in Lucina Presb. Card.
Ego Fr. Hugo tituli S. Sabinae Presb. Card.
Ego Richardus S. Angeli Diac. Card.
Ego Petrus Caputii S. Georgii ad Velum Aureum Diac. Card.
Ego Joannes S. Nicolai in Carcere Tulliano Diac. Card.
Datum Laterani per manum Guillelmi Magistri Scholarum Parmensis, Sanctae Romanae Ecclesiae Vicecancellarii, V Idus Decembris, indictione XIII, Incarnationis Dominicae anno MCCLV, Pontificatus vero
Domini Alexandri Papae quarti anno primo.
76

