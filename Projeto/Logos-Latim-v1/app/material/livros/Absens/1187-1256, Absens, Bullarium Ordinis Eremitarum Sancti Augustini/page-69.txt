Priores et fratres eremitae Ordinis S. Augustini a contributione quam Henricus, Lucanus episcopus, et Rainerus,
electus Vulteranus, in stipendiis militum et aliis suis expensis, nomine Romanae Ecclesiae a religiosis suarum
dioecesium exigunt, eximuntur. Textus deest.
Datum Anagniae XVI Kal. Augusti, Pontificatus nostri anno primo.
F. Schneider, Registrum Volaterranum, p. 216.
_____________________________________ 146 _______________________________________
1255, 19 Julii: Piae postulatio.
Omnia privilegia a tempore Papae Hadriani (videtur IV, qui regnavit 1154-1159) conventui et eremo S. Leonardi
de Sylva Lacus concessa, confirmantur.
Dilectis filiis priori ecclesiae Sancti Leonardi de Lacu eiusque fratribus tam praesentibus quam futuris canonice
substituendis. In perpetuum. Piae postulatio voluntatis affectu debet prosequente compleri, ut devotionis
sinceritas laudabiliter enitescat et utilitas postulata vires indubitanter assumat. Ea propter, dilecti in Domino filii,
vestris iustis postulationibus annuentes et ecclesiam S. Leonardi de Lacu, Senensis dioecesis, in qua divino
nuncupati estis obsequio, ad exemplar felicis recordationis Adriani, Alexandri, Lucii, Urbani, Gregorii,
Clementis, Coelestini et Innocentii [ab anno 1154 usque ad 1216] praedecessorum nostrorum Romanorum
Pontificum, sub Beati Petri et nostra protectione suscipimus et praesentis scripti privilegio communimus.
Statuentes, ut quascumque possessiones, quaecumque bona eadem ecclesia in praesentiarum iuste et canonice
possidet aut in futuro, concessione Pontificum, largitione regum vel principum, oblatione fidelium seu aliis iustis
modis prestante Domino poterit adipisci, firma vobis vestrisque successoribus et illibata permaneant. In quibus
haec propriis duximus exprimenda vocabulis; locum ipsum, in quo praefata ecclesia sita est cum omnibus
pertinentiis suis; hospitalem domum de Bavastagia cum pertinentiis suis; quidquid habetis in Augustulis, Arnanis
et Cimino. Authenticum praeterea scriptum, quod de ipsa ecclesia S. Leonardi bonae memoriae Walfredus [sedit
ab anno 1085 ad 1127, cfr. Gams, p. 752], quondam Senensis episcopus, Benedicto presbitero antecessori tuo,
fili prior, fecisse ac roborasse dignoscitur, sicut a bonae memoriae Rainerio, successore suo, confirmatum et
scripti sui munimine roboratum, favoris nostri assertione firmamus ac ratum censemus in posterum permanere;
scilicet quod censum duorum cereorum de duobus cerei libris in Assumptione B. Mariae Senensi ecclesiae annis
singulis et nihil amplius persolvere debeatis. Ad haec decimas vestras, sicut eas in praesentiarum iuste ac
pacifice hahere noscimini, vobis et ecclesiae vestrae ad instar felicis recordationis Alexandri papae et
supradictorum praedecessorum nostrorum auctoritate apostolica confirmamus. Prohibemus etiam ut eos qui
devotionis intuitu ad praefatam ecclesiam de diversis partibus causa orationis adveniunt, in eundo vel redeundo
quisquam laedere vel impedire praesumat. Decernimus ergo, ut nulli omnino hominum liceat supradictam
ecclesiam temere perturbare aut eius possessiones auferre vel ablatas retinere, minuere seu quibuslibet
vexationibus fatigare, sed omnia integra conserventur eorum pro quorum gubernatione ac sustentatione concessa
sunt, usibus omnimodis profutura, salva Sedis Apostolicae auctoritate et dioecesani episcopi canonica iustitia. Ita
videlicet quod iam dicta ecclesia S. Leonardi non nisi in duobus libris cerei sicut superius dictum est et in ipsius
episcopi scripto authentico continetur et hactenus est observatum, respondere Senensi episcopo teneatur. Ad
indicium autem huius a Sede Apostolica perceptae libertatis duos solidos Lucensis monetae statuistis liberalitate
propria Nobis nostrisque successoribus annis singulis persolvendos. Si quis igitur in futurum ecclesiastica
saecularisve persona hanc nostrae constitutionis paginam sciens, contra eam temere venire temptaverit, secundo
tertiove commonita, nisi reatum suum congrua satisfactione correxerit, potestatis honorisque sui dignitate careat
reamque se divino iudicio existere de perpetrata iniquitate cognoscat et a sacratissimo Corpore ac Sanguine Dei
et Domini Redemptoris nostri Jesu Christi aliena fiat, atque in extremo examine divinae ultioni subiaceat.
Cunctis autem eidem loco sua iura servantibus sit pax Domini nostri Jesu Christi, quatenus et hic fructum bonae
actionis percipiant et apud districtum iudicem praemia aeternae pacis inveniant. Amen. amen, amen. Benevalete.
Suscipe Domine servum tuum in bonum.
Ego Alexander Catholicae Ecclesiae Episcopus.
Ego frater Johannes, tit. S. Laurentii in Lucina, presb. cardinalis subscripsi.
69

