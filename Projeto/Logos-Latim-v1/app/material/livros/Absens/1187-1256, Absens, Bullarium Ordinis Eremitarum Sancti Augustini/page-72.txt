Ego Octobonus S. Hadriani Diac. Card.
Ego Odo Tusculanus episcopus.
Ego Stephanus Praenestinus episcopus.
Datum Anagniae per manum Guillelmi Magistri Scolarum Parmensis S. Romanae Ecclesiae Vice-cancellarii III
Kal. Augusti, indictione XIII, Incarnationis Dominicae anno MCCLV, Pont. vero Domini Alexandri Papae quarti
anno primo.

Hh. 2, 31; Empoli. 2-5; Potthast 15962; Colinas, 78.
_____________________________________ 152 _______________________________________
1255, 31 Julii: Hiis quae pro animarum.
Confirmatio decretorum capituli generalis anno 1255 (aut 1254 ?) celebrati de gubernatione Ordinis, de vita
communi et paupertate observandis necnon de officio visitatorum et priorum localium.
Dilectis filiis Priori Generali et caeteris prioribus ac universis fratribus Ordinis Eremitarum S. Augustini, tam
praesentibus quam futuris, Salutem etc. Hiis quae pro animarum salute ac profectu obsequentium Domino a viris
religiosis provide statuuntur libenter adicimus Apostolici muniminis firmitatem, ut intemerata consistant quae
nostro fuerint praesidio communita.

§ 1. Sane congregati nuper in vestro generali capitulo deliberatione provida statuistis, ut de singulis locis
eiusdem Ordinis unus discretus frater electus singulis annis a suo collegio vel conventu cum priore conventuali
ad generale seu provinciale capitulum vadat, excessus ipsius prioris per visitatorem secundum statuta Ordinis et
Regulam non correctos, sub sigillo eiusdem conventus vel collegii secum portans, a praedictis tandem
definitoribus corrigendos.

§ 2. In eligendis quoque defìnitoribus ipsius Ordinis taliter providistis, ut de singulis visitationibus dicti Ordinis
duo discreti fratres ipsius Ordinis in definitoribus huiusmodi, unus de subditis ad generale capitulum destinetur,
alter vero de prioribus eligatur, ita quod assumatur subditus a subditis et prior a prioribus visitationis praedictae,
S. Spiritus gratia invocata; quod sic assumpti, postmodum tam in capite quam in membris definiant, corrigant et
reforment prout secundum Deum et B. Augustini Regulam viderint expedire.

§ 3. Praeterea Generalis Prior eiusdem Ordinis teneatur de qualibet visitatione duos discretos fratres ipsius
Ordinis, unum de subditis et alterum de praelatis, qui visitationem suam (hoc est provinciam vel contratam), per
viginti dies antequam generale capitulum vel provinciale incipiat, sollicite perlustrantes, excessus visitatorum, si
qui fuerint, in scriptis fideliter redigant et eos ipsius conventus sigilli munimine signent, in quo vel cuius districtu
visitatores huiusmodi deliquerint, puniendos demum in ipso capitulo a praedictis definitoribus secundum
eiusdem Ordinis et Regulae instituta.

§ 4. Si vero aliquid fratres eiusdem Ordinis contra priorem suum vel Ordinis conspirationem vel coniurationem
seu conventum malignantium fecerint aut retinuerint, sine superioris licentia, proprium; et a visitatoribus vel a
Priore Generali seu conventuali diligenter admoniti restituere illud noluerint in manibus praedictorum, ab Ordine
ipso et fratrum consortio expellantur.

§ 5. Et ut fortius a vestris fratribus cuiuslibet temporalis rei abdicetur proprietas, ordinastis, ut nec prior nec
fratres in generali vel provinciali capitulo constituti possint alicui fratrum eiusdem Ordinis concedere proprium
aliquod, cum sit contra substantiam Ordinis, vel usumfructum cuiuscumque rei mobilis vel immobilis, ex
testamento seu alio quocumque titulo, sibi dimissum; facta vero contra hoc, super hiis vel aliquo praemissorum
concessio habeatur irrita et inanis.
72

