ยง 6. Fuit etiam ibi concordi deliberatione provisum, ut omnes priores et subditi, qui convenerint in Provinciali
vel generali capitulo, vitam ducant communem in omnibus, specialitate ab eis vel divisione qualibet resecata.

ยง 7. Visitatores quidem praefati Ordinis circa commissum sibi officium solliciti secundum datam eis a Deo
gratiam existentes, quaerant dumtaxat quae Jesu Christi sunt, non quae sua, praedicationi, exhortationi,
correctioni et reformationi vacando, ut fructum referant qui non perit. Qui vero contrarium egerint sine voluntate
totius capituli vel sanioris partis ipsius a quibuslibet locis seu prioribus aut subditis eiusdem Ordinis aliquid
extorquentes, quod acceperunt restituere compellantur, nihilominus per triennium huiusmodi visitationis officio
expoliandi.

ยง 8. Priores autem conventuales in concessionibus et confirmationibus ac donationibus et aliis negotiis, quibus
frequenter incumbunt, fratres suos requirant, cum ipsi caput et illi membra esse probentur, et cum eorum consilio
vel sanioris partis conventus eadem peragant et pertractent. Quod si aliqui contra hoc venire praesumpserint,
visitatoribus ipsis absque fratrum suorum consilio, sicut dictum est superius, aliquid exhibentes, ab
administrationum suarum removeantur officio et per triennium ineligibiles fiant. Alia etiam, praeter haec,
regulariter statuistis, quibus omnibus petistis robur confirmationis Apostolicae adhiberi.

ยง 9. Nos itaque vestris supplicationibus inclinati statuta huiusmodi, sicut pie et provide facta sunt, rata habentes
et grata ipsa auctoritate Apostolica confirmamus et praesentis scripti patrocinio communimus.
Nulli ergo omnino etc. Datum Anagniae II Kal. Augusti, Pont. nostri anno primo.

An. Aug. 4 (1911), 369-372 (cum commentario quod in diversis explicationibus
erroneum est); Bullarum, Privilegiorum ac Diplomatum Romanorum Pontificum
amplissima collectio, opera et studio Caroli Cocquelines, tomus 3, Romae 1740, p. 362;
Potthast 15965.
_____________________________________ 153 _______________________________________
1255, 31 Julii: Utquae fiunt.
Confirmatio et approbatio constitutionis Innocentii IV, 31 Martii 1251, applicatae ab episcopis dioecesanis una
cum actu notarili in favore Fratrum Poenitentium Jesu Christi in Provincia.
Rectori et Fratribus Poenitentiae Jesu Christi, Ordinis S. Augustini, Salutem. Ut quae fiunt auctoritate
Sedis Apostolicae permaneant futuris temporibus inconcussa non incongrue muniuntur apostolici roboris
firmitate. Cum igitur sicut ex parte vestra fuit propositum coram Nobis, venerabiles fratres nostri... Massiliensis
et... Tholonensis episcopi, auctoritate felicis recordationis Innocentii Papae praedecessoris nostri, vobis B.
Augustini Regulam duxerint concedendum, prout in instrumento publico exinde confecto, cuius tenorem de
verbo ad verbum praesentibus inseri fecimus, plenius continetur. Nos ad instar praedecessoris eiusdem vestris
devotis supplicationibus benigniter annuentes quae super hoc ab eisdem episcopis provide factum est ratum
habentes et gratum auctoritate Apostolica confirmamus et praesentis scripti patrocinio communimus. Tenor
autem ipsius documenti talis est:
In nomine Domini nostri Jesu Christi, anno Incarnationis eiusdem MCCLI. Noverint universi praesentem
paginam inspecturi, quod sanctissimus Papa Innocentius IIII litteras suas delegavit nobis, Benedicto Massiliensi
et Rostagno Tholonensi Dei gratia episcopis sub hac forma: Innocentius etc. Venerabilibus fratribus...
Massiliensi et... Tholonensi episcopis, Salutem etc. Debet ex nostra etc. (supra 31 Martii 1251). Deinde
prosequitur:
Cum autem nos, Rostagnus Dei gratia Tholonensis episcopus, non possumus personaliter ad generale capitulum
dictorum fratrum Poenitentiae Jesu Christi venire apud Massiliam, infirmitate corporis retardati, venerabili patri
Benedicto, Dei gratia Massiliensi episcopo plenarie commisimus vices nostras, qua auctoritate Domini Papae et
73

