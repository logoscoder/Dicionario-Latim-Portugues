1246, 26 Septembris: Vota devotorum.
Permissio confessiones audiendi ac praedicandi cum consensu tamen ordinarii loci necnon et rectorum
parochialium. Eiusdem tenoris ut 24 Septembris 1243. ยง 1. Janbonitis nunc concessa.
Priori et fratribus heremi S. Mariae de Budriolo OSA. Cesenatis dioecesis.
Datum Lugduni VI Kal. Octobris, Pontificatus nostri anno quarto.

Berger 2103.
_____________________________________ 58 _______________________________________
1246, 3 Octobris: Devotionis vestrae.
Brictini possunt candidatos Ordini post debitam satisfactionem ab excommunicatione latae sententiae absolvere.
Dilectis filiis Priori et visitatoribus Fratrum Eremitarum de Brictinis Ordinis S. Augustini, Salutem et
Apostolicam benedictionem.
Devotionis vestrae precibus inclinati auctoritate vobis praesentium indulgemus, ut, si contigerit aliquos Ordinis
vestrae Religionem intrare volentes in canonem latae sententiae incidisse, ne pium eorum propositum possit
ullatenus impediri, si eos ad Sedem Apostolicam venire oporteat, eis absolutionis beneficium iuxta formam
Ecclesiae impendatis, dummodo damna et iniuriam prius satisfaciant competenter, nisi forte adeo gravis fuerit et
enormis eorum excessus, quod sint merito ad Sedem Apostolicam transmittendi. Nulli ergo etc. Datum
Lugduni V Nonas Octobris, Pontificatus nostri anno quarto.

Roma, Biblioteca Angelica, cod. 1390, f. 15.
_____________________________________ 59 _______________________________________
1247, 10 Aprilis: Honestis petentium.
Pauperes Catholici in divinis officiis modum Romanum sequi possunt non obstante quod Mediolani congregati
sunt.
Priori et fratribus domus et Ordinis S. Augustini Mediolanensis, Pauperibus Catholicis nuncupatis, Salutem etc.
Honestis petentium desideriis libenter annuimus et ut optatum consequantur effectum favorem apostolicum
impertimur. Ex parte siquidem vestra fuit Nobis humiliter supplicatum, ut, cum de diversis mundi partibus in
unum ad Dei obsequium congregati, psallere Domino in divinis officiis secundum modum et institutiomem B.
Ambrosii, prout Mediolanensis clerus utitur, nesciatis, psallendi secundum modum et ordinationem B. Gregorii,
quibus utitur Ecclesia generalis, vobis de benignitate Sedis Apostolicae licentiam largiremur. Nos igitur vestris
in hac parte desideriis benignum impertientes assensum vobis auctoritate praesentium licentiam concedimus
postulatam. Nulli ergo etc. Datum Lugduni IV Idus Aprilis, Pontificatus anno quarto.

Berger 2539.
_____________________________________ 60 _______________________________________
1247, 17 Junii: Insinuarunt Nobis.
34

