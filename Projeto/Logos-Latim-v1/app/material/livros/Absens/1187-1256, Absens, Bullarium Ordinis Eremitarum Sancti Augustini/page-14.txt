ยง 4. Si vero voluntatis arbitrium praeferendo iudicio rationis contravenire praesumerent, in eos
excommunicationis sententiam proferetis, ipsam per vestras civitates et dioeceses publicari solemniter et eosdem
tamquam excommunicatos usque ad satisfactionem condignam appellatione remota arctius evitari ab omnibus
facientes. Sed vobis, ut accepimus, circa mandati nostri executionem tepidis existentibus et remissis contra
nostrae provisionis contemptores occasione cuiusdam appellationis, quam ad Nos super his interposuisse
dicuntur minime procedendo, Frater Andreas Generalis Prior maioris partis Eremitarum Marchiae cum
quibusdam fratribus suis in nostra praesentia constitutus, se admitti ad prosecutionem appellationis iam dictae
cum instantia postulavit. Nos autem frivolam reputantes eandem, ipsum super hoc, sicut nec debuimus, non
duximus audiendum. Caeterum dicti Prior et fratres pro se et eremitis praedictis Nobis humiliter supplicarunt, ut
eis cucullas portare discinctas concedere curaremus, mandatum nostrum de cucullis nigri coloris ferendis
misericorditer relaxantes, eo quod talis usus cucullarum ad distinctionem praedictorum habituum satis sufficere
videretur.

ยง 5. Nos autem in hac parte supplicationibus duximus annuendum. Quare vobis per Apostolica scripta firmiter
praecipimus et mandamus, quatenus praedictos eremitas cucullas de caetero, ut dictum est, gestare discinctas
singuli vestrum per suas civitates et dioeceses, sub cuiuscumque appellationis et contradictionis obtentu, post
terminum, quem Venerabilis Frater noster N. Firmanus episcopus et dilectus filius Abbas Clarevallis de Chiento
Cisterciensis Ordinis, Camerinensis dioecesis, quibus super hoc scripta nostra dirigimus, eis duxerint
praefigendum, per censuras ecclesiasticas compellatis. Non obstante statuto de ferendis corrigiis super cucullis
ab eis edito et per Nos, ut dicitur, confirmato. In aliis vero eremitis et religiosis superius nominatis, qui se ad
portandum cucullas, smiliter discinctas, adstringere noluerint, faciatis statutum iuxta traditam vobis formam
inviolabiliter observari. Datum apud Cryptam Ferratam XV Kal. Septembris, Pontificatus nostri anno
decimoquarto.

Torelli IV, 353; Auvray 5277; Potthast 10932.
_____________________________________ 25 _______________________________________
1240, 21 Augusti: Cum venerabilibus fratribus.
Episcopus Firmanus et Abbas Claravallensis curare debent ut Eremitae Fratris Andreae ante diem ab eis
stabiliendum cucullas distinctas portent.
Venerabili Fratri N. Episcopo Firmano et dilecto filio Abbati Clarevallensis de Chiento Cisterciensis Ordinis,
Camerinensis dioecesis, Salutem et Apostolicam benedictionem.
Cum venerabilibus Fratribus nostris, universis episcopis de Anconitana Marchia dederimus in praeceptis, ut
singuli per suas civitates et dioeceses Fratrem Andream Priorem et eremitas eiusdem provinciae sibi subiectos,
post terminum quem vos ei duxeritis praefigendum, sub cuiusvis appellationis et contradictionis obtentu, per
censuras ecclesiasticas cucullas discinctas gestare compellant, mandamus, quatenus eremitis praedictis ad hoc
faciendum competentem auctoritate nostra terminum [imponatis]. Datum apud Cryptam Ferratam XII Kal.
Septembris, Pontificatus nostri anno decimoquarto.

Torelli IV, 355; Auvray 5278: Potthast 10933.
_____________________________________ 26 _______________________________________
1240, 24 Augusti: Licet vobis dederimus.
Ad gestandas cucullas discinctas debent ut terminum praefigere: ante proximum festum Nativitatis Domini.
Venerabili Fratri N. Episcopo Firmano etc. ut Supra.

14

