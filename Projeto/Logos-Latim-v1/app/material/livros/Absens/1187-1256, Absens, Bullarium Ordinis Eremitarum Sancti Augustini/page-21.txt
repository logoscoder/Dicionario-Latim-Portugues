Ecclesiam, ut asseratis, immediate spectantem dilectus filius noster R(ichardus) S. Mariae in Cosmedin Diac.
Card. de mandato nostro. considerata tenuitate facultarum vestrarum, vobis contulit intuitu pietatis, prout in
eisdem Cardinalis litteris plenius dicere contineri, vobis et eidem eremo per vos auctoritate Apostolica
confirmamus et praesentis scripti patrocinio communimus. Nulli ergo etc. Datum Laterani III Kal. Aprilis
Pont. nostri anno primo.

Berger 579; Reg. Vat. 21. f. 93 (578).
_____________________________________ 39 _______________________________________
1244, 31 Martii: Pia desideria.
Fratres Eremitae de Tuscia Regulam S. Augustini observare tenentur et divinum offìcium secundum
consuetudinem Ecclesiae Romanae recitare possunt.
Dilectis fìliis Priori et fratribus eremitis in Tuscia Ordinis S. Augustini, Salutem etc.
Pia desideria devotorum eo debemus benigno favore prosequi, quo in ipsis Dei gloria et animarum salus noscitur
contineri. Cum igitur perennis obtentu praemii sub Beati Augustini Regula Conditori omnium humiliter famulari
et divinum officium secundum Ecclesiae Romanae consuetudinem elegeritis celebrare. Nos vestris precibus
favorabiliter annuentes dictam Regulam auctoritate Apostolica devotioni vestrae duximus concedendam.
Statuentes, ut vos et successores vestri perpetuis futuris temporibus observetis eandem et officium ipsum
secundum praefatam consuetudinem celebretis. Nulli ergo omnino etc. Datum Laterani II Kal. Aprilis Pont
nostri anno primo.

Hh 2, 4: Empoli p. 165: Torelli IV, p. 385; Potthast 11315; Schier f. 11v. Simile
privilegium. Datum Laterani VIII Kal. Aprilis (25 Martii) Schier, f. 11.
_____________________________________ 40 _______________________________________
1244, 11 Aprilis: Sacrosancta Romana Ecclesia.
Eremus S. Matthaei de Montisci, Florentiae dioecesis sub protectione S. Sedis.
Dilectis filiis... Priori et fratribus eremi S. Matthaei de Montisci, Florentiae dioecesis Salutem etc.
Sacrosancta Romana Ecclesia devotos et humiles filios ex assuetae pietatis officio propensius diligere consuevit,
et, ne pravorum hominum molestiis agitentur eos tamquam mater suae protectionis munimine confovere.
Eapropter, dilecti in Domino filii, vestris iustis postulationibus grato concurrentes assensu, personas vestras et
locum, in quo divino estis obsequio mancipati, cum omnibus bonis quae in praesentiarum rationabiliter possidet
aut in futurum iustis modis praestante Domino poterit adipisci sub B. Petri et nostra protectione suscipimus.
Specialiter autem ecclesiam S. Matthaei, quam... Prior S. Stephani de Capite, Pontis Florentini, venerabilis fratris
nostri Fiorentini episcopi, loci doecesani necnon capituli sui accedente consensu, eremo vestrae pia et provida
liberalitate donavit, sicut eam iuste ac pacifice possidetis, vobis et per vos eidem eremo auctoritate Apostolica
confirmamus et praesentis scripti patrocinio communimus. Nulli ergo omnino etc. Datum Laterani III Id.
Aprilis Pont. nostri anno primo.

Schier. f. 11v.
_____________________________________ 41 _______________________________________
1244, 12 Aprilis: Dilecti filii Prior.
21

