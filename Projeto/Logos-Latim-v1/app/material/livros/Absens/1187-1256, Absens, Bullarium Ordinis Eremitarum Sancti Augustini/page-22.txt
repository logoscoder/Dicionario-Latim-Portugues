Plebanus S. Agnetis causam inter quendam Cortabracam cum sociis et conventum S. Salvatoris de Sylva Laci
finire debet.
Dilecto filio Plebano S. Agnetis Senensis dioecesis, Salutem etc.
Dilecti filii Prior et fratres Eremi S. Salvatoris de Sylva Laci Ordinis S. Augustini Nobis conquerendo
monstrarunt, quod Cortabraca miles et quidam alii laici Senensis civitatis et diocesis super mortuariis et rebus
aliis iniuriarunt eisdem. Ideoque discretioni tuae per Apostolica scripta mandamus quatenus partibus Convocatis
audias causam et, appellatione remota, debito fine decidas, faciens quod decreveris per censuram ecclesiasticam
firmiter observari. Testes autem, qui fuerint nominati, si se gratia, odio vel timore subtraxerunt per censuram,
eadem cessante appellatione, compellas veritati testimonium perhibere. Datum Laterani II Idus Aprilis Pont.
nostri anno primo.

Landucci, p. 34; Torelli IV. 387; Schier, f. 11v.
_____________________________________ 42 _______________________________________
1244, 12 Aprilis: Sicut petitio vestra.
Eremitae OSA S. Jacobi Montismorillionis eremum (S. Bartholomaei?) Montis Vurni, postquam a monachis S.
Mariae de Gloria, Anagniae dioecesis, derelictum fuit, reprendere possunt, quia antea a fratribus S. Jacobi eis
concessa fuit.
Dilectis filiis Priori et fratribus eremi S. Jacobi de Morillone Ordinis S. Augustini, Lucanae dioecesis, Salutem
etc.
Sicut petitio vestra Nobis exhibita continebat, cum vos olim quendam locum in Monte Vurni ad vos spectantem
quibusdam monachis Florensis Ordinis nomine... Abbatis et conventus monasterii S. Mariae de Gloria eiusdem
Florensis Ordinis, Anagniensis dioecesis, pro construendo inibi monasterio dicti Ordinis duxeritis liberaliter
concedendum et tandem eisdem monachis a prosecutione operis quod ibidem incoeperunt, desistentibus et loco
ipso pro derelicto per decennium et amplius remanente, vos eundem de ipsorum manibus redemeritis, data
cuidam procuratori eorum habenti ad hoc mandatum sufficiente quadam pecuniae quantitate, ita tamen quod
propter hoc monasterio de Colli praefati Florensis Ordinis, Lucanae dioecesis, ad eosdem abbatem et conventum
spectanti dimidiam libram cerae annis singulis persolvatis, prout in instrumento publico confecto exinde dicitur
contineri. Nos vestris supplicationibus benignum impertientes assensum ac supplentes si quis in hoc esse
defectus de nostrae plenitudine potestatis, quod inter vos et supradictos monachos factum esse in hac parte
auctoritate Apostolica confirmamus et praesentis scripti patrocinio communimus. Non obstante si forte aliquo
tempore ipse locus eidem Florensi Ordini sunt per Sedem Apostolicam confirmatus et quod abbatis et conventus
Florensis consensus super praemissis non extitit requisitus. Nulli ergo etc. Datum Laterani II Idus Aprilis
Pont. nostri anno primo.

Berger, 609; Reg. Vat. 21 f. 96 (608).
_____________________________________ 43 _______________________________________
1244, 19 Aprilis: Quia ex apostolici cura.
Prior Generalis OSA in Tuscia aspirantes a sententia interdicti, suspensionis et excommunicationis debitis
satisfactis, absolvere potest.
Dilectis filiis Priori et fratribus Eremitarum Ord. S. Aug. in Tuscia, Salutem etc.
Quia (aut Cum) ex Apostolici cura tenemur officii circa Religionis augmentum attenti et vigiles inveniri super
iis digne votis vestris annuimus, in quibus honorem vestri Ordinis et animarum profectum contineri sentimus.
22

