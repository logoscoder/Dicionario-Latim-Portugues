1247, 30 Septembris: Quoniam ut ait.
Indulgentia 40 dierum ut sopra in civitate Faenza pro loco Brictinis a quodam Hugolino Peccio concesso.
Universis christifidelibus etc. ut supra.

ยง 1. Quoniam ut ait, ut supra.
ยง 2. Cum igitur sicut dilecti filii prior et fratres Eremitarum de Brictinis Ordinis S. Augustini Fanensis dioecesis
sua Nobis petitione monstrarunt, nobilis vir Hugolinus Pecci, civis Faventinus, ad construendam ad opus
ipsorum quandam ecclesiam, domos et officinas suis usibus opportunas, eis quemdam locum concesserit intuitu
pietatis et [cum] ad id propriae sibi non suppetant facultates, universitatem vestram etc. ut supra. Datum
Lugduni pridie Kal. Octobris, Pontificatus nostri anno quinto.

Torelli, IV, 407.
_____________________________________ 68 _______________________________________
1248, 16 Aprilis: Cum sicut.
Membri "Congregationis Luccanae" cum sede in eremo de Lupocavo regula vitae a visitatoribus Ord. S.
Augustini imposita non tenentur.
Dilectis filiis prioribus et fratribus Eremi de Lupocavo Ordinis S. Augustini, Lucanensis dioecesis, Salutem etc.
Cum sicut accepimus a nonnullis prioribus vel visitatoribus Ordinis S. Augustini super procurandis negotiis
eiusdem Ordinis et visitationibus faciendis sitis pluries hactenus, licet debiles corpore, aggravati, Nos volentes
vobis in posterum a simili gravamine praecavere pro eo ut quietum Domino possitis impendere famulatum,
vestris supplicationibus inclinati devotioni vestrae, ut de caetero ad susceptionem visitationum et procurationum
huiusmodi a quoquam compelli non possitis inviti et quod de loco ad locum non transfretamini contra vestrae
beneplacitum voluntatis, auctoritate vobis praesentium duximus concedendum. Nulli ergo etc. Datum Lugduni
XVI Kalendas Maii, Pontificatus nostri anno quinto.

Reg. Vat. 21, f. 534v; Berger 3909.
_____________________________________ 69 _______________________________________
1248,4 Julii: Circa opera pietatis.
Archiepiscopi, Episcopi etc. rogantur ne questuam Brictinis inhibeant.
Venerabilibus fratribus Archiepiscopis et Episcopis et dilectis filiis Decanis, Archidiaconis et aliis ecclesiasticis
praelatis, ad quos litterae istae pervenerint, Salutem et Apostolicam benedictionem.
Circa opera pietatis non credimus vos invenire difficiles, ad quae teneamini per vos ipsos. Rogamus itaque
sinceritatem vestram et hortamur attente, per Apostolica vobis scripta districte praecipiendo mandantes, quatenus
dilectos filios fratres Eremitarum de Brictinis Ordinis S. Augustini, qui divinis obsequiis insistentes non habeant
unde valeant sustentari pro divina et nostra reverentia commendatos habentes, eis, cum ipsi vel eorum nuntii ad
partes vestras accesserint, non inferatis nec permittatis super eleemosynis colligendis ad sustentationem ipsorum
ab aliquibus inferri molestiam aliquam vel gravamen, ita quod ex hoc praeter divinae retributionis meritum
possitis a Nobis non immerito commendari. Datum Lugduni IV Nonas Julii, Pontificatus nostri anno sexto.

37

