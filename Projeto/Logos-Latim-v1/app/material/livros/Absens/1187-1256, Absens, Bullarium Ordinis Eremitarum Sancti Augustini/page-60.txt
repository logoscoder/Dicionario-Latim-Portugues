vel aliquos ex ipsis generaliter vel specialiter, praeter formam communem et solitam, processere ac mandata seu
praecepta facta in eis vel earum auctoritate duximus penitus revocanda. Ideoque universitati vestrae per
Apostolica scripta mandamus, quatenus per huiusmodi litteras, vel occasione mandatorum seu praeceptorum aut
sententiae, quae continent, nihil prorsus agatis, cum nullam deinceps efficaciam habeant vel vigorem. Datum
Neapoli II Kal. Januarii, Pontificatus nostri anno primo.

Torelli IV, 496-497; Potthast 15602 (cum data 22 Decembris).
_____________________________________ 121 _______________________________________
1255, 30 Januarii: Cum felicis recordationis.
Ad instar praedecessoris monet, ne Eremitae sine litteris testimonialibus admittantur.
Venerabilibus fratribus Archiepiscopis et Episcopis et dilectis filiis Abbatibus, Prioribus, Decanis,
Archidiaconis, Praepositis, Archipresbyteris et aliis ecclesiarum Praelatis, Salutem etc.
Cum felicis recordationis Innocentius Papa praedecessor noster dilectorum filiorum... Prioris Generalis et
Fratrum Ordinis Eremitarum precibus inclinatis per suas inhibuerit litteras, ne quis post professionem eidem
Ordini factam, ab ipso Ordine sine sui prioris discedat licentia et discedentem absque cautione communium
litterarum prioris et fratrum ipsorum auctoritate alicuius privilegii ab Apostolica Sede indulti, nullus audeat
retinere, universitati vestrae per Apostolica scripta mandamus, quatenus quoslibet contra inhibitionem huiusmodi
ab ipsorum fratrum Ordine discedentes et propter hoc excommunicatos ab ipsis usque ad satisfactionem
condignam arctius evitetis et faciatis ab omnibus (observari). Datum Neapoli III Kal. Februarii Pont. nostri anno
primo.

Schier, f. 23.
_____________________________________ 122 _______________________________________
1255, 3 Februarii: Vobis extremam patientibus.
Fratres Ordinis Eremitarum in territoriis sub interdicto eleemosynas petere possunt.
Priori Generali et fratribus (Ordinis) Eremitarum, Salutem etc.
Vobis extremam patientibus pro Christi nomine paupertatem digne conceditur ab Apostolicae Sedis gratia per
quod et necessitati vestrae consulitur et benefactoribus vestris salutis meritum procuratur. Hinc est quod Nos
quorum deposcit officium iustis annuere desideriis devotorum vestrae precibus humilitatis inducti, ut vos, qui
exhortationis piae studio bonos ad potiora dirigitis et errantes in rectitudinis semitam laudabiliter revocatis, in
excommunicatorum terris libere et ab eis tunc ac etiam quando vos per ipsos transire contigerit, necessaria vitae
deposcere ac recipere valeatis, vobis auctoritate praesentium concedimus facultatem. Nulli ergo omnino etc.
Datum Neapoli III Nonas Februarii, Pontif√¨catus nostri anno primo.

Bibl. Ang., cod. 1314, f. 2; Bourel-Coulon, I, 140.
_____________________________________ 123 _______________________________________
1255, 1 Martii: Ex parte dilectorum.
Praelati Ecclesiae apostatas et fugitivos Ordinis Eremitarum monitione et censura, si necesse sit, ad eundem
reverti cogant.
60

