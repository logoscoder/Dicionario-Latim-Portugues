humilitatis eorum collegium suscipere valeat incrementum. Sed sicut accepimus, nonnulli vestrum in contrarium
molientes ipsorum pacis otium et quietis, sine quo non colitur pacis Auctor, conturbant contra tenorem
privilegiorum et indulgentiarum eis a Sede Apostolica concessarum pro suae voluntatis libitu veniendo. Quocirca
universitatem vestram rogamus attentius et hortamur per Apostolica vobis scripta mandantes, quatenus vestris
iuribus manentes contenti, nullam eis vel ipsorum domibus contra praedictorum privilegiorum et indulgentiarum
continentiam inferatis molestiam vel gravamen; quin potius habeatis eosdem pro divina et nostra reverentia
commendatos, ita, quod exinde vobis Deum reddentes propitium erga religiosos zelum habere praebemini
caritatis. Datum Anagniae Idibus Julii, Pont. nostri anno primo.

Hh. 2, 27 (et 28: cum data 30 Julii); Empoli, 13; Torelli IV, 512; Schier, f. 24v; Potthast
15929; Colinas, 75.
_____________________________________ 140 _______________________________________
1255, 15 Julii: Solet annuere.
Confirmatio approbationis constitutionis Innocentii IV Cum a Nobis petitur, 15 Februarii 1254, circa electionem
ac destitutionem priorum generalium, in capitulo generali, anno 1254 statutam.
Dilectis filiis... Priori Generali et caeteris prioribus et fratribus Eremitarum Ordinis S . Augustini,
Salutem etc. Solet annuere Sedes Apostolica piis votis et honestis petentium precibus favorem benevolum
impertiri. Cum igitur, sicut vestra Nobis exhibita petitio continebat quod vos olim in generali vestro capitulo, de
mandato felicis recordationis Innocentii Papae praedecessoris nostri, congregati in praesentia dilecti filii nostri
Richardi S. Angeli Diaconi Cardinalis, cui Ordo vester a Sede Apostolica est commissus, et quorundam abbatum
Cisterciensis Ordinis certa forma super institutione et destitutione priorum ipsius Ordinis edita fuerit, prout in
eiusdem Cardinalis litteris confectis exinde plenius dicitur contineri; idque dictus praedecessor per suas litteras
confirmavit, Nos vestrae devotionis precibus inclinati, quod in hac parte factum extitit ratum habentes et gratum,
illud auctoritate Apostolica confirmamus et praesentis scripti patrocinio communimus. Nulli ergo etc. Datum
Anagniae Idibus Julii, Pontificatus nostri anno primo.

Lucca, Archivio di Stato, Pergamene S. Agostino; Colinas, 77.
_____________________________________ 141 _______________________________________
1255, 15 Julii: Litteras quasdam.
Conf√¨rmatio constitutionis Papae Innocentii IV "Cum a Nobis petitur", 15 Februarii 1254.
Dilectis filiis.., Priori Generali et universis Eremitis de Tuscia, Ord. S. Augustini, Salutem etc.
Litteras quasdam felicis recordationis Innocentii Papae quarti praedecessoris nostri vobis dudum concessas in
regesto ipsius reperimus, quarum tenorem sumptum ex eodem regesto fideliter, vestris inclinati precibus ad rei
memoriam inserendum, volentes ex hoc ius, quod vobis per easdem litteras competit conservari. Tenor autem
ipse talis est. (et prosequitur ex integro ut supra). Datum Anagniae Id. Julii Pont. nostri anno primo.

Hh. 2, 24; Empoli, 12; Torelli IV, 511; Schier, f. 23; Potthast 15927 (cfr. 15236); Colinas
73.
_____________________________________ 142 _______________________________________
1255, 15 Julii: Cum quaedam salubria.

67

