communimus. In primis siquidem statuentes, ut Ordo, qui secundum Deum et B. Augustini Regulam in eodem
loco institutus esse dignoscitur, perpetuis ibidem temporibus inviolabiliter observetur.

§ 2. Praeterea quoscumque hortos et quascumque sylvas eadem eremus iuste et canonice in praesentiarum
possidet et in futurum concessione Pontificum, largitione Regum et Principum, oblatione fidelium seu aliis iustis
modis praestante Domino poteritis adipisci, firma vobis vestrisque successoribus et illibata permaneant. In
quibus propriis duximus exprimenda vocabulis: locum ipsum, in quo praefata eremus sita est cum horto et sylva
et circumadiacentibus et omnibus aliis libertatibus et immunitatibus suis.

§ 3. Liceat quoque vobis clericos et laicos, liberos et absolutos, e saeculo fugientes ad conversionem recipere et
absque contradictione aliqua retinere.

§ 4. Prohibemus insuper, ut nulli fratrum vestrorum post factam in eremo vestra professionem fas sit sine prioris
sui licentia, nisi arctioris religionis obtentu de eodem loco dicedere; discendentem vero absque communium
litterarum vestrarum cautione nullus audeat retinere.

§ 5. Cum autem generale interdictum terrae fuerit, liceat vobis clausis ianuis, interdictis et excommunicatis
exclusis, non pulsatis campanis, suppressa voce divina officia celebrare, dummodo causam non dederitis
interdicto.

§ 6. Chrisma vero, Oleum Sanctum, Consecrationes altarium seu basilicarum, Ordinationes clericorum, qui ad
Ordines fuerint promovendi, a dioecesano suscipient episcopo, si quidem catholicus fuerit et gratiam et
communionem Sacrosanctae Romanae Sedis habuerit et ea omnia vobis voluerit sine pravitate aliqua exhibere.
Ad haec novas et indebitas exactiones ab archiepiscopo, episcopis, archidiaconis seu decanis aliisque omnibus
ecclesiasticis saecularibusve personis a vobis omnino fieri prohibemus.

§ 7. Sepulturam quoque ipsius loci liberam esse decernimus, ut eorum devotioni et extremae voluntati, qui se
illic sepelliri deliberaverint, nisi forte excommunicati vel interdicti sint aut publice usuarii, nullus obsistat, salva
tamen iustitia illarum ecclesiarum a quibus mortuorum corpora assumuntur.

§ 8. Obeunte vero te, nunc eiusdem loci priore, vel tuorum quolibet successorum nullus ibi qualibet subreptionis
astutia seu violentia proponatur, in quem fratres communi consensu vel fratrum maior pars consilii sanioris
secundum Deum et B. Augustini Regulam providerint eligendum

§ 9. Paci quoque et tranquillitati vestrae paterna in posterum sollicitudine providere volentes, auctoritate
Apostolica prohibemus, ne infra clausuras eremi vestrae nullus rapinam seu furtum facere, ignem apponere,
sanguinem fundere, hominem temere capere vel interficere seu violentiam audeat exercere.

§ 10. Praeterea omnes libertates et immunitates a praedecessoribus nostris Romanis Pontificibus eremo vestrae
concessas, necnon libertates et exemptiones saecularium exactionum a regibus et principibus vel aliis fidelibus
rationabiliter vobis indultas, auctoritate Apostolica confirmamus et praesentis scripti privilegio communimus.

§ 11. Decernimus ergo, ut nulli omnino liceat praefatam eremum temere perturbare aut eius hortos et sylvas
auferre vel ablatas retinere, minuere seu quibuslibet vexationibus fatigare, sed omnia integra conserventur
eorum, pro quorum gubernatione ne sustentatione concessa sunt usibus omnimodis profutura, salva Sedis
Apostolicae auctoritate et dioecesani episcopi canonica iustitia.

§ 12. Si qua igitur in futurum ecclesiastica saecularisve persona hanc nostrae constitutionis paginam sciens
contra eam temere venire tentaverit, secundo tertiove communita, nisi reatum suum congrua satisfactione
correxerit, potestatis honorisque sui dignitate careat, reamque se divino iudicio existere de perpetrata iniquitate
cognoscat, et a Sacratissimo Corpore et Sanguine Dei et Domini Redemptoris nostri Jesu Christi aliena fiat atque
in extremo examine districtae subiaceat ultioni. Cunctis autem eidem loco sua iura servantibus sit pax Domini
16

