_____________________________________ 87 _______________________________________
1251, 17 Junii: Dignas Domino referimus.
Examen instituendum ab episcopo Mutinensi de vita et miraculis Johannis Boni ad eum canonizandum.
Venerabili fratri A(lberto) episcopo Mutinensi et dilectis filiis priori S. Marci et praeposito ecclesiae Mantuanae,
Salutem etc.
Dignas Domino referimus gratias, quod, sicut venerabilis frater noster episcopus et dilecti filii nobiles viri,
Bartholomaeus et Nicolaus, ambasciatores Mantuani exponere curaverunt recolendae memoriae fratrem Joannem
Bonum eremitam Mantuanum, cum pie vixisset in hoc saeculo, viam salutis docendo verbis pariter et exemplis,
tandem praesentis vitae cursu feliciter consumato multis miraculis omnipotens Deus decoravit. Unde, cum non
deceat tales et tantos viros sine veneratione relinquere, quorum miracula et merita eos Sanctos ostenderunt,
Nobis humiliter supplicarunt, ut ipsum adscribere Sanctorum cathalogo dignaremur. Quia vero Nobis non
constat de praemissis, discretioni vestrae, de qua plenam in Domino fiduciam gerimus, per apostolica scripta
mandamus, quatenus de vita et miraculis diligenter et fideliter inquirentes, super his testes fide dignos recipere
legitime studeatis et de singulis circumstantiis iuxta interrogationis formam, quam vobis sub bulla nostra
transmittimus inclusam, examinare prudenter ac ipsorum dicta fideliter in scriptis redacta et sub propriis inclusa
sigillis ad nostram praesentiam transmittere procuretis, ut secundum Deum in hoc negotio procedamus. Quod si
non omnes his exquirendis potueritis interesse, tu frater episcope, cum eorum altero nihilominus exsequaris.
Datum Ianuae XI Kalendas Julii, Pontifcatus nostri anno octavo.

Torelli, IV, 451; Schier f. 17v-18; Acta Sanctorum Octobris IX, sub die 22, p. 772;
Berger, 5255; Potthast, 14338; Colinas, 57.
_____________________________________ 88 _______________________________________
1252, 27 Januarii: Credentes Firmiter.
Potestas civitatis Terni Brictinos in fundatione conventus adiuvare debet.
Textus deest.
Datum Perusii VI Kal. Februarii, Pontificatus nostri anno nono.

AA 5 (1913), 466.
_____________________________________ 89 _______________________________________
1252, 28 Januarii: (Initio textuque omissis).
Frater Bandinus, prior Eremi S. Salvatoris de Sylva Lacus OSA, in processu contra quosdam adesse debet.
Dilecto filio priori de Monticiano, dioecesis Volaterrarum, Salutem etc.
Datum Perusii V Kal. Febr., Pont. nostri anno nono.

Schier, f. 17v.
_____________________________________ 90 _______________________________________
44

