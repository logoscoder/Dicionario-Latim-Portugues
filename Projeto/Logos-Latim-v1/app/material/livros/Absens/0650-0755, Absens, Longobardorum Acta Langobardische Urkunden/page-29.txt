





Signum + manus Teuderisci uiri deuoti testis.
Signum + manus Autpert uiri deuoti testis.
+ Ego Osprandus diaconus ex autentico fideliter exemplaui, nec plus addedi, nec
menime scripsi.
+ Ego Rachiprandus clericus exemplar iterum fideliter exemplaui.
+ Ego Ermimari clericus de exemplare iterum fideliter exemplaui.

30.
CHARTA DOTIS.
722 (giugno, metà c. - 31 agosto), Lucca.
Copia del secolo VIII-IX, archivio Arcivescovile di Lucca.
p. 109
Exemplar.
+ In nomine domini Dei nostri Iesu Christi. regnante domno nostro Liutprand uir
excellentissimo rege, anno filicissimo regni eius in Dei nomen undecimo, per indictione
quinta; feliciter. Dum praesentis uitae et transitus istius temporis facultas et axis noster
natiuitatis huius saeculi spatia deuoluitur certissime, considerandum est hac tota mente
intentionem cogitandum, ea que nobiscum in perpetuum tenere non possumus de ipsa
temporalia rerum habundantia, quod nobis Dominus dignatus est donare, aeterna mercare
debeamus, quia huius mundi diuitiae donando in aeternum seruantur, et retenendo aeterna
poena damnantur. unde Dominus per semetipsum loquitur dicens: nolite thensaurizare uobis
super terram, ubi furis effodiunt et furantur, sed thensaurizate uobis thesaurum in caelum, ubi
fur, id est diabolus, non adpropinquat. et iterum dicens: facite uobis amicus de mamone
iniquitatis, ut cum defeceritis recipiam uos in aeterna tabernacula. Hinc itaque ego Ursus ex
tota mente deuotionis pertractans ea que supra memorata sunt, pro mercidem et remedium
anime meae et conparationem uive aeterne, aedificaui ecclesia proprio in territorio meo in
honore sancte Dei genetricis Marie, in qua filia mea Ursa abbatissa esse constituo, una cum
germana sua Anstruda relegiosa hac monastica uitam gerentis, in qua ecclesia mea pro
facinora hodie in presentia ciuium do, dono, trado, donatoque esse uolo: in primis,
fundamentum ubi predicta ecclesia fundata est, cum curte et puteo suo, orto, aditu, accessu et
egitu suo, hoc est terra
p. 110
modio simis; campo in Fussione, qui nobis in cambio aduenit, medietate de Auchis et
medietate de Uuilifusi, in integrum; et casa Fusculi in Massa Tagiani, qui mihi aduenit ex
dono domni Aripert rege; Candido uaccario cum armento suo et cum metato suo in loco
Tumolo; sala in loco Ferroniano cum duas casas tributarias, una qui regitur per Candido et
alia per Maioriano, cum familia eorum, uinea, oliuito, silua, peculiare prato in ipso loco supra
memorato; et casa Aroald; … casas duas in Nouole de morganicaput mulieri meae, una qui
regitur per Fridichis et alia per Corbolo; Godoara puella pro liuera, Gunda pro liuera,
Uuilipergula pro liuera, Candida pro ancilla, Tinctula pro ancilla; ut haec omnia iam dicta Dei
ecclesia bono iure possedeat, et quod adhuc ibidem largitus fuero firmum permaneat, et
christianis temporibus sanctarum ancillarum Dei monasterio nuncupentur.
p. 111
29

