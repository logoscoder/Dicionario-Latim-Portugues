adueniat; nichil tamen ibi de his que permissus et caritate coactus ordinauerit, causas qualibet
sue auctoritati aut potestati consignare presumat. oraculum uero Sancti Petri in Stafula et
basilica Beati Gregorii, quam recordande memorie domina genetrix mea meo reseruarat uiro,
uolumus ut defensionem habeant per sepedictum monasterium nostrum, ita ut numquam ex
his duobus locis aliquid subtrahantur, aut de isdem aliqua oppressio inferatur. oratoria quippe
ad nos pertinentia difinimus, ut, quemadmodum actenus ad manum nostram, ita deinceps ad
hoc pertineant monasterium. quodcumque etenim intra uenerabilia huius monasterii claustra
egentibus in uictu et uestimento rationabili ex hoc quod Deo largiente a nobis oblata sunt uel
in antea fuerint, singulis annis decernimus et sub testificatione diuina contempnimus
dispensata, ut fideliter pro remedio animarum parentum nostrorum nostrarumque peregrinis,
uiduis et pupillis disperciatur arbitrio. unde pollicemur per Deum patrem et filium eundemque
dominum nostrum Iesum Christum, qui est redemptio nostra, ac per Spiritum Sanctum
numquam nos
p. 58
contra hec ituros que Deo statuimus inspirante. et si, quod non speramus, quicumque
sacerdotum uel secularium sublimium nec non subietorum contra bone uoluntatis nostre
dispositam repugnauerit, et de his omnibus a nobis superius ordinatis aliquando minuere
uoluerit aut presumpserit aut quaslibet uiolentias inferre, cum inferentibus blasphemiam in
Spiritu Sancto ac negantibus sanctam Trinitatem et unitatem persistentem quando uenerit
Filius Dei ad uiuos et mortuos iudicandum cum illis in iuditium dampnandus accedat; quibus
positis ad sinistram Saluator noster dicturus est: Ite maledicti ad supplicium ignis aeternum,
quod Pater meus celestis parauit diabolo et angelis eius. qui autem haec omnia firma uoluerit
et stabilita permanere et contra aduersantium uoluntates defensor exstiterit, cum positis ad
dextram, uoce mereatur audire diuina: Uenite benedicti Patris. mei, possidete preparatum
uobis regnum ab origine mundi. Quam igitur cartulam donationis et oblationis nostre Felicem
subdiaconum et notarium sancte Ticinensis aecclesie scribendam rogauimus, quamque, quia
scribere minime potuimus, signum sancte crucis facientes propria roborauimus manu
testibusque obtulimus confirmandam. Actum feliciter Ticinum, anno felicissimi regni domni
Liutprandi regis tertio, quinto kalendarum decembrium, inditione tertia decima; feliciter.





+ Senator famulus Christi in hanc cartulam donationis atque oblationis a me facta et
dicta, quia scribere minime potui, manu propria signum sancte crucis feci testibusque
obtuli confirmandam.
+ Ego Theodelinda religiosa femina in hac cartula donationis seu oblationis a nobis
facta manu propria subscripsi.
+ Bruningus uir illustris filius quondam Aldoni in hanc

p. 59
cartulam donationis seu oblationis rogatus a Senatore et Theodelinda propria manu subscripsi.
p. 60




+ Ego Todo notarius regie potestatis in hanc cartulam donationis et oblationis rogatus
a Senatore et Theodelinda propria manu testis subscripsi
+ Ego Saxo uir magnificus maiescarius regie potestatis hanc cartulam donationis
rogatus a Senatore et Theodelinda manu mea subscripsi.
+ Ego Auferat notarius regis hanc cartulam subscripsi.
9

