Item Ursus presbiter senex de Sancto Felice fines Clusinas dixit: Uecinus sum cum istas
diocias, Deo teste, semper usque in Sancto Angilo fine Pisana semper istas diocias, de quibus
mihi
p. 74
breue ostendes, semper Sancti Donati esse scio, et sagrationem a pontificem Aredine ecclesiae
habere; nam episcopus Senense numquam ibidem habuit nulla dominationem, nec numquam
uidi quod ad Senense episcopo pertenuissent, nisi semper ab Aredino episcopo sagrationem et
obidientia abuerunt, nisi anno isto, in uico nomini oraculo Sancti Ampsani, quem intra sua
diocia episcopus Aredinus sagrauit, nomine Bonushomo. iste Adeodatus episcopus isto anno
fecit ibi fontis, et sagrauit eas a lumen per nocte, et fecit ibi presbitero uno infantulo abente
annos non plus duodecem, qui nec uespero sapit, nec madodinos facere, nec missa cantare.
nam lo consubrino eius coetaneo ecce mecum abeo: uidete, si potit, et cognoscite presbiterum
esse.
Item Romanus clericus de castro Policiano dixit: Uuarnefrit gastaldius mihi dicebat: Ecce
missus uenit inquirere causa ista, et tu, si interrogatus fueris, quomodo dicere habes? Ego
respondi ei: Caue ut non interroget, nam si interrogatus fuero, ueritatem dicere habeo. Sic
respondit mihi: Ergo taci tu uiro, qui est missus domni regi. modo me inuenisti, et non te
posso contendere, Deo teste, quod ueritatem scio; tibi dico, quia diocias istas fines Messolas
et castello Pulliciani usque in Sancto Angilo fine Pisana cum oraculis suis, unde modo mihi
breue legis, semper Sancti Donati diocias esse scio ab infantia usque in die isto.
Item Theodoald filius quondam Autioni exercitalis de uico Siuero dixit: Semper diocias istas
Sancti Donati esse, et crisma inde sacerdotis tulerunt, et sagrationem ibidem abuerunt.
Item Gaido exercitalis de uico qui dicitur a Munte similiter dixit.
Item Poto liber homo senex dixit: Ecce sunt anni quinquaginta et supra que de trans Pado hic
me conlocaui; semper istas diocias Sancti Donati esse cognoui, et omnem sagrationem et
obedientia ad Aritio abuerunt.
Item Dominicus liber similiter dixit.
p. 75
Item Castorinus exercitalis iam senex de uico Cemonia dixit ut supra: Nam et meo tempore
episcopus Aredine ecclesiae hic in plebe Sancti Petri in Paba tres altares consegrauit, et
diaconus et presbiteros similiter.
Item Godegis clerecus custos Sancti Marcellini probe Sancto Petro in Paba dixit: Ocie sunt
anni sexaginta quod hic ueni; semper diocias istas Sancti Donati scio.
Item Mario de uico Ceune iam senex de plebe Sancti Angili in fundo Luco dixit: Scio semper,
ex quo ecclesia ista facta est, semper ad Sancto Donatum sagrationem in presbiteros et
diaconos abere, et ibidem obedire, et diocia eius esse.
Item Marcus senex liber homo similiter dixit.
17

