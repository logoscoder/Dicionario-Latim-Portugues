Item secundus presbiter introductus est, Gunteram senex de ecclesia et baptisterio Sancti
Stephani a Cennano, qui interrogatus dixit: Ueritatem dico et non mentior per ista sancta
quattuor Dei euangelia et crucem domini Iesu Christi, quia sacrationem ab episcopo Aretinae
ciuitatis nomine Uitaliano accepi, et manu mea in Sancto Donato scripsi, et sacramentum
prebui; et ad illo tempore usque modo iam quinto episcopo Aretine ecclesiae semper inde
chrisma omnem annum accepi, et salutationem et obedientiam ibidem habui; et quando nobis
tetulus intra plebe nostra sacrari fuit oportunum, per manus pontifici Aretine ecclesiae factum
est, nam et antecessores mei similiter exinde sacrationem habuerunt; nec numquam ab
episcopum Senensem condicionem habuimus, nisi si de seculares causas nobis opressio
fiebat, ueniebamus ad iudicem Senensem, eo quod in eius territorio sedebamus.
Tertius presbiter Maiurianus de basilica Sancti Simpliciani in Sextano interrogatus dixit: Per
ista sancta quattuor Dei euangelia et ista crucem Domini, quia non mentior, sed ueritatem
dico, quia baselica ista dedicauit Uitalianus episcopus de Sena, et me sacrauit Albanus
episcopus de Aritio, et manu mea ibidem feci,
p. 64
et sacramentum prebui; electus ambolaui cum epistola iudici de Sena, et baptisterium habeo in
Pacena; pro ipso baptisterio episcopo Aretino obediebam, et chrisma exinde tuli.
Quartus presbiter Onnius de baptisterio Sancti Ypoliti Ressiano interrogatus dixit: Per Deum
uiuum et uerum et ista sancta quattuor Dei euangelia et crucem Domini, quia sacrationem de
episcopo ecclesiae Aretine nomine Bonumhomine suscepi, et antecessores mei et ego semper
de episcopo Aretino omnem annum chrisma tuli, et obedientiam secundum canones ibidem
abuimus usque modo, et sacramentum a sanctum Donatum prebui, et manu mea scripsi; et
quando in plebe oratorius opus fuit dedigare, per manus episcopi de Aritio ipsa sacratio facta
est.
Quintus presbiter Deusdedit senex de baptesterio Sancti Iohannis in Rancia interrogatus dixit:
Per ista sancta quattuor Dei euangilia, quia ueritatem dico et non mentior, quia misit me
Uuilerat a Bonumhominem episcopum Aretine ecclesiae, ut ipse me consegraret. ille uero erat
ad episcopato electus et non erat adhuc sacratus. fecit me iurare secundum antecessorum
meorum consuetudinem, et feci manum meam ad sanctum Donatum, et sic cum epistola sua
mandauit me ad Uitalianum episcopum de Sena, et per rogo eius me consecrauit; nam semper
obedientia ad episcopum Aretine ecclesiae habui; et odie triginta et septem annis sunt quod
presbiterato accepi; semper chrisma de episcopo Aretine ciuitatis tuli, et filio meo in
diaconato et in presbiterato episcopus Aretinus consegrauit; et oratorio aut altario in plebe
nostra similiter.
Sextus presbiter Theoderis de ecclesia suprascripta Sancti Iohannis interrogatus dixit: Per ista
sancta quattuor Dei euangelia et crucem Domini, quia cum epistola Uuarnefrit ambulaui ad
p. 65
Aritio, et me consecrauit Lupercianus episcopus de Aritio, et chrisma inde tollemus, et
obedientia ibidem faciemus semper, et manu mea scripsi, et sacramentum prebui secundum
consuetudinem antecessorum.

11

