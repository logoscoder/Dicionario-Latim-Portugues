et Theodelinda Christi fideles presentes presentibus diximus: Omne quidem munus qui de
iustitia Deo cum sinceritate mentis offertur acceptabile est, nam tunc acceptabilius ab
omnipotente implebitur hostia quando per semetipsum homo oblatio efficitur illi cui placet;
contribulatus spiritus quique cor contritum et humiliatum nequaquam spernit. Qui cum ita se
habeant, poteramus et nos fideles Christi Senator et Theodelinda de parentum nostrorum
nostrisque honorare Deum laboribus pro nostra filieque nostre salute, eaque uiro carnali et
morituro contradere secundum apostolum bene facientes; sed idem ipso beato Paulo monente,
qui uirginem suam non tradentem nuptu, melius facere adtestatur, cum his que nobis ab eo
gratulamur concessa, utilius perspeximus Christo immortali sponso, cum manifestus est
gemitus noster nobiscum eam offerre qui et pro munere nobis optimo gaudia uellet rependere
felicitas e perpetue et illi in celesti patria cum prutentibus parare uirginibus thalamum, ubi
numquam deest uerus splendor luminis, ubi semper adest omnibus aromatibus odor
delectabilior, ubi spiritalibus spiritaliter diuitie affluunt, ubi perpetuo successu mens inflata
Domino gratulatur, in qua uidelicet gloriosissima regione choros angelici et sanctorum milia
bonis celestibus incessanter
p. 56
fruuntur. Quorum denique ut, relaxatis nobis facinoribus uniuersis, Dei nos summi clementia
dignetur ciues efficere, calore sancti Spiritus excitante, qui inuisibiliter cum uoluerit corda
hominum diffusus accendit, eoque porrigente auxilium, in domo propria, a parentibus nobis
relicta, intra hanc Ticinensem ciuitatem monasterium instituimus, in quo sub monachico
habitu sacra tecta uelamine dulcissimam filiam nostram Sinelindam deuotissime militauimus,
ubi nos supradicti fundatores Christi fideles Senator et Theodelinda donamus et conferimus
omnem facultatem nostram quam possidemus uel quam ex parentum successionibus seu ex
regio dono uel quoquo dono ubi ubi habere uidemur et nunc ad manum nostram defenditur
atque Deo permittente potuerimus adquirere, tam intrinsecus domos cum familia quamque
colonos cum omnibus cespitibus, uniuersa in integrum mobilia et immobilia; excepto quod
pro anime nostre salute iam contulimus in locis sanctorum, gasindiis ac libertis nostris; quos
in libertate secundum nostram institutionem manere precepimus, uel cuicumque adhuc sincera
uoluntate non doloso animo sub reuerentia Dei largiri uoluerimus. quod interea monasterium
superius dictum cum omnibus inibi a nobis oblatis et undecumque deuolutis uolumus
pertinere ad pontificem Apostolice sedis et ad principis huius terre defensionem habere, ita
sane ut nullus ibidem prouintie istius episcopi ac sacerdotis aliquando inspiciatur potestas.
post nostrum itaque obitum famule quoque Christi germane mee Licerie meumque Senatoris,
Theodelinde et Sinelinde dulcissime filie nostre sanccimus, ut omnis Dei famularum
congregatio monasterii huius uno consilio unoque consensu de suo collegio talem semper
prouideant et exquirant personam, que cum Dei timore et sancta conuersatione uniuersis
possit preesse uirginibus, et ab illo consecrari episcopo quem tota famularum Dei aduocauerit
cohors; omnium regulari auctoritate inueniatur mater et domina. si autem, quod diuina
potestas nullo modo fieri quandoque permittat, uenerandi huius loci abbatissa secundum
uoluntatis nostre dispositum ninime curauerit conuersari nec regulariter, ut condecet Dei
ancilla, seculi appetens caduca uoluerit uiuere, iuxta consideratione
p. 57
uolumus, ut a principe et duobus uel tribus episcopis seu ab abbate terre huius, qualem
monasterii congregatio adgressa fuerit, corripiatur et emendetur. quotienscumque uero causa
consilii uel ordinationis oportuerit episcopum atque abbatem aduocare, tota unanimiter
congregatio Dei ancillarum qualem uoluerint episcopum uel abbatem appetere, inuitatus
8

