ad Sanctum Donatum feci, et crisma omnem annum inde excepi, sicut et antecessores mei, et
sacramentum postmodo ibedem prebui; nam ecclesiae
p. 69
Senensi nulla obedientia nec feci post consagrationem ipsam, nec crisma toli, sed nec
antecessores mei numquam fecerunt. habeo annos pene sexaginta; nec uidi, nec audiui, et a
parte Senense usque modo molestatus numquam fui; sed, ut dixi, uoluntatem de episcopo
Sancti Donati semper optemperauimus et fecimus.
Item introductus est Aufrit presbiter de monasterio Sancti Petri ad Abso, qui interrogatus
dixit: Quia oraculus iste fuet antiquus de sub ecclesia Sanctae Mariae Cosona, et quando
ueniebat Agnellus de Sancto Uito, Eufrido, Dominicus presbiteri de Cosona et faciebant
ibidem officio, et quod inueniebant a cristianus totum sibi tollebant. Et interrogauimus eum:
Presbiteros de ecclesia Sanctae Mariae Cosona aut Sancti Quirici, cuius erant? Respondit:
Aredino episcopo. Et interrogauimus eum: Tu ubi tonsus? His respondit: In Roma, et ab
infantia mea; posteas tonsus fui, in Cosona militaui in diocia Sancti Donati, et hic; ueniebam
cotidie et faciebam officio. Et interrogauimus eum: Te qui sacrauit presbiterum? Respondit:
Lubercianus episcopus Aredine ecclesiae adhuc per rogo de presbiteros suos de ecclesia
Sancti Quirici Palecino et de ecclesia Sanctae Mariae Cosona; et ambo presbiteri mecum
fuerunt quando sagratus sum, idest Ursus presbiter de Cosona et Rodoald presbiter de Sancto
Quirico, pro eo quod ipse oraculus Sancti Petri antecessoris eorum ab antiquo tempore et
Dominicus presbiter senex, qui tunc super erat in ipsas ecclesias custos, et postea ipsi
occurrebant et officio faciebant; nam isto monasterio domnus Aripertus rex instituit atque
dotauit propter suam mercedem; sed Uuarnefrit gastaldius de sua substantia hic beneficio
fecit; nam cum epistola Uuarnefrit fuemus, et toti tres Ursus, Rodoald et ego per manus
Luberciano episcopo Aretine ecclesiae insimul sagrati sumus; et tunc Sena episcopum
habebat,
p. 70
nomine Adeodatum, qui nunc est. et haec omnia per euangelia, quia omnia ueritatem locutus
sum; nam et iste Ursus sagratus fuet, ut esse in oraculo Sancti Donati in Cintiliano, quia tunc
barbas ipsius Dominicus presbiter erat in Quosona, et tam ipsa ecclesia in Quosona quamque
et ecclesia Sancti Quirici in Paleceno et isto Sancto Petro ad Apso, ubi modo ego sum
presbiter, ipse Dominicus presbiter ad sua manum habebat; sed posteas mortuus est
Dominicus, sic ibidem ordinatus est suprascriptus Ursus presbiter; nam et Sancto Donato in
Cintiliano Uitalianus episcopus de Sena sagrauit per rogo sacerdotum Aredine ecclesiae, et
mihi bene constat, et quod tunc episcopum non habebant; et posteas semper ipse oraculus de
sub presbitero ecclesiae Sanctae Mariae Quosona fuet, qui est, ut dixi, diocea Sancti Donati.
Item dixit nobis suprascriptus Aufrit presbiter: Homines fuerunt Senensis, ambulabant ad
Sancto Felice diocea Clusina; posteas quod Uuilerat subtraxit eos de plebe Clusina, illi uero
fecerunt sibi baselica in onore sancti Ampsani. dedicauit ea episcopus de Sena per rogo
sacerdotum Aretine ecclesiae, eo quod in eorum diocea erat; nam ipsa baselica usque in anno
isto semper sub presbiteros de Sancto Uito fuit, qui est diocia Sancti Donati; et ipse ibi et
missa et omnem officio fieri faciebat; et ipsi homines ibidem ad Sancto Uito et ad Sancto
Quirico et alii in Quosona baptizabantur; sed posteas ego presbiter factus sum, semper ego
ibidem missa faciebam; nam in isto anno infra quadragensima fecit ibi Deodatus episcopus de
Sena fontis, et per nocte eas sagrauit, et presbiterum suum posuit unum infantulo de annos
duodecim; antea, ut dixi, semper ipse tedolus de sub ecclesia Sancti Donati fuit.
14

