Septimus presbiter Garibald de monasterio Sancti Archangeli in fundo Luco interrogatus
dixit: Monasterio isto fundauit Zotto et pecunia ibidem dedit; et per ista sancta quattuor Dei
euangelia et crucem Domini, quia me consecrabit bone memoriae Uitalianus episcopus
Aretine ecclesiae per rogo quondam Zottoni, quia cum epistola eius ad eum ambolaui.
Item introductus est Germanus diaconus de ecclesia et baptisterio Sancti Andreae in Malcenis,
qui interrogatus dixit: Per ista sancta quattuor Dei euangelia, quia ueritatem dico, quoniam
prelectus a plebe cum epistola Uuarnifrit rogatoria ambolaui ad Lupercianum episcopum
Aretine ecclesiae; et per eum consegratus sum, et sacramentum ad sanctum Donatum prebui,
et obedientia sicut deuet ad episcopum suum ibidem habemus et nos et antecessores nostri
usque modo, et chrisma semper exinde tutimus.
Item introductus est Audo presbiter de baptisterio Sancti Petri in Paua, qui interrogatus dixit:
Per ista sancta quattuor Dei euangelia et crucem Domini et sanctum calicem eius, quia
sacrationem ab episcopo Aretine ecclesiae suscepi, diaconato per manus episcopo nomine
Bonushomo, presbiterato per manus episcopo nomine Uitaliano, ambo Aretine ciuitatis
episcopos, et chrisma semper usque modo inde suscepemus et nos et suo tempore
antecessores nostri, et obedientiam secundum canones episcopo Aretino fecimus, et
sacramentum in Sanctum Donatum prebui, et
p. 66
manu mea promissa secundum consuetudinem ibidem feci, quia diocea Sancti Donati fuit et
est.
Item introductus est Ursus presbiter de baptisterio Sanctae Mariae Cosona, qui interrogatus
dixit: Per ista sancta quattuor Dei euangelia, quia ego sacrationem ab episcopo Aretine
ecclesiae, nomine Lupercianum, accepi, annus est tertius, et chrisma semper exinde tuli, et
manu mea in Sancto Donato feci, et sacramentum iusta antecessorum consuetudinem ibidem
prebui, et quia diocea Sancti Donati fuit et est.
Item introductus est Rodoald presbiter senex de baptisterio Sancti Quirici et Iohannis in uico
Pallecino, qui interrogatus dixit: Per ista sancta quattuor Dei euangelia et ista crucem Domini,
quia cum epistola Uuarnefrit ambulaui ad Aritio, et per manus Luperciani episcopi sacratus
sum, odie annus est tertius, eo quod Sena minime episcopum habebat; nam exinde chrisma
numquam tuli, nec obedientiam ibidem abui, nec manu mea feci nec sacramentum prebui, nisi
posteas episcopus in Sena est ordinatus, semper ei obediui iuxta canonicam institutionem.
Item introductus est Tanigis presbiter de suprascripta ecclesia Sancti Andreae Malecino, qui
interrogatus dixit: Per ista sancta quattuor Dei euangelia et crucem Domini, quia in eclesia
Senense ad calica militaui, et per manus episcopo Senensi, nomine Magno, sacrationem
presbiterati suscepi, odie sunt anni duodecim, et per ipso in eclesia Sancti Andreae ordinatus
sum, et obedientia episcopo Senensis feci, et chrisma inde suscepi; nam diacono meo,
Germano nomine, Lupercianus episcopus Aretine ecclesiae consecrauit per rogo Uuarnefrit
iudici meo, pro eo quod in Sena episcopus in diebus illis non erat; similiter et uno altario.
Item introductus est Maiurianus presbiter de ecclesia Sanctae Mariae in Pacina, qui
interrogatus dixit: Per ista sancta quattuor euangelia et ista crucem Domini, quia me
consecrauit Albanus episcopus de Aritio, et manu mea feci, et sacramentum prebui, et
p. 67
12

