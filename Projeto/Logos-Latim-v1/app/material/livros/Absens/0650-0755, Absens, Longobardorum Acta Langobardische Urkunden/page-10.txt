ï‚·

+ Ego Simderam * * regie potestatis hanc cartam propria manu subscripsi.

Felix indignus, subdiaconus et notarius sancte Ticinensis, ecclesie scriptor huius cartule
donationis et oblationis quam roboratam compleui et dedi.
19.
BREVE DE INQUISITIONE.
715 giugno 20, Siena.
Copia del IX-X secolo: archivio Capitolare di Arezzo.
+ Sub die duodecimo kalendarum iuliarum, indictione tertia decima. In nomine domini Dei et
saluatoris nostri Iesu Christi. Breue de singulos presbiteros, quos per iussionem
excellentissimi domni nostri Liutprandi regis ego Guntheram notarius in curte regia Senense
inquisibi, de dioceas illas et monasteria de quibus intentio inter episcopum Senensem ciuitatis
nec non et Aretine ecclesiae idemque episcopum uertebatur; posita sancta quattuor Dei
euangelia et crucem Domini et sanctum calicem eius et patena. Id est, primum omnium
interrogauimus Semeris presbitero de monasterio Sancti Ampsani iam seniorem, ut nobis
diceret
p. 62
ueritatem de cuius diocea esset, aut ad qualem episcopum habuisset sacrationem. Qui nobis
dixit: Iam Ambrosio misso domno regi de causa ista professionem feci, et uobis ueritatem
dico, quia ab antiquo tempore oraculus fuit de sub ecclesia Sanctae Mariae in Pacena et
corpus sanctus ibi quiescit; nam tempore suo quondam Uuilerat et eius filius Zotto eum a
fundamentis restaurauerunt. Et interrogauimus eum: Te quis sacrauit presbiterum ? Respondit:
Bonushomo episcopus ecclesiae Aretine ipse me consecrauit, et manu mea in Sancto Donato
feci, et sacramentum secundum consuetudinem ibidem prebui; nam in ipso monasterio me
Uuilerat et Zotto ordinauerunt, quia seruus eorum proprius fui. Et interrogauimus eum:
Quando te episcopus Aretine ecclesiae consecrauit, in Sena erat episcopus? Respondit:
Memoro quia erat bone memoriae Magnus episcopus; nam post ordinationem meam
episcopus Magnus de Sena ibidem consecrauit duo altaria, altare priorem renouauit ad ipsum
corpus sanctum, et alterum plantauit in honore sanctae Mariae et sanctorum Petri et Iuliani.
Iterum interrogauimus eum: Quando episcopus Senensis ista altaria consecrauit, erat
episcopus in Aritio? Respondit: Erat. Interrogauimus eum: Ad qualem episcopum obediebas?
Qui nobis dixit: Uecibus ad Sanctum Donatum ad Aritio ambulabam, et salutationem
episcopo Aretine ecclesiae pro sacratione mea portabam; nam in meo dotem nec aliquid de
ipso monasterio episcopo Senensi numquam pertinebat, excepto per sanctorum benedictionem
de ciuitate Senensi portabam. Iterum interrogauimus
p. 63
eum: Antecessor tuus, qui ibidem officio faciebat, quomodo dictus est? Respondit:
Dominicus, de ecclesia Sanctae Mariae in Pacena. Et interrogauimus eum: Ipse Dominicus
presbiter ubi fuit consecratus, et baptisterium eius ubi pertinebat, aut de qualem chrisma
accipiebat? Respondit: Ab episcopo Aretino, unde et ego, post eius decesso, per annos
quinque, dum ipsa ecclesia tenui, chrisma excepi.

10

