quomodo eum manifestant in cottidiana S. Missae celebratione, magnis festis et temporibus liturgicis per
annum? Suntne habitus vel consuetudines cultuales quibus hic sacri sensus obscuretur?
8. Sancta Missa et celebratio Verbi: Quod attinet ad celebrationes Liturgiae Verbi cum Eucharistiae
distributione saepe praesidente laico vel ministro extraordinario, in paroeciis adhuc sacerdotem exspectantibus:
quam late fit hoc in paroeciis vestris? Qua specifica formatione donantur responsabiles? Valentne fideles
intellegere quid differat inter huiusmodi celebrationes et Sanctam Missam? Cognoscuntne apte distinctionem
essentialem inter ministerium ordinatum et ministerium non ordinatum?
9. Eucharistia et cetera sacramenta: Quae mensura et quae criteria tenentur in ceteris sacramentis inter Sanctam
Missam celebratis? Ubi sacramenta et sacramentalia celebrentur inter S. Missam (matrimonia, exsequiae,
baptismata, etc.) praesentibus fidelibus non assiduis, acatholicis, hominibus non credentibus, quae praecautiones
adhibentur ne quis et gravitate et debita praeparatione privus ad Eucharistiam accedat?
10. Praesentia realis Christi in Eucharistia: Fideles vestris in paroeciis praeservaverunt fidem in praesentiam
realem Domini in Sacramento Eucharistiae? Percipiuntne lucide donum Praesentiae realis Domini? Fiuntne in
liturgiae S. Missae vel in cultu eucharistico phaenomena quae periculum habent, ne minorem considerationem
inducant Praesentiae Realis? Si talia phaenomena fiunt, quae causae esse possunt?
11. Eucharistica devotio: Cultus SS. Sacramenti occupatne debitum locum in vita paroeciae et communitatum?
Quod momentum tribuitur a pastoribus Adorationi SS.mi Sacramenti? Adorationi perpetuae? Benedictioni SS.mi
Sacramenti? Orationi personali ante Tabernaculum? Processioni in festo Corporis Domini? Devotioni
eucharisticae in missionibus popularibus?
12. S. Missa et vita liturgico-devotionalis: Valentne fideles percipere quid intersit inter S. Missam et ceteras
devotiones ut sunt Liturgia Horarum, celebratio sacramentorum et sacramentalium extra Missam, Liturgia Verbi,
processiones, etc.? Quomodo manifestatur differentia substantialis inter celebrationem eucharisticam et ceteras
celebrationes liturgicas et paraliturgicas?
13. Decus in celebratione Eucharistiae: Vestris in Ecclesiis tribuiturne attentio decori celebrationis
eucharisticae? Quibus condicionibus artisticis et architechtonicis liturgicae celebrationes fiunt, et sollemnes et de
feria? Patetne ab hac accomodatione spatii ambientis convivium eucharisticum esse vere “sacrum” convivium
(Ecclesia de Eucharistia, 48)? Quam saepe et quibus de causis Eucharistia extra locos cultui praestitutos
celebratur?
14. Eucharistia et inculturatio: Quantum spatium est concedendum inculturationi in celebratione Sacramenti
Eucharistiae ad vitandum importunum quendam creandi pruritum, qui temporum modos imaginosos et insolentes
consectatur ? Quae criteria in praxi adhibentur huius inculturationis causa ? Gaudent debita consideratione in
Ecclesia occidentali normae illae propositae ab instructione “De Liturgia Romana et inculturatione”? Quomodo
agitur de inculturatione in Eucharistia apud Ecclesias orientales?
15. Nota eschatologica Eucharistiae : Illustraturne satis nota eschatologica Eucharistiae in catechesi, in
formatione permanenti, in homiliis et in celebratione eucharistica? Quomodo exprimitur tensio eschatologica
quam Eucharistia in vita pastorali suscitat? Quomodo manifestatur in celebratione S. Missae “communio
Sanctorum”, qua res eschatologica anticipatur?
16. Eucharistia, oecumenismus, dialogus inter religiones, sectae: Adversus notiones de Eucharistia quae
propriae sunt fratribus occidentalibus separatis, atque adversus provocationes quae a ceteris et religionibus et
sectis proveniunt, quomodo praeservatur et offertur Mysterium Sanctissimi Sacramenti sua in integritate, ne
fideles in confusiones et errores inducantur, prasertim cum conventus oecumenici et interreligiosi fiunt ?
17. Eucharistia et “intercommunio” ecclesialis: “Celebratio Eucahristiae esse non potest initium communionis”
(Ecclesia de Eucharistia, 35). Quomodo applicantur normae de intercommunione, quae dicitur, (cf CIC 844)?
Christifideles cognoscuntne normam illam, ex qua fidelis catholicus Eucharistiam in communitatibus sacramento
Ordinis carentibus accipere non potest (cf. Ecclesia de Eucharistia 46)?
18. Eucharistia et vita moralis: Eucharistia vitam moralem christiani auget. Quid sentiunt fideles de necessitate
gratiae sacramentalis ad vitam secundum Spiritum degendam ut sancti fiamus? Quid sentiunt fideles de relatione

