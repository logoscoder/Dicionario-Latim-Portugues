functionum quae proprie Corpori inhaerent, in Missa sacerdos munere fungit Christi capitis, fideles vero
exercent munus membrorum Christi. Sacerdos agit in persona Christi, quod ita intellegendum est, ut agat iam
non ipse, agat vero in eo Christus (cf Gal. 2,20).
49. Eucharistiae efficacia pertinet ad integram ministri actionem, quia munus sacerdotale non solum
sanctificationem, sed etiam munus includit regendi et docendi. Quae veritas est de ministerio episcopi, cum
Eucharistiam celebrat. Praeterea apud eum ostenditur in plenitudine Ecclesia ut sacramentum unitatis “vividiore
luce”. [181]Eadem haec veritas fundamentum struit ministerio presbyterali, “cum celebrat … Eucharistiam cum
dignitate et humilitate”; [182]sed ipsa exemplum quoque est munerum diaconorum, ministrorum, praesertim
acolythorum, ministri Eucharistiae extraordinarii, fidelium omnium, qui debent seipsos offerre, profundo
religionis sensu et caritatis erga fratres. [183]
De decoro in Eucharistia celebranda
50. Mystagogia praesupponit decorum in celebrando. Liturgia romana, quamquam ita est sobria, praecipit ut
“aedes sacrae insuper et res ad cultum divinum pertinentes vere sint dignae, pulchrae, atque rerum supernarum
signa et symbola”. [184]Nam mysterium in luce collocatur “etiam sensu et exhibitione summae reverentiae et
adorationis, quae in liturgia eucharistica fieri contingit”. [185]Ideo Ioannes Paulus II in allocutione de decoro in
Eucharistia celebranda, admonuit in obsequium erga regulas liturgicas inque eius manifestationes exteriores.
[186]Ordo, quae vox latina in ritibus liturgicis adhibetur, a praecepto oritur apostoli Pauli (cf. 1 Cor. 14, 40), qui
in adunatione liturgica omnia digne et secundum ordinem hierarchicum fieri vult. [187]In primis, iuxta
profundum liturgiae spiritum “veste peculiari indui ad actionem sacram efficiendam signum est exitus a
consuetis dimensionibus vitae quotidinae factus ad ingrediendum in praesentiam Dei in divinis Mysteriis
celebrandis”. [188]Huic eidemque respondent usui etiam normae de tota sacra supellectile. Quae omnia mysterii
sensum exprimunt. Sanctus Franciscus de Asisio a fratribus postulabat, ut calices, pyxides, lina ad Eucharistiam
celebrandam pretiosa essent utque summo obsequio et veneratione tractarentur. [189]
De dignitate cantus et musicae sacrae
51. Cantus et musica esse debent digni mysterio quod celebratur, ut psalmi testantur, hymni et cantici spiritales
S. Scripturae (cf. Col 3, 16). Proinde inde a primis saeculis, Ecclesia musicam sacram partem liturgiae
integrantem reputavit. Etsi diversas musicae formas accipit, Magisterium Ecclesiae constanter opportunum esse
confirmavit ut “diversa hae musicae formae concordes sint cum spiritu sacrae liturgiae”, [190]ut periculum
vitetur, ne mysterii cultus elementis profanis minimeque aptis contaminetur.
De mysterio per artem conveniendo
52. In Incarnatione Verbi non modo congressio fit Dei et hominis, qui saluti praestolatur, sed visibiliter apparet
hominibus imago Dei (cf. Io 14, 9). Vicissim, beneficio mysterii paschalis Christi homo motu convolvitur
ascensionali in Deum versus; qui motus necessario per crucem transit, et inde per res humanas (cf. Col 1, 15-20).
Celebratio horum mysteriorum altam obtinet analogiam cum “nobilissimis ingenii humani exercitationibus”, in
quibus, optimo iure, artes liberales adnumerantur ac praesertim ars religiosa. Quae quidem, haud secus ac
liturgia, spiritum conducit ad contemplationem per sensuum experientiam, ideoque potissimum est apta “ad
hominum mentes pie in Deum convertendas”. [191]
Qua re nullo pacto deesse poterant in vita Ecclesiae fidei expressiones, quae per splendidum artis patrimonium se
manifestarent. Propterea “Architectura et sculptura, pictura et musica, quae mysterio christiano se dirigi siverunt,
in Eucharistia recta vel obliqua via invenerunt magni afflatus causam”. [192]Itaque ad decorum sacri spatii ad
Eucharistiam celebrandam praeordinati monumenta architecturae insignia exstructa sunt; propter sanctitatem
altaris in regionibus occidentis et iconostaseos in partibus orientis opera atque artificia confecta sunt mirabilia;
ob dignitatem vero servitii liturgici sacra supellex apparata est pretiosa.
De in orando spectandi ordine
53. Cosmica notio salutis, quae veniens “visitavit nos, oriens ex alto” (Lc 1,78), traditionem afflavit apostolicam,
quae quidem praecipit, ut sacra aedificia et altare ad orientem spectent, ut Eucharistia in Dominum versus
celebretur, quo modo adhuc apud fideles ritus orientalis fit. “Hoc in casu non, ut saepe iteratum audimus, de eo

