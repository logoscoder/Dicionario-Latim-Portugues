Eucharistiam efficit, Ecclesiam efficit Eucharistia ita, ut criterium fiat, quo ipsa recta doctrina confirmetur”.
[62]Etiam propterea Eucharistia est donum personaliter explorandum ut communio cum Christo, mysterii
altitudo, veritas exsistentialis.
De catholicitate Eucharistiae
19. Neque minoris momenti catholicitas Eucharistiae est, sive eius cum Ecclesia tum universali tum locali
relatio. “Haud casu et fortuito communionis vocabulum praecipuum in quoddam nomen excelsi huius versum est
Sacramenti”; [63]communio enim Ecclesiae quoque naturam ostendit. Siquidem Ecclesia “continuo vivit et
crescit” [64]Eucharistia et in eadem se exprimit, tamen eius celebratio “non potest esse principium
communionis, quandoquidem illam iam veluti exsistentem praeponit, ut eam confirmet et ad perfectionem
perducat”. [65]Ut Conciulium Vaticanum II commemorat, communio catholica se exprimit in ‘vinculis’
professionis fidei, doctrinae Apostolorum, sacramentorum et ordinis hierarchici. [66]Ipsa igitur eget “adiunctis
integritatis in vinculis quoque exterioribus communionis”, [67]potissimum in baptismo et ordine. Eucharistia
prout sacramentum in his vinculis necessariis est, tamen ut visibiliter catholica sit, celebrari debet una cum Papa
et Episcopo, quae principia sunt unitatis visibilis tum universalis tum particularis. Est “intrinseca celebrationis
Sacrificii eucharistici necessitas”, quae “propter ipsam naturam ecclesialis communionis …quamvis celebretur
semper in communitate particulari, numquam tamen est celebratio a sola istiusmodi communitate peracta… (sed)
imago veraque praesentia Ecclesiae, quae est una, sancta, catholica et apostolica”. [68]
20. Primis saeculis, quibus christianismus diffusus est, maximi momenti erat, unum in omni civitate esse
episcopum, unum altare, quibus unitas Domini unius exprimebatur. Ipse se in Eucharistia totum integrumque dat
ubique et ideo, ubicumque Eucharistia celebratur, ipsa Christi et Ecclesiae mysterium plene praesens efficit.
Nam Christus qui in omni loco unum est corpus cum Ecclesia, in dissensione sumi potest. Cum Christus
inseparatus et inseparabilis a membris suis sit, propter hoc ipsum Eucharistia rationem habet tantum si eam cum
Ecclesia tota celebramus.
Paulus VI, in Constitutione apostolica Missale Romanum anni 1969, iussus optavit, ut missale, renovatum ex
norma Vaticani II, accipi posset pro subsidio ad testimonium praestandum de unitate omnium eamque ad
affirmandam, ad exprimendam, sermonum varietate, ‘unam eandemque orationem’. Hinc intellegimus, cur
normae liturgicae et canonicae de Eucharistia servandae sint. Ecclesia, cum normas statuit ad Eucharistiam
celebrandam, sibi missum putat mandatum, quod Iesus Apostolis dedit, ut Pascha pararent (cf. Lc 22,12).
Ergo: “Necessitudo intima inter invisibilia atque visibilia communionis ecclesialis elementa Ecclesiam veluti
salutis sacramentum constituit. Tantummodo his in rerum adiunctis accidit legitima Eucharistiae celebratio
veraque eius participatio. Quapropter intrinseca emergit necessitas ut in communione Eucharistia celebretur in
solida vinculorum suorum integritate”. [69]

Caput III
Eucharistia: Mysterium fidei proclamatum

Magisterium Ecclesiae catholicae
21. Traditio Apostolorum et Patrum orientalium et occidentalium, fons est princeps, ex quo magisterium hausit
Conciliorum et Pontificum Ecclesiae catholicae, ut distinctius definiret fidem in Eucharistiam utque responderet
erroribus doctrinae et rei pastoralis, quae subinde exstiterunt.
Concilium Tridentinum praesertim tribus in decretis definiit doctrinam eucharisticam post Reformationem
protestantismi, eique fuit curae inprimis praesentia vera, realis et substantialis Domini Iesu, perfecti Dei, perfecti
Hominis, sub speciebus panis et vini. Illud quoque affirmavit, corpus dominicum non solo in pane sed etiam in
vino praesens adesse, sanguinem vero dominicum non solo in vino sed etiam in pane esse praesentem. Praeterea
in utraque specie Dominus Iesus Christus praesens adest etiam cum sua anima et divinitate. Ergo Christus,

