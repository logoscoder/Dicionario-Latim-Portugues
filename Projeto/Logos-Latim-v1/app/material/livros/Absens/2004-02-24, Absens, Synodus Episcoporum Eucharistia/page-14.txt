Praesentatio Donorum
34. In ritu romano liturgia eucharistica a donorum praeparatione incipit. Tunc magnum momentum induunt
fidels laici, qui usque ad presbyterium panem afferunt vinumque, quae illic sacerdos accipit, ut Deo Patri offerat.
Illud quoque licet, alia dona offerri pro pauperibus vel ceteris ecclesiis adiuvandis. Pane vinoque adductis non
minus quam donis pro caritate oblatis nexus ille praevalidus urgetur, quo Eucharistia et mandatum ut invicem
diligamus inter se iunguntur. Illud tamen liturgia cavet, ut panis vinumque protinus in altari collocentur, cetera
vero dona non super mensam eucharisticam, sed extra eam, apto in loco deponantur ; qua re debita illa veneratio
exprimitur elementorum quae dein in corpus et sanguinem Domini convertentur. [127]
In liturgia byzantina, super altare praeter lintea et sacrum linum deponitur, imagine ornatum corporis Christi de
cruce depositi; Dona deponuntur, quae dein fient corpus et sanguis Domini per gestum, quo passio Domini
immaculata eiusque sepultura repraesentatur. [128]Ut sacerdos dignus fiat qui ea pro se et populi peccatis
offerat, post ‘Magnam Ingressionem’ supplex Patrem precatur. Nam, sacerdos a peccato (hamartía) alienus esse
debet “non natura sua, sed dignitate sacerdotis”. [129]
Dein incensatio sanctorum Donorum fit, qua praefigurantur et Spiritus super ea descendens [130]et oratio
adorativa quae in Christo ad Patrem ascendit. Praeparatio et praesentatio Donorum non vixdum momentum et
functio est, sed pars quasi nervis Sacrificii inhaerens et alte symbolica.
Eucharistica prex
35. Sacerdos, vel diaconus in ritibus orientalibus, precem eucharisticam introducit per invitationem: “Sursum
corda”. In Constitutionibus Apostolicis legimus: “Recti ante Dominum Cum timore et tremore stamus ad
offerendam oblationem”. [131]Dialogus, ut S. Ioannes Chrysostomus docet, deservit “ut, segnitiem saecularibus
curis partam eicientes, rectam coram Deo animam nostram statuere possimus…Cogita cui proxime adstes, ac
quibuscum Deum invocaturus sis, scilicet cum Cherubim…Nemo igitur animo resoluto sacras illas et mysticas
laudes adeat ;…sed terrenis omnibus expulsis, in caelum se quisque totum transferat ac quasi ad thronum gloriae
admotus, cum Seraphim volaret, sic sanctissimum hymnum magnifico gloriosissimoque Deo emittat. Ideo tunc
temporis probe stare iubemur…nempe ‘cum metu et tremore’ (Phil. 2,12), cum animo vigili et diligenti”. [132]
Haec ipsa elevatio nomine anaphorae significatur: actio est credentium sursum corda transferentium. [133]Dona
non vixdum ad altare terrenum transferuntur, sed usque ad altare caeleste elevantur et hoc in pace fieri debet, in
spatio pacis caelestis imperturbabilis. [134]Praeterea sacrificium unum in finem offerri debet, scilicet amoris et
misericordiae causa. Ita gratum fit Domino. Sacrificium est laudis quia amorem Domini exaltat. [135]
36. Fideles concordes respondent: “Dignum et iustum est”. Ut S. Ioannes Chrysostomus animadvertit : “ea oratio
qua Deo gratiae aguntur, utriusque communis est : neque enim ipse solus gratias agit sacerdos, sed etiam plebs
universa. Nam cum prius illorum vocem sumpsit, atque illi assenserunt, id digne ac iuste fieri, tum demum
gratiarum actionem auspicatur”. [136]Ita exprimitur participatio populi Dei, eius processio in Ecclesiam
caelestem versus, quae culmen habet in hymno Sanctus, quod carmen est victoriae (epiníkion), fusio angelici
hymni in visione Isaiae cum acclamatione populi Ierosolymitani pro Domino in Sanctam Civitatem ingrediente
ad passionem suam voluntariam obeundam.
Post anaphorae finem fideles Amen dicentes respondent doxologiae trinitariae et “exclamatione illa suas proprias
faciunt expressiones sacerdotis”. [137]
Eucharistiae institutio
37. Dominus pridie quam pateretur, accepit panem et gratias agens fregit …et dixit. Mandatum ‘Hoc facite in
meam commemorationem’ Apostolis conversum, qui in mystica Cena integram Ecclesiam repraesentant, inde a
successoribus eorum intellegitur de integro actu eucharistico dictum. Cuius culmen in conversione panis et vini
in corpus et sanguinem Domini et in fide in verba eius.
Inde ab originibus Ecclesia sollemniter agit quae Dominus fecit, cuius gestus, praesentationem Donorum,
consecrationem, fractionem et distributionem, [138]partit, ut de eis singillatim meditetur, quasi semper denuo de
eorum significatione doceri velit. Ideo verba ‘accipite et manducate’ non eodem tempore fractionem hostiae
includunt ; quo in casu continuo post intervenire communio debebat. Econtra, hoc puncto liturgiae penitus

