celebrem reliquit, in qua significationem illam spiritu lyrico rursus proponit: “O Sacrum Convivium, in quo
Christus sumitur, recolitur memoria passionis eius, mens impletur gratia et futurae gloriae nobis pignus datur”.
Etiam S. Bonaventura profuit ad theologiam eucharisticam, spiritum pietatis urgens, quem necessario habere
debemus, ut ad Christum communicemus. Ut ipse admonet, in Eucharistia praeter verba ultimae Cenae,
promissio dominica perficitur: “Ego vobiscum sum omnibus diebus, usque ad consummationem saeculi” (Mt
28,20). <!--[if !supportFootnotes]--> [50]In Sacramento cum sit, Ipse substantialiter ac vere praesens in Ecclesia
adest .
Sacramentum unitatis et sanctitatis Ecclesiae
16. Eucharistia naturam quoque Ecclesiae revelat, quae una est, sancta, catholica, apostolica tam in ambitu locali
quam universali. Recentes Litterae Encyclicae Iohannis Pauli II, Ecclesia de Eucharistia, actum magisterii
praeclarum ad relationem Eucharistiae et Ecclesiae intellegendam. Magnificentia et pulchritudo Ecclesiae non
considunt tantum in aliquo tempore neque in certo quodam millennio, sed ipsa potius augescit, maturescit, altius
in mysterium penetrat, quod proponit in veritatibus, quibus est credendum, et in liturgiis, quae sunt celebrandae.
Etiam hoc demonstrat in ipsa unam Ecclesiam Christi per tempora pergere. S. Augustinus neophytis nocte
paschali ita explanabat Eucharistiam: “Opus est vobis commendare et insinuare quid sit quod accepistis vel
accepturi estis. Ecce breviter audite Apostolum, immo Christum per Apostolum, de sacramento mensae
dominicae quod ait : ‘Unus panis, unum corpus multi sumus’. Ecce totum est ; cito dixi ; sed appendite verba,
nolite numerare”. [51]His Apostoli verbis putat sanctus Episcopus Hipponensis mysterium contrahi, quod ipsi
sumunt.
Ab origine tamen Ecclesiae eos deprehendimus adversus hanc rem restitisse, qui satius ducebant, se suis circulis
contineri (cf. 1 Cor 11,17-22) ; at Eucharistia, ut est efficax in unificando, [52]sensum habebat permanentem
congregandi, quodvis saeptum transgrediendi, homines ducendi in novam in Christo unitatem. Eucharistia est
sacramentum quo Christus nos sibi coniungit in corpus unum atque sanctam efficit Ecclesiam.
De apostolicitate Eucharistiae
17. Sacramenta Dominus Apostolis reliquit, quae Ecclesia recepit quaeque duo iam millennia eadem
Apostolorum fide tradenda procurat. A die Ascensionis defixis oculis Ecclesia Dominum contemplatur, qui ita
locutus est : “Nemo ascendit in caelum, nisi qui descendit de caelo, Filius hominis” ( Io 3,13). Christus resurrexit
et ascendit in caelum cum corpore carnali et glorioso, sed in terris manet in Corpore Suo Mystico quod est
Ecclesia, in membris (cf. 1 Cor 12,5), in sacramentis, praesertim in Eucharistia. Ut Ipse praedixerat: “Si enim
non abiero, Paraclitus non veniet ad vos” (Io 16,7), qui in Incarnatione effici sivit Corpus Verum idemque
vivificat Corpus Mysticum Ecclesiae.
Apostolicitas Eucharistiae et Ecclesiae nulla est mentio mere historica, manifestatio vere est permanens eius,
quod Christus cuivi homini omni tempore contemporaneus est; [53]ad nostrum pertinet mysterium communionis
ecclesialis. Encyclica cuius titulus Ecclesia de Eucharistia potentem illam Augustini sententiam affert :
“Mysterium vestrum accipitis”. [54]Quae igitur praesentia ab Incarnatione procedens, mysterium fidei est, in quo
Ecclesiae quoque mysterium revelatur, quae in celebranda Eucharistia, stupore [55]comprehensa, contemplatur :
Ave, verum Corpus natum de Maria Virgine.
18. Ut Concilium Vaticanum II edixit, per opus redemptionis in Sacramento altaris praesens, Ecclesia augescit.
[56]Paulus VI monet in Missali Romano argumentum contineri traditionis constantis ab Ecclesia Romana
proditae atque “theologiam mysterii Eucharistici”. [57]Ioannes Paulus II cum in memoriam revocaverit eiusmodi
nexum esse inter Eucharistiam et Ecclesiam, ut rescindi nequeat, per illud ‘Eucharistia Ecclesiam aedificat,
Ecclesia Eucharistiam conficit’, affirmat ea, quae in symbolo nicaeno-constantinopolitano de Ecclesia una,
sancta, catholica, apostolica profitemur, Eucharistiae applicanda esse et praesertim apostolicitatem, [58]“non
quod ad Christum ipsum non reducatur…” sed quod “ad Apostolorum fidem celebratur”. [59]Praeterea,
“Apostolorum successio pastorali in missione necessario sacramentum Ordinis secum fert”. [60]Si ita indolem
apostolicam Ecclesiae vivimus, eadem intrinsecus inhaeret communioni mystici corporis profundae et causa est
interioris transformationis. Unde illud altius intellegere possumus, esse Eucharistiam ‘donum et mysterium’,
“quod auctoritatem communitatis funditus excedat”. [61]Non communitas sibi ipsa id donat ab interiore sui
extractum, sed communitati ab alto provenit. Quod opportune illustratur ministri ordinatione, quem Ecclesia
communitati locali dat, ut ipse celebrare possit. Ergo “neque illud oblivisci debemus, quod, si Ecclesia

