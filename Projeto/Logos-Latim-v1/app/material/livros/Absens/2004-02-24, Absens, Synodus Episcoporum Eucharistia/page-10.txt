Verbum Patris, verus Deus et verus homo, totus et integer praesens est sub utraque specie et in quavis speciei
particula. [70]Idemque Concilium transubstantiationem [71]quoque definit, perinde ac modum communionem
sumendi [72]et relationem sacrificii Missae incruenti ad sacrificium crucis cruentum. [73]Porro illud quoque
affirmavit, scelestum esse et indignum, si quis figurate, typologice et metaphorice verba institutionis et
mandatum eius commemorationem faciendi intellegat. [74]Deinde sacrificii eucharistici institutio praesens reddit
sacerdotium Christi, dum virtus quae redemit crucis impetrat hominibus remissionem peccatorum pro vivis et
defunctis. [75]
Natura sacrificalis Missae, quam in Encyclica cuius titulus Mediator Dei Pius XII [76]pertractavit, confirmatur a
Vaticano II: Christus unus est sacerdos, ministri Eius nomine agunt, repraesentant, donec veniat, sacrificium
unicum Novi Testamenti, [77]quod Ecclesiam iugiter regenerat ; qui valide sunt ordinati, [78]agunt in persona
Christi. [79]
Eucharistiae natura
22. Concilium Vaticanum II, principium ducens a doctrina tridentina de Eucharistia, collustrat varios Christi
praesentiae modos, dum in specie illustrat differentes characteres eucharisticae praesentiae. [80]Ita opus
redemptionis semel et in perpetuum a Iesu Christo effectum, non desinit effectus extendere suos quoties in altari
commemoratio fit sacrificii in cruce, in quo Christus, Pascha nostrum, immolatus est. [81]Quod autem ad
effectus sacramentales attinet, Eucharistia perficit Ecclesiae aedificationem, corporis Christi, utque eadem
crescat, efficit ; [82]ergo effectus habet salvificos in membris Ecclesiae, nam eis confert unitatis et caritatis
gratiam, cum Eucharistia cibus sit animae spiritualis, antidotum peccati, principium futurae gloriae, fons
sanctitatis.
Ut Paulus VI in Encyclicis Mysterium Fidei inscriptis confirmavit, Missa semper est actio Christi et Ecclesiae,
etsi privatim per exceptionem celebretur, id est a solo sacerdote. Christus autem non spiritualiter vel symbolice
praesens adest, sed substantialiter in Eucharistia, qui fons est unitatis Ecclesiae, Corporis Eius. [83]Iuxta fidem,
quam Ecclesia inde a principio est professa, Eucharistiam, secus quam cetera Sacramenta, esse credimus
“carnem Salvatoris nostri Iesu Christi, quae pro peccatis nostris passa est, quaeque Pater benignitate sua
suscitavit” [84]. Specierum autem transubstantiationis, praeter quam in epistula Encyclica, etiam in Fidei
Professione Paulus VI nexum confirmat causalem cum praesentia: Christus praesens fit in Eucharistia per
integrae utriusque speciei substantiae conversionem. [85]
Magisterium Pauli VI altius perscrutatur quaestionem de transubstantiatione, nam, ut ipse declarat, post hanc
mutationem substantialem ambae species “novam induunt significationem et novum finem, quia novam
continent ‘realitatem’ quam merito ontologicam dicimus”. [86]
Eucharistia et Incarnatio Verbi
23. Iesus Filius est Dei in corpore praesens in hominibus. Quod non modo ipse affirmavit, sed uno ore Spiritus et
Pater testati sunt, praesertim in baptismo et in transfiguratione. Dominus praesentiam habet quotidianam,
“omnibus diebus usque ad consummationem saeculi” (Mt 28,20), per aetates historiae. Quae praesentia, cui Pater
originem praestat, quaeque iugiter ad Eum refertur, contemporanea fit omni homini omni tempore, Spritus
munere. Plenitudo Verbi divina fuit in humanitate Iesu Nazareni. Post eius ascensionem (cf. Mc 16,19-20; Lc
24,50-53; Act 1,9-14) permanet in mysterio eucharistico, quo maxime sacramento Deus homini praesens est.
Ascensione enim Christus non evanescit quasi in caelum conclusum; quod caelum apertum sit modus indicat
redeundi: “Tunc igitur…filius hominis Dei Filius excellentius sacratiusque innotuit, cum in paternae maiestatis
gloriam se recepit et ineffabili modo coepit esse Divinitate praesentior, qui factus est humanitate longinquior…
Cum ad Patrem meum ascendero, tunc me perfectius veriusque palpabis”. [87]Ideo, inde ab Ascensione Iesus
Christus a mundo non abest, se novo modulo adest praesens.
Dixerat enim Christus: “Non me videbitis amodo donec dicatis: Benedictus, qui venit in nomine Domini” ( Mt
23,39). Calicem benedictionis in manus denuo Apostoli sumpserunt, postquam ipse redivivus in eos reversus
est ; ex illo tempore Ecclesia, quoties congregatur, semper eum benedictum acclamat et in liturgia, postquam ter
Sanctus concinuit, addit Benedictus, qui venit in nomine Domini.
24. Ideo fides christiana non in eo tantum est, ut credat Deum esse vel Iesum hominem vixisse, sed in eo
continetur, quod Verbum Dei caro factum est et pergit in nobis habitare. Principio terrenae vitae corpus habuit

