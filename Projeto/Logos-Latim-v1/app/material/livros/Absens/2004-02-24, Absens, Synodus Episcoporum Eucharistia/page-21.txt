Caput VI
Eucharistia: Donum adorandum

Spiritus liturgiae adoratio est
59. S. Cyrillus Ierosolymitanus his hortatur verbis : “tum vero post communionem corporis Christi, accede et ad
sanguinis poculum: non extendens manus, sed pronus, et adorationis ac venerationis in modum, dicens Amen”.
[205]Illud enim affirmari licet, a communione sacramentali adorationem scaturire, quo vocabulo actus
significatur profundae et corporis et animae inclinationis. Praecipui adorationis actus, quibus praeterea catholici
et orthodoxi coniunguntur, corporis inclinatio (proskýnesis) et genuum flexio (gonyklisía) sunt. Ut status erectus
resurrectionem significat, ita prostratio corporis humi procumbentis adorationem significat Eius, qui resurrexit et
Vivens est. In Novo Testamento, praesertim in liturgia Apocalypseos, pluries nomen proskyneseos occurrit, et
liturgia illa caelestis Ecclesiae proponitur in exemplum et criterium liturgiae terrestris. Gestibus adorationis, quos
liturgia observari vult, et maiestatem dominicam agnoscimus et hominem Dei esse.
Genuum flexio et status erectus habitus sunt unius eiusdemque adorationis, qui servandi sunt dum preces
eucharisticas et communionem facimus. Praeterea, devota adoratio memoriam renovat mysterii praesentis et
illud commonefacit, non esse Missam tantummodo convivium fraternum. Hoc necesse est, spiritum corroborari
liturgiae christianae, quae communio cum Christo est, Dei adoratio et oblatio omnium rerum, historiae, universi
mundi, sui ipsius, Ipsi collata.
Communio et adoratio separari nequeunt
60. Communicare inire est communionem Domini et sanctorum Ecclesiae terrestris et caelestis. Proinde
communio et contemplatio invicem se implicant. Communionis sacramentum sumere non possumus, quin
ratione sumamus personali : “Ecce sto ad ostium, et pulso : siquis audierit vocem meam, et aperuerit mihi
ianuam, intrabo ad illum, et cenabo cum illo, et ipse mecum” (Ap 3, 20). Quae omnium profundissima est veritas
de eucharistica pietate.
Ut Ecclesia catholica sentit, adorationis habitus non soli celebrationi eucharisticae circumscribitur, sed etiam ad
Eucharistiae cultum pertinet extra Missam, quippe qui sit “inaestimabilis cuiusdam pretii” est praeordinatus ad
“communionem, sacramentalem ac spiritalem” fidelium. [206]Ad ritus communionis liturgiae byzantinae
hymnus canitur “Lumen vidimus”, non enim si quis Eucharistiam contemplatur praesumptio est, sed si eam in
cibum sine discretione assumit, abusus est (cf 1 Cor 11,28). Apud Ecclesiam latinam omnia custodienda et
firmanda sunt, quae a fide II millennii sunt tradita. [207]
Adoratio eucharistica, quae principium habet in communione, eucharisticae pietatis actibus provehitur, cum
Deus Pater adoretur in Spiritu et in Veritate, in Christo, qui e mortuis resurrexit et vivit, quique in nobis vere
praesens adest.

Sensus mysterii et habitus, quibus exprimitur
61. Res sacrae Spiritum Sanctum significant. Apud S. Basilium Magnum legimus : “omnia quae sacrum habent,
ab Eo acceperunt”. [208]Quamquam, quo tempore rei sacrae notionem extenuari et conculcari videmus, subiit
cogitatio, fines, quibus sacrum et profanum separarentur, infractos esse, tamen nec Deus e mundo hominum se
recipit eum saeculo suo tradens. Quamdiu mundus transformatus non erit necdum Deus “omnia in omnibus” (1
Cor 15,28) est , tamdiu sacri profanique distinctio vigebit servata.
Eucharistiae nota mystica percipitur etiam in precibus, quibus se sacerdos ad Missam atque ad Communionem
praeparat necnon in gratiarum actione; praeterea in silentio [209]percipitur, in gestibus purificationis, [210]in
oblatione incensi, [211]in genuum flexionibus, in capitis corporisque inclinationibus [212]. Unde participatio
intima potissimum fit. [213]Participes efficimur actionis cuiusdam, quae, quamvis inter homines fiat, nostra

