AD SEXTAM
Ave, Maria, etc.
Deus, in adjutorium.
Gloria. Alleluia vel Laus.
Hymnus
Memento, salutis, ut supra
Super Psalmos Ant. In prole mater, in partu virgo, gaude et laetare, Virgo Mater Domini.
Psalmus 126 (125)
1 Canticum ascensionum.
In convertendo Dominus captivitatem Sion, facti sumus quasi somniantes.
2 Tunc repletum est gaudio os nostrum, et lingua nostra exsultatione.
Tunc dicebant inter gentes: “Magnificavit Dominus facere cum eis”.
3 Magnificavit Dominus facere nobiscum; facti sumus laetantes.
4 Converte, Domine, captivitatem nostram, sicut torrentes in austro.
5 Qui seminant in lacrimis, in exsultatione metent.
6 Euntes ibant et flebant semen spargendum portantes; venientes autem venient in exsultatione portantes
manipulos suos.
Psalmus 127 (126)
1 Canticum ascensionum. Salomonis.
Nisi Dominus aedificaverit domum, in vanum laborant, qui aedificant eam. Nisi Dominus custodierit civitatem,
frustra vigilat, qui custodit eam.
2 Vanum est vobis ante lucem surgere et sero quiescere, qui manducatis panem laboris,
quia dabit dilectis suis somnum.
3 Ecce hereditas Domini filii, merces fructus ventris.
4 Sicut sagittae in manu potentis, ita filii iuventutis.
5 Beatus vir, qui implevit pharetram suam ex ipsis: non confundetur, cum loquetur inimicis suis in porta.
Psalmus 128 (127)
1 Canticum ascensionum.
Beatus omnis, qui timet Dominum, qui ambulat in viis eius.
2 Labores manuum tuarum manducabis, beatus es, et bene tibi erit.
3 Uxor tua sicut vitis fructifera in lateribus domus tuae; filii tui sicut novellae olivarum
in circuitu mensae tuae.
4 Ecce sic benedicetur homo, qui timet Dominum.
5 Benedicat tibi Dominus ex Sion, et videas bona Ierusalem omnibus diebus vitae tuae;
6 et videas filios filiorum tuorum. Pax super Israel!
Capitulum (Eccl. 24:17)
Et radicavi in populo honorificato et in parte Dei mei hereditas illius et in plenitudine sanctorum detentio mea.
Ora pro nobis, * Sancta Dei Genitrix.
Ora pro nobis, * Sancta Dei Genitrix.
Ut digni efficiamur promissionibus Christi, Sancta Dei Genetrix.
Gloria. Ora pro nobis, * Sancta Dei Genitrix.
Elegit eam Deus, et praeelegit eam.
Et habitare eam facit in tabernaculo suo.
Oratio
Protege, Domine, famulos tuos subsidiis pacis: et, beatae Mariae semper Virginis patrociniis confidentes, a
cunctis hostibus redde securos. Per Dominum.
AD NONAM
9

