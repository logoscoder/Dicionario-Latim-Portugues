15 Sint ut complaceant eloquia oris mei, et meditatio cordis mei in conspectu tuo.
Domine, adiutor meus et redemptor meus.
Psalmus 24 (23)
1 David. PSALMUS.
Domini est terra, et plenitudo eius, orbis terrarum, et qui habitant in eo.
2 Quia ipse super maria fundavit eum et super flumina firmavit eum.
3 Quis ascendet in montem Domini, aut quis stabit in loco sancto eius?
4 Innocens manibus et mundo corde, qui non levavit ad vana animam suam
nec iuravit in dolum.
5 Hic accipiet benedictionem a Domino et iustificationem a Deo salutari suo.
6 Haec est generatio quaerentium eum, quaerentium faciem Dei Iacob.
7 Attollite, portae, capita vestra, et elevamini, portae aeternales, et introibit rex gloriae.
8 Quis est iste rex gloriae? Dominus fortis et potens, Dominus potens in proelio.
9 Attollite, portae, capita vestra, et elevamini, portae aeternales, et introibit rex gloriae.
10 Quis est iste rex gloriae? Dominus virtutum ipse est rex gloriae.
Diffusa est gratia in labiis tuis.
Propterea benedixit te Deus in aeternum.
Pater noster... Et ne nos inducas in tentationem.
Sed libera nos a malo.
Jube, domne, benedicere.
Benedictio Alma Virgo virginum intercedat pro nobis ad Dominum.
Amen.
Lectio i
Sancta Maria Virgo virginum, mater et filia Regis regum omnium, tuum nobis impende solatium: ut caelestis
regni per te mereamur habere praemium, et cum electis Dei regnare in perpetuum.
Tu autem, Domine, miserere nobis.
Deo gratias.
Sancta et immaculata virginitas, quibus te laudibus efferam, nescio: * Quia quem caeli capere non poterant, tuo
gremio contulisti.
Benedicta tu in mulieribus, et benedictus fructus ventris tui. Quia quem caeli capere non poterant, tuo gremio
contulisti.
Benedictio Sancta Dei Genitrix sit nobis auxiliatrix.
Amen.
Lectio ii
Sancta Maria, piarum piissima, intercede pro nobis sanctarum sancrissima: per te, Virgo, nostra sumat
precamina, qui pro nobis ex te natus regnat super aethera: ut sua caritate nostra deleantur peccamina.
Tu autem, Domine, miserere nobis.
Deo Gratias.
Beata es, Virgo Maria, quae Dominum portasti creatorem mundi: * Genuisti eum, qui te fecit, et in octernum
permanes virgo.
Ave, Maria, gratia plena, Dominus tecum. Genuisti eum, qui te fecit, et in aeternum permanes virgo.
3

