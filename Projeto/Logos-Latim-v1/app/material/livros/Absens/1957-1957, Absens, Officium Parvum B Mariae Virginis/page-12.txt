Atque semper Virgo,
Felix caeli porta.
Sumens illud Ave,
Gabrielis ore,
Funda nos in pace,
Mutans nomen Hevae.
Solve vincla reis,
Profer lumen caecis,
Mala nostra pelle,
Bona cuncta posce.
Monstra te esse matrem:
Sumat per te preces,
Qui pro nobis natus
Tulit esse tuus.
Virgo singularis,
Inter omnes mitis,
Nos culpis solutos
Mites fac et castos.
Vitam praesta puram,
Iter para tutum:
Ut videntes Jesum
Semper collatemur.
Sit laus Deo Patri,
Summo Christo decus,
Spiritui Sancto,
Tribus honor unus. Amen
Ora pro nobis Sancta Dei Genetrix.
Ut digni efficiamur promissionibus Christi.
Ad Magnif. Ant. Sancta Maria, succurre miseris, juva pusillanimes, refove flebiles, ora pro populo, interveni pro
clero, intercede pro devoto femineo sexu.
Magnificat anima mea Dominum;
Et exsultavit spiritus meus in Deo salvatore meo,
Quia respexit humilitatem ancillae suae: ecce enim ex hoc beatam me dicent omnes generationes,
Quia fecit mihi magna qui potens est, et sanctum nomen ejus,
Et misericordia ejus a progenie in progenies timentibus eum.
Fecit potentiam brachio suo; dispersit superbos mente cordis sui.
Deposuit potentes de sede, et exaltavit humiles.
Esurientes implevit bonis, et divites dimisit inanes.
Suscepit Israel, servum suum, recordatus misericordiae suae,
Sicut locutus est ad patres nostros, Abraham et semini ejus in saecula.
Gloria Patri, etc.
Oratio
Concede nos famulos tuos; quaesumus, Domine Deus, perpetua mentis et corporis salute gaudere: et, gloriosa
beatae Mariae semper Virginis intercessione, a praesenti liberari tristitia et aeterna perfrui laetitia. Per Christum.
Mem. de S. P. Dominico:
Ant. Magne Pater sancte Dominice, mortis hora nos tecum suscipe, et hic semper nos pie respice.
Os justi meditabitur sapientiam.
Et lingua ejus loquetur judicium.
Oratio
Deus, qui Ecclesiam tuam beati Dominici Confessoris tui, Patris nostri, illuminare dignatus es meritis et
doctrinis: concede, ut ejus intercessione temporalibus non destituatur auxiliis, et spiritualibus semper proficiat
incrementis. Per Christum.
12

