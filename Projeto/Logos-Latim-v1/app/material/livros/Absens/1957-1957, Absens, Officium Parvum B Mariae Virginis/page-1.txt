Officium Parvum B Mariae Virginis

OFFICIUM PARVUM
B. MARIAE VIRGINIS
pro recitatione private

AD MATUTINUM
Ave, Maria, etc.
Domine, labia mea aperies.
Et os meum annuntiabit laudem tuam.
Deus, in adjutorium meum intende.
Domine, ad adjuvandum me festina.
Gloria Patri. Alleluia, vel Laus tibi, Domine, Rex aeternae gloriae.
Invit. Regem Virginis Filium, * Venite, adoremus.
Psalmus 94
Venite, exsultemus, Domino, acclamemus Petrae salutis nostrae:
Accedamus in conspectum ejus cum laudibus, cum canticis exsultemus ei.
Nam Deus magnus est Dominus, et Rex magnus super omnes deos.
In manu ejus sunt profunda terrae, et altitudines montium ipsius sunt.
Ipsius est mare: nam ipse fecit illud, et terra sicca, quam formaverunt manus ejus:
Venite adoremus et procidamus, et genua flectamus Domino qui fecit nos.
Nam ipse est Deus noster; nos autem populus pascuae ejus et oves manus ejus.
Utinam hodie vocem ejus audiatis:
"Nolite obdurare corda vestra ut in Meriba, ut die Massa in deserto,
Ubi tentaverunt me, etsi viderant opera mea.
Quadraginta annos taeduit me generationis illius, et dixi: Populus errans corde sunt, et non noverunt vias meas.
Ideo juravi in ira mea: non introibunt in requiem meam".

1

