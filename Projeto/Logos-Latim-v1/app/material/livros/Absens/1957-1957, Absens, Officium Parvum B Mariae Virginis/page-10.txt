Ave, Maria, etc.
Deus, in adjutorium.
Gloria. Alleluia vel Laus.
Hymnus Memento, ut supra
Super Psalmos Ant. Beata mater, et tacta virgo, gloriosa Regina mundi, intercede pro nobis ad Dominum.
Psalmus 129 (128)
1 Canticum ascensionum.
Saepe expugnaverunt me a iuventute mea, dicat nunc Israel,
2 saepe expugnaverunt me a iuventute mea, etenim non potuerunt adversum me.
3 Supra dorsum meum araverunt aratores, prolongaverunt sulcos suos.
4 Dominus autem iustus concidit cervices peccatorum.
5 Confundantur et convertantur retrorsum omnes, qui oderunt Sion.
6 Fiant sicut fenum tectorum, quod, priusquam evellatur, exaruit;
7 de quo non implevit manum suam, qui metit, et sinum suum, qui manipulos colligit.
8 Et non dixerunt, qui praeteribant: “Benedictio Domini super vos, benedicimus vobis in nomine Domini”.
Psalmus 130 (129)
1 Canticum ascensionum.
De profundis clamavi ad te, Domine;
2 Domine, exaudi vocem meam. Fiant aures tuae intendentes in vocem deprecationis meae.
3 Si iniquitates observaveris, Domine, Domine, quis sustinebit?
4 Quia apud te propitiatio est, ut timeamus te.
5 Sustinui te, Domine, sustinuit anima mea in verbo eius; speravit
6 anima mea in Domino magis quam custodes auroram. Magis quam custodes auroram
7 speret Israel in Domino, quia apud Dominum misericordia, et copiosa apud eum redemptio.
8 Et ipse redimet Israel ex omnibus iniquitatibus eius.
Psalmus 131 (130)
1 Canticum ascensionum. David.
Domine, non est exaltatum cor meum, neque elati sunt oculi mei, neque ambulavi in magnis
neque in mirabilibus super me.
2 Vere pacatam et quietam feci animam meam; sicut ablactatus in sinu matris suae,
sicut ablactatus, ita in me est anima mea.
3 Speret Israel in Domino ex hoc nunc et usque in saeculum.
Capitulum (Eccl. 24:18)
Quasi cedrus exaltata sum in Libano et quasi cypressus in monte Sion.
Elegit eam Deus, * Et praeelegit eam.
Elegit eam Deus, * Et praeelegit eam.
Et habitare eam facit in tabernaculo suo. Et praeelegit eam.
Gloria. Elegit eam Deus, * Et praeelegit eam.
Sancta Dei Genitrix, virgo semper Maria.
Intercede pro nobis ad Dominum Deum nostrum.
Oratio
Famulorum tuorum, quaesumus, Domine, delictis ignosce: ut qui tibi placere de actibus nostris non valemus,
Genitricis Filii tui Domini nostri intercessione salvemur. Per eumdem.
AD VESPERAS
Ave, Maria, etc.
Deus, in adjutorium.
Gloria. Alleluia vel Laus.
10

