Ut faceret misericordiam cum patribus nostris et recordaretur foederis sui sancti:
Jurisjurandi, quod juravit Abrahae, patri nostro, daturum se nobis,
Ut sine timore, e manu inimicorum nostrorum liberati, serviamus illi
In sanctitate et justitia coram ipso, omnibus diebus nostris.
Et tu puer, propheta Altissimi vocaberis: praeibis enim ante faciem Domini ad parandas vias ejus,
Ad dandam populo ejus scientiam salutis in remissione peccatorum eorum.
Per viscera misericordiae Dei nostri, qua visitabit nos Oriens ex alto,
Ut illuminet eos, qui in tenebris et in umbra mortis sedent, ut dirigat pedes nostros in viam pacis.
Gloria Patri, etc.
Oratio
Concede nos famulos tuos; quaesumus, Domine Deus, perpetua mentis et corporis salute gaudere: et, gloriosa
beatae Mariae semper Virginis intercessione, a praesenti liberari tristitia et aeterna perfrui laetitia. Per Christum.
Ad Mem. de S. P. Dominico Ant. Benedictus Redemptor omnium, qui saluti providens hominum, mundo dedit
sanctum Dominicum.
Lex Dei ejus in corde ipsius.
Et non supplantabuntur gressus ejus.
Oratio
Deus, qui Ecclesiam tuam beati Dommici Confessoris tui, Patris nostri, illuminare dignatus es meritis et
doctrinis: concede, ut ejus intercessione temporalibus non destituatur auxiliis, et spiritualibus semper proficiat
incrementis. Per Christum.
Ad Mem. de Sanctis Ord. Ant. O quam felix gloria semper est Sanctorum, quam praeclara merita sunt
Praedicatorum quorum verbo et opere mundus decoratur, eorumque munere mens consolidatur.
Exsultabunt sancti in gloria.
Laetabuntur in cubilibus suis.
Oratio
Concede, quaesumus, omnipotens Deus: ut ad meliorem vitam Sanctorum Ordinis nostri exempla nos provocent:
quatenus,
quorum
memoriam
agimus,
etiam
actus
imitemur.
Per Christum.
AD TERTIAM
Ave, Maria, gratia plena.
Deus, in adjutorium, etc.
Hymnus
Memento, salutis Auctor,
quod nostri quondam corporis,
ex illibata Virgine
nascendo, formam sumpseris.
Maria, mater gratiae,
mater misericordiae,
tu nos ab hoste protege,
et hora mortis suscipe.
Gloria tibi, Domine,
qui natus es de Virgine,
cum Patre et Sancto Spiritu
in sempiterna saecula. Amen.

7

