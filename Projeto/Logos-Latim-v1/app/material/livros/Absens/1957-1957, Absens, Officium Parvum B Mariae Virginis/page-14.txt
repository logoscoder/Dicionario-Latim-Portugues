Converte nos, Deus, salutaris noster.
Et averte iram tuam a nobis.
Deus, in adjutorium meum intende.
Domine, ad adjuvandum me festina.
Gloria Patri. Alleluia, vel Laus.
Super Psalmos Ant. Item, Virgo Maria, non est tibi similis nata in mundo inter mulieres, flores ut rosa, fragrans
sicut lilium, ora pro nobis, sancta Dei Genitrix.
Psalmus 132 (131)
1 Canticum ascensionum.
Memento, Domine, David et omnis mansuetudinis eius,
2 quia iuravit Domino, votum vovit Potenti Iacob:
3 “Non introibo in tabernaculum domus meae, non ascendam in lectum strati mei,
4 non dabo somnum oculis meis et palpebris meis dormitationem,
5 donec inveniam locum Domino, tabernaculum Potenti Iacob”.
6 Ecce audivimus eam esse in Ephratha, invenimus eam in campis Iaar.
7 Ingrediamur in tabernaculum eius, adoremus ad scabellum pedum eius.
8 Surge, Domine, in requiem tuam, tu et arca fortitudinis tuae.
9 Sacerdotes tui induantur iustitiam, et sancti tui exsultent.
10 Propter David servum tuum non avertas faciem christi tui.
11 Iuravit Dominus David veritatem et non recedet ab ea: “De fructu ventris tui
ponam super sedem tuam.
12 Si custodierint filii tui testamentum meum et testimonia mea, quae docebo eos, filii eorum usque in saeculum
sedebunt super sedem tuam”.
13 Quoniam elegit Dominus Sion, desideravit eam in habitationem sibi:
14 “Haec requies mea in saeculum saeculi; hic habitabo, quoniam desideravi eam.
15 Cibaria eius benedicens benedicam, pauperes eius saturabo panibus.
16 Sacerdotes eius induam salutari, et sancti eius exsultatione exsultabunt.
17 Illic germinare faciam cornu David, parabo lucernam christo meo.
18 Inimicos eius induam confusione, super ipsum autem efflorebit diadema eius”.
Psalmus 133 (132)
1 Canticum ascensionum. David.
Ecce quam bonum et quam iucundum habitare fratres in unum:
2 sicut unguentum optimum in capite, quod descendit in barbam, barbam Aaron, quod descendit in oram
vestimenti eius;
3 sicut ros Hermon, qui descendit in montes Sion, quoniam illic mandavit Dominus benedictionem, vitam usque
in saeculum.
Psalmus 134 (133)
1 Canticum ascensionum.
Ecce benedicite Dominum, omnes servi Domini,
qui statis in domo Domini per noctes.
2 Extollite manus vestras ad sanctuarium et benedicite Dominum.
3 Benedicat te Dominus ex Sion, qui fecit caelum et terram
Capitulum (Eccl. 24:25)
Ego mater pulchrae dilectionis et timoris et agnitionis et sanctae spei.
Intercede pro nobis, sancta Virgo virgine * Mater Dei, Maria.
Intercede pro nobis, sancta Virgo virgine * Mater Dei, Maria.
Ut digni efficiamur promissionibus Christi. Mater Dei, Maria.
Gloria, Intercede pro nobis, sancta Virgo virgine * Mater Dei, Maria.
Hymnus
Virgo singularis,
inter omnes mites,
14

