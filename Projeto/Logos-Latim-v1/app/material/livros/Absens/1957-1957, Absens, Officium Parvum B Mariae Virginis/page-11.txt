Super Psalmos
Ant. Sancta Dei Genitrix, virgo semper Maria, intercede pro nobis ad Dominum Deum nostrum.
Psalmus 109
Dixit Dominus Domino meo: "Sede a dextris meis, donec ponam inimicos tuos scabellum pedum tuorum".
Sceptrum potentiae tuae protendet Dominus ex Sion: "Dominus in medio inimicorum tuorum!
Tecum principatus die ortus tui splendore sanctitatis: ante luciferum, tamquam rorem, genui te".
Juravit Dominus et non paenitebit eum: "Tu es sacerdos in aeternum secundum ordinem Melchisedech".
Dominus a dextris tuis: conteret die irae suae reges.
Judicabit nationes, acervabit cadavera, conteret capita late per terram.
De torrente in via bibet, propterea extollet caput.
Gloria Patri ... (simil sequitur)
Psalmus 112
Laudate, servi Domini, laudate nomen Domini.
Sit nomen Domini benedictum et nunc et usque in aeternum.
A solis ortu usque ad occasum ejus laudetur nomen Domini.
Excelsus super omnes gentes Dominus, Deus noster, qui sedet in alto, et oculos demittit in caelum et in terram?
Sublevat e pulvere inopem, e stercore erigit pauperem,
Ut collocet eum cum principibus, cum principibus populi sui.
Habitare facit eam, quae sterilis erat, in domo, matrem filiorum laetantem.
Psalmus 121
Laetatus sum, quia dixerunt mihi: "In domum Domini ibimus".
Jam consistunt pedes nostri in portis tuis, Jerusalem.
Jerusalem quae aedificata est ut civitas, in se compacta tota.
Illuc ascendunt tribus, tirbus Domini, secundum legem Israel, ad celebrandum nomen Domini.
Illis positae sunt sedes judicii, sedes domus David.
Rogate quae ad pacem sunt Jerusalem, securi sint qui diligunt te!
Sit pax in moenibus tuis, securitas in palatiis tuis!
Propter fratres meos et sodales meos loquar: Pax in te!
Propter domum Domini, Dei nostri, precabor bona tibi.
Psalmus 126
Nisi Dominus aedificaverit domum, in vanum laborant qui aedificant eam.
Nisi Dominus custodierit civitatem, in vanum vigilat custos.
Vanum est vobis surgere ante lucem, sedere in multam moctem,
Qui manducatis panem duri laboris: quoniam largitur dilectis suis in somno.
Ecce donum Domini sunt filii, merces est fructus ventris.
Sicut sagittae in manu bellatoris, ita filii juventutis.
Beatus vir qui implevit eis pharetram suam: non confundentur, cum contenderint cum inimicis in porta.
Psalmus 147
Lauda, Jerusalem, Dominum, lauda Deum tuum, Sion,
Quod firmavit seras potarum tuarum, benedixit filiis tuis in te.
Composuit fines tuos in pace, medulla tritici satiat te.
Emittit eloquium suum in terram, velociter currit verbum ejus.
Dat nivem sicut lanam, pruinam sicut cinerem spargit.
Proicit glaciem suam ut frustula panis; coram frigore ejus aquae rigescunt.
Emittit verbum suum et liquefacit eas: flare jubet ventum suum et fluunt aquae.
Annuntiavit verbum suum Jacob, statuta et praecepta sua Israel.
Non fecit ita ulli nationi: praecepta sua non manifestavit eis.
Capitulum (Eccl. 24:21)
Sicut cinnamomum et balsamum aromatizans odorem dedi: quasi myrrha electa dedi suavitatem odoris.
Hymnus
Ave, maris stella,
Dei mater alma,
11

