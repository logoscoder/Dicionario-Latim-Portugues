nos culpis solutos,
mites fac et castos.
Vitam praesta puram,
iter para tutum:
ut videntes Iesum
semper collaetemur.
Sit laus Deo Patri,
summo Christo decus,
Spiritui Sancto,
tribus honor unus.
Postpartum, Virgo, inviolata permansisti.
Dei Genitrix, intercede pro nobis.
Ad Nunc dimittis Ant. Sub tuum praesidium confugimus, sancta Dei Genetrix: nostras deprecationes ne
despicias in necessitatibus, sed a periculis cunctis libera nos semper, Virgo gloriosa et benedicta.
Nunc dimittis servum tuum, Domine, secundum verbum tuum in pace,
Quia viderunt oculi mei salutem tuam,
Quam parasti ante faciem omnium populorum,
Lumen ad revelationem gentium et gloriam plebis tuae Israel.
Gloria Patri, etc.
Oratio
Concede, misericors Deus, fragilitati nostrae praesidium: ut qui sanctae Dei Genitricis memoriam agimus,
intercessionis ejus auxilio, a nostris iniquitatibus resurgamus. Per eumdem Dominum.

15

