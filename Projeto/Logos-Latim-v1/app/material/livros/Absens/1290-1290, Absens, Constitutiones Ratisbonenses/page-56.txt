consentio in Fratrem N. de tali loco, eligendum in Generalem Priorem Ordinis nostri. Et scribat scriptor vota
omnium. [P. 131]
[VERODUN., ...in hunc modum: Ego Frater N., Provincialis etc., consentio in Fratrem A. de tali loco eligendum
in Generalem Priorem Ordinis nostri. Et ego Frater B. de tali loco, consentio in Fratrem I. de tali loco, eligendum
in Generalem Priorem Ordinis nostri. Et sic scribat scriptor vota omnium.]
403. Completoque scrutinio, unus de Scrutatoribus praedictis, coram omnibus de praefato Capitulo, mox illud
publicet. Quod si statim publicatum non fuerit, ex quacumque causa fuerit dilatio, ut electio omni ambiguitate
careat, scrutinium iterum repetatur. Et eo publicato, si maior pars electorum de aliquo Fratre concordaverit, ille
qui vota huiusmodi publicaverit, de voluntate expressa omnium de ipso Capitulo, statim illum, in quem maior
pars electorum consenserit, in Priorem Generalem eliget, sic dicendo: In Dei nomine. Amen. Ego, Frater N.,
Spiritus sancti gratia invocata, nomine meo et nomine et vice omnium ad quos spectat electio Generalis Prioris
Ordinis nostri, et de voluntate et auctoritate omnium, eligo in Priorem Generalem Ordinis nostri Fratrem N. de
tali loco.
[VERODUN., ... Frater N., Dei gratia invocata...]
404. Quam electionem sic publicatam omnes requisiti acceptent, et ille sic electus Generalis Prior ab omnibus
habeatur. Et statim, Te Deum laudamus cantantes, ad Ecclesiam processionaliter vadant.
405. Si vero electores ipsi in partes aequales se diviserint, repetatur scrutinium, donec pars maior ipsorum
electorum in aliquem concordaverit, vel per formam eligant compromissi. Compromittantur in aliquos ex eisdem
de voluntate omnium, vel in alios de Ordine nostro tantum. Qui, vice sua et eorum ad quos ipsa spectat electio,
provideant de Generali Priore; ita ut, postquam concordes fuerint, eligatur unus ex compromissariis, qui eligat in
haec verba: Ego, Frater N. de tali loco, de voluntate et auctoritate compromissariorum meorum, et omnium ad
quos spectat electio Generalis Prioris Ordinis nostri, Spiritus sancti gratia invocata, eligo Fratrem N. in Priorem
Generalem Ordinis nostri.
406. Et si fonsitan de aliquo, per divinam inspirationem, sine vitio, fuerit electio celebrata, iste talis Generalis
Prior Ordinis habeatur, et in hoc casu surgat unus, qui vice omnium [P. 132] electionem celebret, sic dicendo:
Ego, Frater N., vice et auctoritate omnium ad quos spectat electio Generalis Prioris Ordinis nostri, eligo Fratrem
N. in Generalem Priorem Ordinis nostri.
[VERODUN., A questo numero segue: His autem omnibus sic gestis reducatur ipsa forma electionis in
scripturam sub sigillo Capituli generalis, secundum hic traditam formam. Pone di seguito diversi formulari:
Forma decreti electionis factae per scrutinium (f. 115b); Literae dirigendae Summo Pontifici per duos Fratres
petituros confirmationem (f. 115vb); hic autem sequitur de forma electionis per compromissum (f. 116b); forma
decreti electionis celebratae per compromissum (f. 116va); forma literae per modum compromissi (f. 117a).
Diamo le prime due.
Forma decreti electionis factae per scrutinium.
Clementissimo ac sanctissimo Domino Ho., sacrosanctae ac universalis Ecclesiae summo Pontifici. Generale
Capitulum ordinis Fratrum Eremitarum sancti Augustini se ipsos ad pedum oscula beatorum. Noverit vestra
Sanctitas reverenda quod anno Domini MÂ° etc., Indictione tali, mensis talis, die tali, cum in generali Capitulo
nostro in tali loco celebrato, iuxta consuetudinem approbatam et nostri Ordinis instituta, Generalis Prioris esset et
immineret electio celebranda, statuta die ad Capitulum et electionem communiter celebrandam, praesentibus
omnibus et singulis qui debuerunt, voluerunt et potuerunt commode interesse, quarum nomina haec sunt: Frater
A. de tali loco, Frater B. de tali loco, Frater C. de tali loco, Fratcr D. de tali loco, etc. tractatu et deliberatione
praemissis, Fratrem talem de tali loco, Fratrem talem de tali loco et Fratrem talem de tali loco supradictos ad
inquirendum, investigandum, examinandum et scrutandum secreto et singillatim tam vota propria quam
singulorum et praedictorum omnium scrutatores et unanimiter, communiter et concorditer assumpti sunt.
Praedicti vero scrutatores vota primo sua, et postea omnium et singulorum secreto et singillatim scrutati fuerunt,
iuxta traditam eis formam, et in scriptis redactam, mox in communi audientia publicarunt. Quo scrutinio
publicato apparuit quod longe maior et sanior pars in religiosum virum Fratrem talem de tali loco eiusdem
Ordinis consensit, aliis scilicet paucis in alium dirigentibus vota sua. Tunc statim facta collatione in communi
numeri ad numerum, secundi ad secundum, unici ad unicum, pauci ad plures, sponte et voluntarie redeuntes, in
venerabilem religiosum virum Fratrem talem de tali loco Ordinis supradicti omnes et singuli de dicto Capitulo,
Deo propitio, convenerunt. Tunc Frater talis, unus de scrutatoribus supradictis, mandato, consensu et voluntate
omnium, tam suo nomine quam vice et nomine nostro et totius Ordinis, elegit in haec verba: Ego Frater talis, ad
honorem Dei omnipotentis, ac gloriosae Matris semper Virginis, et sanctorum Apostolorum Petri et Pauli,
beatique Augustini Ecclesiae romanae summi Pontificis et totius Ordinis; mandato, et consensu et voluntate
omnium qui in dictum Fratrem talem consenserunt, et totius Capituli, pro toto Ordine religiosum virum Fratrem
talem de tali loco dicti Ordinis, providum virum, et expertum et de his quae Dei sunt, et regularis observantiae et
Ordinis circumspectum eligo in Priorem nostrum et totius Ordinis Generalem. Quam electionem omnes
unanimiter approbavimus, et cantantes Te Deum laudamus, statim solemniter publicavimus. Qui Frater talis,
devictus precum nostrarum instantia, electioni de se factae, ad honorem Dei omnipotentis et romanae Ecclesiae,
56

