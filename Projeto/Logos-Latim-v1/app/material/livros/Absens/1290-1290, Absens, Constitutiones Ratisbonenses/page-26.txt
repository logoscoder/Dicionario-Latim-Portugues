venerint, pedes eis faciat lavari. Non autem cuiuscumque Religionis habitum deferentes ad interiora deduci
volumus, nec parem familiaritatem quibuslibet exhiberi; cunctis tamen, etsi non aequaliter, secundum quod
honestas Ordinis et facultas Domus permiserit, caritative et hilariter serviatur.
125. Paucis de clero saeculari et laicis dabitur ad secundum claustrum, et hortum vel viridariurn ingressus, ita ut
claustrum ipsum et hortus sint ab extraneorum accessibus aliena. Primum etiam claustrum, nisi in casibus
expressis, saeculares entrare permetti non debent, nisi causam habeant, pro qua id concedatur eis; sed debet illos
ostiarius in porticu, qui iuxta portam exteriorem est, retinere et cum eis de Deo loqui, ne intrantes Fratres, qui
forsitan in claustro ipso alicui occupationi vacaverint, inquietent. Propter quod clausum manebit ostium, quo ad
claustrum ipsum intratur, ne, si pateat, non possit, nisi verbis interpositis, ingressus, sine causa utili intrare
volentibus, interdici. [P. 64]
126. Hospites vero nostri Ordinis Fratres, sive de longe sive de prope veniant, quantum Prioris videbitur
discretioni, in domo hospitum erunt, ita ut apud eum non sit acceptio personarum: non enim dicitur personarum
acceptor, qui merita considerat, non personam. Si enim ipsi hospites fuerint Praelati vel alias viri auctoritatis et
famosi, interdum cum eis comedere poterit ipse Prior, assumpto de Conventu nunc uno nunc alio Fratre secum.
Non autem indifferenter debet esse in mensa cum quibuslibet hospitibus, aut semper unum et eundem, aut
eosdem de Conventu Fratres secum assumere, ne inde Conventus, si saepius extra refectorium fuerit, aut solus,
vel si eosdem semper assumpserit detrimentum patiatur, et huiusmodi singularitate sua ceteros scandalizet.
Recumbentibus vero hospitibus, ibi soli illi compareant, quibus iniunctum est ut eisdem serviant. Et ipsi
hospites, maxime si nocturno aut tempore silentii venerint, se nulli coniungant vel loquantur, nisi illis ad quos
spectat hospites suscipere, vel de licentia speciali Prioris, cum et ipsi hospites eodem tempore, quantum
commode poterunt, silentio intendere debeant.
[VERODUN., ... videbitur discretioni, ita ut apud eum non sit acceptio personarum, non enim dicitur personarum
acceptor, qui merita considerat non personam, in domo enim hospitum erunt. Cum quibus maxime si fuerint
Praelati, sive viri grandaevi, aut Lectores sive Praedicatores famosi interdum comedere poterit ipse Prior...]
127. Post exhibitam enim a Priore hospitibus humanitatem decentem, et consideratis eorum meritis et labore, si
ulterius in Domo moram contraxerint, ubique et in omnibus, sicut Fratres conventuales, ad omnia teneantur,
excepto quod in Capitulo, nisi in sua vel alterius accusatione vel excusatione, vox nulla erit eorum.
[VERODUN., Post exhibitam ergo, Prioris iudicio, humanitatem competentem... vox nulla erit eorum. Sciant ad
omnem observantiam Ordinis se teneri].
128. Si tamen ex ipsis hospitibus aliquis aliquid habuerit a Priore suo in mandatis, seu quodcumque aliud
negotium utile et honestum, cui opporteat ipsum attendere, Prior loci ipsum non patiatur negotiis aliquibus
occupari, ne illud, propter quod venit, graviter impediri valeat vel differri; sed, sicut discretioni suae videbitur, ei
de socio providebit cum quo possit illud tale quid expedire. Nolumus enim hospites simul ire quacumque ex
causa, nisi sint personae venerabiles et graves, vel nisi iudicio Prioris, [P. 65] id, necessitate gravi et ardua
exigente, non debeat negari.
[VERODUN., ...personae venerabiles et graves. vel in iudicio Prioris idem necessitas valde grandis exigat
concedatur].
129. Cum Fratres debent aliquo ire, sequenti die non reversuri, accedant ante maius altare, et positis genibus
dicant Psalmum Beati immaculati usque retribue, cum Gloria Patri, Kyrie, eleison. Christe, eleison. Kyrie,
eleison. Pater noster. Et ne nos, Sed libera. Mitte nobis auxilium de sancto. Et de Sion tuere nos. Domine,
exaudi. Et clamor. Dominus vobiscum. Et cum. Oremus. Adesto, Domine, supplicationibus nostris, et viam
famulorum tuorum in salutis tuae prosperitate dispone, ut inter omnes viae et vitae huius varietates, tuo semper
protegantur auxilio. Per Christum Dominum nostrum. Amen.
[VERODUN., ... Sed libera. Salvos fac. Deus meus sperantes. Mitte nobis...]
130. Cum vero redeunt, positis genibus, ut supra, dicant Psalmum Levavi oculos meos, cum Gloria Patri. Kyrie,
eleison. Pater noster. Et ne. Salvos fac servos tuos. Deus meus. Domine, exaudi. Dominus vobiscum. Oremus.
Omnipotens sempiterne Deus, miserere his famulis tuis, et quidquid eis in via surripuit visus aut auditus malae
rei aut otiosi sermonis, totum ineffabili pietate absterge. Per Christum Dominum nostrum. Amen.
131. Si autem Frater aliquis extra Conventum suum aliquid commiserit propter quod corrigi debeat, si illud sibi
sufficientur probetur, a Priore, in cuius Conventu vel quaesta est, de huiusmodi delicto quod commisit,
secundum statuta Ordinis corrigatur. Quod si Prior ipse Fratrem, qui in suo Conventu, seu quaesta sui prioratus
deliquit, corrigere sine scandalo non possit, Priori Provinciali aut Visitatoribus excessum huius Fratris, quam
citius, lucide et distincte, cum omnibus conditionibus aggravantibus delictum, scribat et notificet.
[VERODUN., viene omesso].
ADDITIO
Circa decimum nonum capitulum qualiter hospites recipiantur addicimus quod quicumque Prior, vel vicem eius
gerens, non receperit Fratres forenses caritative, poenae gravioris culpae per quindecim dies debeat subiacere, et
Provincialis super eo inquiret, qui contra facientem ad praedictam poenam compellet. Si vero Provincialis in hoc
26

