262. Quo facto, Discreti omnes literas a suis Conventibus, quas tulerunt, Vicario et Definitoribus assignent.
263. Deinde Vicarius teneat Capitulum de culpis; in quo Capitulo primo omnium Frater qui cessit in
provincialatu, vel idem, si denuo fuerit electus, dicat suam culpam. Deinde ceteri Fratres qui culpabiles se
cognoscunt. Primo proclamationes, culpae et excusationes eorum, uno loquente ceteris tacentibus, audiantur, et
culpae omnes omnium redigantur in scriptis, ut tam super culpis quam super literis porrectis, et aliis omnibus
quae proposita fuerint. Definitores ipsi cum Vicario deliberent atque definiant quidquid secundum Deum, servata
forma Regulae et Constitutionum, ad bonum statum Ordinis et conservationem universitatis viderint expedire.
264. Quicumque vero Provincialis de receptione munerum vel donorum probabiliter fuerit convictus, a Vicario
Generalis, vel Provinciali seu ab eius vicem gerente, ad restitutionem omnium perceptorum seu ad extimationem
eorum, si ea in substantia [P. 96] quam accepit non habuerit, sine minutione aliqua, penitus constringatur; et
omnia sic restituta communitati Provinciae iudicentur et ipse, tanquam de furto convictus, ineligibilis ad omne
officium Ordinis per quinquennium remanebit. Hoc addito, ut si pro palliatione furti vel cuiuscumque vitii
carnalis compertum fuerit aliquid accepisse, gravioribus culpis tribus mensibus subiacebit.
[VERODUN., ... Hoc addito, ut si per simoniam vel palliationem furti... (Cfr. n. 429.)]
265. Quod si Frater aliquis Priorem Provincialem, cui excessus positi infra in capitulo de officio Provincialis, vel
aliqui de excessibus ipsis fuerint sic sufficienter probati, excusare a culpa ipsius excessus vel a poena culpae
defendere attentaverit, tanquam apostata, et rebellis et infidelis Ordini, corrigatur.
266. Vicarius autem, et Definitores illi, et Prior Provincialis vel vicem eius gerens, qui, secundum quod scriptum
est, de restitutione rerum et de poena adiecta, quamvis in se ipsis observaverint, non fecerint per alios observari,
poenae simili per omnia subiaceant.
267. Et licet omnia cum multa gravitate debeant terminare, specialiter tamen cum omnimoda deliberatione et
diligentia super Priorum conventualium destitutione vel institutione et Fratrum mutatione procedant, prout eis
secundum Deum expedire et bonum statum Ordinis videatur. Nam, licet eisdem Provinciali vel Vicario et
Definitoribus sit ex Constitutionis auctoritate concessum, ut de aliquo sibi in Priorem petito a Conventu eidem
Conventui provideant, Constitutionem tamen quae de provisione huiusmodi loquitur observantes, talem de sibi
petitis praeponant, qui sit bonae famae et vitae, et scientiae competentis, et Ordinis zelator et promotor manifeste
et apparenter existat. Quod si alicubi aliter factum inventum fuerit, quam citius id Provinciali seu Visitatoribus
constiterit, eum sic promotum ab officio Prioratus absolvant. Quod si non fecerint, Generalis Prior eum sic
insufficienter promotum absolvat, et pro meritis culpae commissae poenitentiam dictis promotoribus et
Provinciali, qui eum sic sustinuit, secundum quod suae providentiae expedire videbitur, imponat.
[VERODUN., ... auctoritate concessum, ut in reconfirmatione Priorum conventualium nominatorum a
Conventibus sicut videbitur eorum discretioni procedant, diligenter tamen attendant ut nullum reconfirment, vel
de novo praeficiant in Priorem, nisi bonae famae fuerit et scientiae competentis. Et si alicubi aliter factum...]
268. Provincialis ergo seu Vicarius et Definitores, qui habent merita hominum et locorum exigentias ponderare,
solicite [P. 97] et attente cavere debent, ne, Dei timore postposito et Ordinis honore ac bono statu spreto, quod
debent conculcare praeponant, et quod debent exaltare opprimant et conculcent, quia in his et similibus non
vocarentur Religionis filii, sed Dei et ipsius Religionis penitus odibiles inimici.
[VERODUN., Ã¨ omesso].
269. Non bonae autem famae illum intelligimus, qui, sine satisfactione et emendatione longi temporis, de aliquo
vitio vel peccato gravi confessus fuerit, vel convictus seu communiter infamatus.
270. Vicarius vero Provincialis et Definitores in Capitulo provinciali unicuique loco provideant de Fratribus,
secundum quod eis videbitur expedire, Deum prae oculis habentes. Ita tamen quod ad minus in quolibet loco
duos Sacerdotes ponant, et, nisi pro magna et inexcusabili necessitate, mutationes infra annum non faciant.
[VERODUN., fra il 270 e il 271: Conventum enim, qui suum Priorem repetierit in officio confirmari, exaudiant,
si alias eum Provincialis vel Vicarius et Definitores invenerint esse dignum].
271. Deliberatione enim supra praedictis omnibus abita diligenti, duo Visitatores, qui sint viri religiosi et
approbati, homines bonae famae, qui totam Provinciam visitent; et post eos, Fratres qui sunt ituri ad generale
Capitulum, si seguenti anno illud debeat celebrari, per scrutinium eligentur. Eodem modo, post praedictos,
volumus unum vel duos Fratres Procuratores in qualibet Provincia eligi, ad quorum manus bona omnia
communia ipsius Provinciae debeant pervenire.
272. Fratres autem qui Definitores fuerunt in Capitulo alicuius Provinciae, ad idem officium in eadem Provincia
non eligantur, nec eligi possint in sequenti Capitulo. Et hoc idem servetur de Visitatoribus eligendis in Provincia,
et Definitoribus et Discretis generalis Capituli.
[VERODUN., Si autem uno anno aliquis in aliqua Provincia Visitator, vel in provinciali vel generali Capitulo
fuerit Definitor, in anno proximo sequenti, in Provincia eadem, Visitator seu Definitor in sequenti Capitulo
generali vel provinciali non erit].
273. Ad generale Capitulum Provincialis Prior cum duobus Fratribus vadat, et ex eis tribus unus sit Definitor et
alii Discreti. Definitores vero generalis Capituli tales in ipsis provincialibus Capitulis eligantur, qui non sint
iuvenes, in Ordine saltem per quindecim annos steterint et qui nunquam cum scandalo ab Ordine apostataverint,
40

