Prior exponat ei asperitatem Ordinis, scilicet, abdicationem propriae voluntatis, vilitatem ciborum, asperitatem
vestium, vigilias nocturnas, labores diurnos, macerationem carnis, opprobrium paupertatis, ruborem mendicitatis,
lassitudinem ieiunii, toedium claustri, et his similia. Et de omnibus his voluntatem eius exquirat. Si responderit
se velle, cum Dei adiutorio, cuncta servare, in quantum humana fragilitas servare poterit, dicat post cetera ipse
Prior: Dominus, qui incepit in te bonum opus, Ipse perficiat. Et Conventus respondeat: Amen.
100. Tunc, tonsis crinibus, vestibus saecularibus exutus et Religionis habitu indutus, cantor incipiat Hymnum
Veni, Creator Spiritus, quem Fratres alii prosequantur, et ordinate intrent Eeclesiam, atque receptus a cantore et
ductus ante maius altare prosternat se, donec Hymnus finiatur in choro, et oratio Dus, qui corda etc., da famulo
tuo in eodem, etc. Qui postea surgens, et instructus ab eodem cantore, recipiat pacem primo a Priore, postea ab
aliis Fratribus utriusque lateris subsequenter.
101. Et sic tradatur Magistro Novitiorum de Regula et Constitutionibus, de Officio et cantu, de moribus et signis,
[P. 57] et aliis observantiis Ordinis instruendus. Et legat sibi, ipse Magister suus aut ipsemet, Regulam et
Constitutiones seorsum ab aliis, pluries in anno, ut discat Novitius, si se Ordini voto professionis astrinxerit, sub
qua lege militare debebit. Atque in ipso primordio receptionis suae generalem confessionem eius audiat Prior
solus ut cognoscat vultum pecoris gregi suarum ovium sociandae.
102. Bona, si quae detulerit secum, de illis, secundum Prioris conventualis providentiam et Capituli sui, pro
lectisterniis et vestibus eius necessaria deducentur, et pro libris, si clericus fuerit, consideratione habita, in
emendis libris pluribus aut paucioribus, secundum valorem ipsorum bonorum et dispositionem Novitij ad
studendum. Quidquid vero residuum fuerit, computetur atque scribatur, ita quod habeatur inde plena memoria, ut
si forte, quod Deus avertat, ante professionem respexerit retro, sua sibi reddantur, nisi ante Religionis ingressum
ea sponte donaverit Domui, vel Deo obtulerit, eo modo, quod amplius sibi in iudicio ea repetere non licebit, et
Domus ad restitutionem eorum non fuerit in foro poenitentiali cogenda. Si tamen ex hoc videretur grande in
populo scandalum generari, Fratres sic se habeant, ut pro temporalium substantia rerum fidelium ad eos
remissior devotio non reddatur.
CAPITULUM XVI
DE TEMPORE ET QUALITATE EORUM, QUI AD ORDINEM RECIPIUNTUR
103. Nullus ad Ordinem nostrum recipiatur iunior quatuordecim annis nec aliqua promissione ligetur. Prior vero
qui contra fecerit, si fuerit Provincialis, infra duos menses post eius receptionem, viginti dies in pane et aqua
ieiunet; si autem conventualis fuerit, absolvatur, et infra mensem decem dies pane et aqua in terra sedens ieiunet.
Conventus quidem qui sine licentia Prioris hoc fecerit, quilibet infra duos menses viginti dies in pane et aqua
ieiunet. Si vero singularis Frater solus, contra praemissam formam, aliquem ad Ordinem recipere de facto
praesumpserit, tribus mensibus poenae gravioris culpae [P. 58] subiaceat, et voce careat, donec per Generalem
cum eo fuerit dispensatum.
[VERODUN., ... si vero conventualis fuerit, ipso facto sit a prioratus officio absolutus; et si Fratres alicuius
Conventus, Priore suo ignorante, aliquem talem receperint, infra quatuor menses a receptione eadem, viginti dies
in pane et aqua ieiunent. Si vero aliquis Frater aliquem talem Novitium, contra formam supradictam
praesumpserit recipere vel vestire, statim incarceretur, et receptio talis pro nulla habeatur.]
104. Pro Clerico autem nullus Novitius recipiatur ad Ordinem, nisi legere vel cantare sciverit competenter, vel sit
docibilis aut aptus ad addiscendum. Pro Clerico namque vel Laico ad Ordinem nullus recipiatur, nisi sit persona
nota, et qui non sit de aliquo notabili vitio infarnatus. Facientes vero contra hanc formam, eorum Superior, infra
tres menses postquam sibi de hoc constabit, viginti quinque dies in pane et aqua ieiunare compellat, et talis
Novitius, notatus aliquo vitio notabili, licentietur. Poterit tamen aliquis de nobili genere pro Clerico, etsi minus
noverit, recipi de gratia speciali.
105. Novitius vero, si Clericus fuerit, infra tempus suae probationis, in psalmodia, et cantu et suo divino Officio
studeat discere diligenter; atque in hoc tempore nulli Ordines eidem conferantur; sed nec mittatur extra locum,
praesertim si tenellus fuerit et imberbis, absque necessitate rationabili. Nam si grandaevus fuerit et robustus,
mitti poterit, cum discretioni Prioris videbitur expedire. Cuius etiam vestes in eo solum differant a vestibus
Professorum, quod ante horam suae professionis cuculla non benedicetur ipsius.
106. Novitius a die ingressionis suae ad nos usque ad annum et diem in probatione manebit, ut asperitatem vitae
seu Ordinis, et Fratres mores experiantur illius.
107. Cum lepra simoniacae pravitatis infectus sit quasi membrum putridum a corpore sanctae Matris Ecclesiae
alienum, omnibus et singulis Prioribus ac aliis Fratribus nostrae Religionis stricte praecipimus et mandamus, ut
nullus ex eis Fratrem aliquem ad Ordinem recipiat, vel recipi faciat, vel recipi permittat, aliquid accepto vel
retento, pactione aliqua interveniente, tacita vel expressa. Quod si quis ita immemor suae salutis fuerit, quod
contra hoc praesens nostrum praeceptum aliquem recipere seu recipi facere aut permittere attentaverit, si Prior
alicuius Provinciae seu loci est, eo ipso sit ab officio prioratus absolutus, et tanquam irregularis effectus, a qua
irregularitate dispensationem non nisi a Sede Apostolica poterit obtinere; et in nostro Ordine ad aliquod officium
curam habens animarum, nullatenus assumatur, etiamsi a Sede Apostolica dispensationem meruerit impetrare,
nisi secum per duo Capitula generalia fuerit dispensatum; et per quinquennium voce careat et poenae gravioris
23

