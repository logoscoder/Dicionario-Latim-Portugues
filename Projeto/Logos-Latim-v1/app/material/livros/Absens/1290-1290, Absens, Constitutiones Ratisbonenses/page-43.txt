297. Et quando ad praefactum Capitulum vadit, vel alias extra Provinciam eum ire contigerit, Fratrem unum
discretum, et expertum et scientem ad minus sufficienter loqui latinum in Provincia ipsa Vicarium relinquat.
Alias nullam auctoritatem habeat in ipsa Provincia Vicarium statuendi, nisi de speciali licentia Generalis.
298. Si autem extra suam Provinciam iverit, quod facere pro levi causa non debet, moram ultra quindecim dies
non contrahat, nisi negotium pro quo staret tam arduum esset, quod sine magno periculo Provinciae relinqui vel
alicui conmitti non possit.
[VERODUN., ... moram ultra mensem non contrahat...]
299. Provincialis ergo, de cuius providentia et fidelitate Ordo confisus administrationem et regimen Provinciae
suae discretioni et fidelitati committit, inter cetera, ad augmentationem [P. 103] Provinciae sibi commissae et
locorum promotionem solicite et attente vigilare debet, et ad hoc pro posse laborare, et Priores ac alios Fratres ad
idem inducere incessanter insistat. Fratrum vero numerum attentissime, in quantum sibi Deus permiserit,
accrescere, et Priores et Fratres singulos, qui ad hoc utiles esse possunt, fideliter solicitare non cesset.
300. Moneat saepe insuper Fratres cum saecularibus et Religiosis modeste loqui, et eisdem honorem et
reverentiam debitam exhibere; interius et exterius, modeste et religiose incedere; extra locum habitum in dorso
semper deferre.
301. Ordo itaque experiatur opere, quibus Provincias Ordinis ampliandas et augmentandas possit et debeat
confidenter committere. Removendi enim omnino sunt ab administratione officii, quorum opera augmentum
Ordinis non producunt ad lucem.
302. Habeat quoque Provincialis Constitutiones, quas de bonis Provinciae fieri faciat; et hoc idem, de bonis sui
Conventus, Prior conventualis observet: legem enim, quam Praelatus non didicit observare, non potest alios sine
legis errore docere.
[VERODUN., i nn. 299-303 sono omessi.]
303. Si autem Provincialis Prior, Dei timore postposito, ita se habeat, quod non sit amplius in ipso provincialatus
officio sustinendus, pro eo forte quod irreligiose vivit, videlicet: quod Constitutiones et laudabiles ordinationes
Ordinis, quasi eas contemnendo, non servat nec eas facit per loca suae Provinciae, iuxta possibilitatem sui officii,
observari et legi; aut forte quia turpibus et illicitis quaestibus intendit, aut in Ordine seu in Provincia aliqua
Ordinis schismata et discordias nutrit, vel coniurationes seu conspirationes facit; aut forte per se vel per alium,
arte vel ingenio aliquo, operatur, ut in ipso officio provincialatus remanere possit; vel si probatos et manifestos
excessus alicuius vel aliquorum Fratrum secundum statuta Ordinis non correxerit; vel forte si aliquem convictum
de aliquo notabili vitio, vel de quo, quasi publica laboret infamia, in Priorem conventualem, ex certa scientia,
confirmaverit; si verba quoque iniuriosa et contumeliosa ex consuetudine Fratribus dicere assuescit; aut si de
crimine cuiuscunque vitii carnalis per tres, vel saltem duos, Fratres bonae famae et oppinionis fuerit convictus;
vel si infamia inter Fratres aut saeculares publica praedicti vitii contra eum laboret; aut de nimia frequentia
alicuius inhonesti loci seu familiaritate inhonestae personae; vel si apud Fratres vel saeculares notabiliter
infamatus fuerit; vel si munera, dona aut encennia, praeter commestibilia, seu quocumque alio nomine
censeantur, a Fratre aliquo vel Conventu seu communitate Provinciae, aut ab aliqua alia persona, eius vel eorum
nomine, per se vel per aliquam interpositam [P. 104] personam, receperit vel recipi fecerit; vel si in oratorio et
refectorio, ad minus postquam tribus diebus in loco steterit, cum aliis Fratribus quasi continuus sine manifesta et
evidenti necessitate non fuerit, absolvatur.
ADDITIO
Circa tricesimum tertium capitulum de officio Provincialis addicimus quod Priores Provinciales possint
suspendere, vel etiam absolvere Priores Studiorum generalium, si sufficientes causas invenerint, confirmationem
illorum Priori Generali relinquendo.
Nolumus tamen quod Prior Provincialis aliquem Fratrem Ordinis possit voce privare nisi secundum quod in
Constitutionibus est taxatum.
Possit etiam Prior Provincialis citramontanus, quando Prior Generalis fuerit ultra montes, recipere suos apostatas
usque ad annum, computando a die suae apostasiae, secundum quod suo modo Constitutio loquitur de
Provinciali ultramontano, quando Generalis est citra montes.
Nolumus tamen quod Prior Provincialis sub absolutione sui officii, quam incurrat ipso facto, aliquem apostatam
alterius Provinciae recipere possit sine Prioris Generalis licentia speciali.
Item praecipimus et mandamus quod inhabilitatis poena in nostris Constitutionibus inflicta Prioribus
Provincialibus confirmantibus aliquem in Priorem distincte legere nescientem, se extendat ad quoscumque
officiales nostri Ordinis, confirmantes in Priorem vel ad sacros Ordines promoventes tales qui nec congrue suos
conceptus litteraliter possunt exprimere, taliter quod ab aliis possint intelligi, qui eorum non intelligunt idioma.
Item statuimus quod Prioris Provincialis licentia data alicui Fratri, ut intra vel extra suam Provincian vadat, etiam
pro quocumque negotio fuerit, non valeat nisi pro semel, et quod in dicta licentiae litera contineatur, quod talis
Frater associetur, iuxta discretionem sui Prioris.
Nullus etiam Provincialis aut alius officialis Ordinis, ad extorquendam veritatem seu confessionem aliquam,
aliquibus suis subditis enormem violentiam inferat tormentorum. Qui autem per substractionem omnis cibi, aut
43

