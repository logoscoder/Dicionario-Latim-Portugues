Vicarius et Definitores Capituli provincialis hanc formam integre non servaverint, usque ad quinquennium, ad
omne officium Ordinis ineligibiles debeant permanere.
334. Cum autem Provincialis et Definitores praedictum Studentem suae Provinciae, circa quinquennium,
revocare debent sic ordinent, ut idem Studens, antequam de Parisius recedat, habeat ab ipsa Provincia
quadraginta libras turonensium pro libris, ut propter defectum librorum, cum ad Provinciam suam redierit, eius
non possit studium impediri. Et in illo provinciali Capitulo, in quo revocabitur Studens ipse et non ante, alius de
eadem Provincia, qui ad idem Studium ire debet, eligatur. Quod si aliquis eligeretur ante, talem electionem
penitus [P. 112] annullamus. Revocatusque, si Capituli generalis tempus instabit et ad illud iverit, a tribus
Lectoribus, positis per Generalem et Definitores eiusdem Capituli, examinetur. Alioquin in praesentia Generalis,
vel de eius mandato, bene et sufficienter examinetur, et si sufficiens inventus fuerit officio Lectoriae, de mandato
ipsius Generalis, de cetero tanquam Lector habeatur, et legat in loco, qui sibi pro tempore a suis Maioribus fuerit
assignatus.
[VERODUN., ...eiusdem Capituli examinetur. Alioquin a Provinciali et Definitoribus suae Provinciae duo
Lectores eligantur, qui fideliter et non in superficie, tanquam zelatores Ordinis, eundem examinabunt. Et si
inventus fuerit sufficiens officio Lectoriae, legat in loco qui per Vicarium Generalis et Definitores ei fuerit
assignatus.]
335. Studens vero qui a Priore Generali per tantum spatium viarum distaverit, quod ad ipsum sine gravibus
laboribus et expensis ire non possit, a quocumque Studio Ordinis recedat, antequam pro Lectore se gerat vel
officium Lectoriae exerceat, a Generali impetret a quibus examinari et approbari debeat. Et postquarn de
sufficientia suae scientiae fuerit approbatus, pro Lectore ubique, et non aliter, reputetur. Quod si minus sufficiens
inventus fuerit, privetur libris a Provincia habitis, et officio perpetuo Lectoriae, nisi postea ita studendo
profecerit quod de eo iudicetur aliter ordinandum.
[VERODUN., Si vero insufficiens in examinatione fuerit inventus, ei libri, quos habuit a Provincia, sint detenti,
et ipso facto sit privatus auctoritate legendi pro Lectore, nisi in posterum ita profecerit, quod de eo Capitulum
generale aliter iudicaverit faciendum.]
336. Examinatione sufficientis scientiae studentis habita, antequam ut Lector legere incipiat, de quocumque
Studio reversus, libros valentes communi aestimatione summam pecuniarum, quam a Provincia recepit, Priori
Provinciali et Procuratoribus ipsius Provinciae, in qua eius libri post mortem suam remanere debent, integraliter
assignet, et pro Lectore non habeatur, quousque non adimpleverit. Et Prior praemissos libros scribat in libro
Procuratoris et Sacristae.
[VERODUN., è omesso].
337. Si vero aliquis Conventus, suis expensis, Parisius ad Studium aliquem voluerit mittere de Fratribus suis,
volumus quod id sibi liceat, dummodo adsit specialis licentia Generalis. Ita tamen quod per hoc non eximatur a
communi onere, in quo debet Provinciae respondere.
338. Studentibus quidem Parisius Generalis provideat de Vicario vel Priore, qui non sit Studens. [P. 113]
[VERODUN., è aggiunto: et eidem omni anno, pro victu et vestitu, Ordo in decem libras turonensium
providebit, donec dictus Conventus poterit sibi in talibus providere. Et, ut ipsis Studentibus commodius
temporalia et spiritualia administret, plenam auctoritatem habeat ipse Prior vel Vicarius eosdem Studentes
secundum statuta Ordinis corrigendi.]
339. Conventus vero qui suis expensis Fratrem aliquem Parisius miserit ad studendum, cum idem Studens ad
perfectum doctrinae venerit, nisi pro excessu vel maiori utilitate et honore Ordinis, non removeatur de dicto
Conventu. Et si, quod absit, suis meritis exigentibus, fuerit de Conventu ipso remotus, libri, quos Conventus
idem emit, in eodem loco debent remanere. Si vero alia iusta causa exigente removeatur de praemisso Conventu,
provideatur eidem Conventui per Provincialem et Definitores provincialis Capituli de Lectore. Provincialis
autem et Definitores provincialis Capituli locis Provinciae de Lectoribus provideant secundum quod magis ad
laudem Dei et bonum statum Ordinis viderint expedire.
340. Statuimus denique et mandamus inviolabiliter observari, ut Prior Generalis, qui pro tempore erit, in Italia
quatuor Studia generalia, ad minus, faciat semper in fervore et assiduitate Studii retineri. In aliis vero Provinciis
similia Studia numero faciat, secundum possibilitatem uniuscuiusque Provinciae, observari. Et in unoquoque ex
ipsis Studiis sint duo Lectores, quorum unus, de mandato ipsius Generalis, legat de textu et disputet tempore
opportuno, et aliquam aliam lectionem in Philosophia, prout consideraverit magis ad utilitatem Studentium
expedire, et Studium ipsum debita solicitudine ordinet et dirigat. Alius vero legat Sententias et in Logicalibus vel
in Philosophia, secundum quod magis utilitas et commoditas Studentium exigebit.
[VERODUN., è omesso].
341. Et ad praedicta quidem Studia de qualibet Provincia mittatur unus Studens, in Grammaticalibus et
Logicalibus ita sufficienter instructus, quod postquam in tali Studio per quinquennium steterit, inveniatur
idoneus officio Lectoriae. Talibus enim Studentibus in omnibus necessariis, ut conventualibus, ab ipso
Conventu, sine distractione aliqua, sit provisum. Insuper lumen habeant a Conventu a festo sancti Michaëlis
usque ad Resurrectionem Domini.
47

