crediamo che le vecchie siano quelle che si presentarono a Orvieto, cioè il Codice di Verdun, giacchè la piccola
differenza tra Firenze e Ratisbona non giustificherebbe gli aggettivi di vecchie e nuove almenochè si preferisca
riferirli a quelle della Congregazione toscana, cosa poco probabile.
Gli ordini di Fr. Egidio non sono stati osservati con fedeltà, perché "alcune Provincie insistevano a osservare
quelle che avevano dai primi tempi" (ROMAN, J. Cronica de la Orden de los ermitanos..., Salamanca 1569, f.
62). Questo motivò il decreto del Capitolo del 1308, emanato per evitare la confusione provocata dalla diversità
di precetti e di Costituzioni, dove si ordinava che solo le Costituzioni approvate nei Capitoli generali celebrati a
Orvieto e Firenze dovevano essere osservate, e conformemente a queste si doveva regolare la vita del religioso e
il regime del Superiore, visto che ogni Priore entro un anno doveva avere nel suo Convento una copia di queste
Costituzioni. Nel decreto del Capitolo del 1312 si ripete che soppesando le Costituzioni, unicamente devono
essere osservate: quelle ratificate e approvate dal Capitolo di Ratisbona, essendo annullate tutte le altre
Costituzioni, ordini e definizioni emanate fino a quel giorno (ANALECTA AUG., III, 152).
Dopo il capitolo del 1315, in quello celebrato nel 1318 si ripete che le uniche Costituzioni approvate sono quelle
di Ratisbona e che ogni Provinciale farà in modo che entro un anno i Superiori che ancora non hanno le
Costituzioni se ne facciano fare una copia il più presto possibile. Questo capitolo ci offre, anche, uno spunto
interessante: il P. Generale, Fra Alessandro da S. Elpidio presentò le Costituzioni al Papa che le giudicò
positivamente. Ci precisa Giordano che il Papa fu Clemente V; che questa presentazione ebbe luogo tra il 1312,
anno di elezione di Fra Alessandro, e il 1314, anno in cui morì Clemente V. Il Papa si limitò a giudicare
positivamente le Costituzioni, senza ratificarle; questo fatto trova l'approvazione di Giordano: "Le vide il
Sommo Pontefice e le giudicò positivamente, senza ratificarle. E' preferibile per l'Ordine che le sue Costituzioni
non siano confermate o ratificate dalla Santa Sede: in questo modo, considerando l'evolversi dei periodi, si
possono cambiare alcune cose. Questo non potrebbe farsi se fossero ratificate dalla Sede Apostolica" Subito
vennero applicate.
AGGIUNTE o TOLLERAMUS DI FRA ALESSANDRO DA S. ELPIDIO
Dopo ventotto anni dall'approvazione definitiva delle Costituzioni Ratisbonensi, non tutti i Conventi erano
ancora in possesso del testo. L'unificazione di tutta questa legislazione in tre capitoli, denominati dalla parola
iniziale del primo Tolleramus fu opera di Fra Alessandro da S. Elpidio; il Capitolo del 1318 approvò questi
scritti dopo averli letti e analizzati diligentemente e ne confermò la validità di Costituzione e impose a tutti i
Provinciali di aggiungerli alla fine delle Costituzioni (ANALECTA AUG., III, 221-222). Tra i vari manoscritti
che compongono il Tolleramus in sostituzione dei capitoli 52, 53 e 54 delle Costituzioni, si trova il 483 della
biblioteca romana Angelica, del quale si servì P. Esteban per pubblicarli (ANALECTA AUG., II, 145-150).
Successivamente questo Padre trovò il testo in un manoscritto dell'Archivio dell'Ordine, con il quale poté
constatare che non erano tre capitoli in più, bensì aggiunte alle Costituzioni (ANALECTA AUG., II, 254).
LE AGGIUNTE DI FRA TOMMASO DA STRASBURGO
Ogni volta che si celebravano successivi Capitoli la legislazione si complicava con nuovi decreti e con
l'annullamento dei precedenti. Per questo già il Capitolo del 1343 chiede al P. Generale che, "con lo scopo che
ognuno sappia quali leggi debba rispettare", divulghi e faccia arrivare a ogni Provincia le definizioni comuni
approvate e confermate e che sono considerate Costituzione dell'Ordine o almeno che non siano state abrogate
(ANALECTA AUG., IV, 234).
Il Capitolo successivo, Parigi 1345, conferisce maggiori poteri al P. Generale: che moderi, con l'autorità del
Definitorio, tutte le definizioni date fino ad allora "addendo, cassando, annullando et declamando" le stesse,
come convenisse, secondo il suo giudizio, al bene delle anime e dell'Ordine, reggendosi nel frattempo i sudditi e
gli ufficiali attraverso queste definizioni.
Fr. Tommaso da Strasburgo, che era il P. Generale a cui si riferisce il Capitolo, cominciò il lavoro in modo che
potè presentare al successivo di Pavia nel 1348, le "Additiones, moderationes, et declarationes circa
Constitutiones et Definitiones", che furono approvate e confermate dal Capitolo (ANALECTA AUG., IV, 275276), essendo da allora incorporate alle Costituzioni Ratisbonensi, questa incorporazione fu sempre come
appendice o supplemento, venendo copiate nella parte finale, o parzialmente alla fine del capitolo
corrispondente, costituendo in questo modo un'appendice finale e rispettando integralmente il testo delle
Ratisbonensi. E in questo modo ci giungono, con o senza le Addizioni di Fra Tommaso, i diversi codici, e la
stessa cosa si può dire per le edizioni del 1504, 1508, 1556 e 1571, in cui non vengono aggiunte altre decisioni o
determinazioni successive che forse venivano conservate per altri libri. Si può dedurre da questo che il governo
delle Province e dei Religiosi veniva regolato come due secoli prima, nonostante che, durante questi due secoli, i
Capitoli Generali avessero continuato a legiferare positivamente o negativamente? Il fatto è che il testo
ratisbonense si conserva integralmente e si aggiungono come appendice Le Additiones di Tommaso da
Strasburgo. Contenevano queste tutte le determinazioni capitolari degli anni 1290/1348, annullando pertanto, il
Tolleramus, e costituendo l'unica appendice delle Costituzioni Ratisbonensi.
Le Costituzioni Ratisbonensi continuano ad essere la norma canonica dei nostri Conventi e Province per altri
duecento anni, cioè fino al 1551, anno nel quale appaiono le Costituzioni di Seripando nelle quali per la prima
6

