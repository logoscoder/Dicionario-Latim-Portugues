382. Si autem, considerata ipsius conditione et vita, videatur ipsis Definitoribus vel maiori et saniori parti ex eis,
quod non sit idem Generalis ulterius in generalatus officio tolerandus, quia, ut dictum est, non invenitur
sufficiens vel alias de aliquo casu, propter quod absolvi debet secundum Ordinis instituta, probabiliter est
convictus, statim ad requisitionem Definitorum vel maioris et sanioris partis ex eis, officio generalatus renuntiet,
et ipsi Definitores vel maior et sanior pars ex eis dictam renuntiationem acceptent et eum inmediate ab officio
praedicto absolvant, et statim ad electionem Prioris Generalis cclebrandam, ante cibum, secundum formam in
sequenti capitulo scriptam, procedant.
[VERODUN., è omesso].
383. Ipsi quoque Definitores, qui Priorem Generalem, suis exigentibus culpis, ut dictum est, a generalatus officio
absolvunt, inmediate post ipsam absolutionem sibi praecipiant, ut de eo ulterius nullatenus se intromittat; et eo
ipso quod sibi inhibent, vel etiam oppositus ac probatus aliquis de infrascriptis casibus sibi fuerit propter quod
absolvi debeat, sit ipso facto a generalatus officio absolutus, et omni administratione et executione prorsus dicti
officii sit privatus.
[VERODUN., è omesso].
384. Electus sane Generalis sedeat, et dicat: Agamus de culpis. Si vero electus praesens non fuerit, unus antiquior
de Definitoribus, quem alii Definitores praeponant, dicat: Agamus de culpis, et ex tunc, in accusatione et
proclamatione culparum [P. 127] observetur modus qui in conventuali Capitulo praecipitur observari, excepto
quod in hoc Capitulo et in provincialibus proclamatus ad culpam poterit eadem die eum, a quo clamatus est,
proclamare, quod in conventuali Capitulo fieri non licet, nisi cum Provincialis et Visitatores insistunt suae
visitationis officio, vel nisi necessitas hoc requirat. Culpas vero omnes, et accusationes sive proclamationes et
excusationes Fratrum redigi faciant in scriptis, ut tam super his quam super petitionibus porrigendis
deliberationem habeant diligentem.
385. Auditis culpis, Fratres omnes qui in loco fuerint, ad Capitulum convocentur, et, si qui petitiones aliquas
Definitoribus dare voluerint, porrigant eas eis eadem die vel sequenti usque ad Tertiam scituri quod ultra alicui
dare petitionem aliquam non licebit.
386. Definitores vero, susceptis petitionibus, secedentes in remotiorem partem loci cum Generali, si praesens
fuerit, tam super culpis quam super petitionibus datis eis cum omni diligentia et maturitate deliberent atque
definiant, uno solo loquente de licentia Generalis, vel antiquioris Definitoris si electus praesens non fuerit.
Definitores autem petitiones, gravamina tangentia aliquas Provincias continentes, Vicario seu Provinciali et
Definitoribus Capitulorum provincialium difinienda relinquant, unde sunt ipsi Fratres qui petitiones huiusmodi
porrexerunt.
387. Dum ergo definitionibus insistitur, Generalis unum aut duos Fratres, quos Correctores vocamus, viros
discretos, instituat, qui negligentes, die noctuque, in Ecclesia et ubique solicitent, et inquietos in Capitulo
increpent et emendent. Et eisdem omnes humiliter obediant, salvo Generalis et Definitorum mandato.
388. Definitores vero Capituli generalis de corpore Constitutionum demere et mutare, ac Constitutiones novas
facere poterunt, si eorum providae deliberationi videbitur expedire; ita tamen, quod Constitutio facta in uno
Capitulo generali robur non habeat, nisi in sequenti Capitulo generali per Generalem et Definitores fuerit
approbata. E converso, nec aliqua Constitutio firmata possit anichillari, vel infirmari nisi per duo continua
Capitula generalia fuerit immutata.
389. Ad generale Capitulum illi soli vadant, qui ad illud electi fuerint secundum Ordinis instituta, et quibus Prior
Generalis licentiam dederit. Licebit autem alicui Conventui, si negotium aliquod magnum et arduum habuerit, ad
Capitulum ipsum, cum suis literis testimonialibus, aliquem de suis Fratribus destinare. Qui autem contra hanc
formam ire praesumpserit, aut si quis electus fuerit ut ad ipsum vadat, si iuridicam et patentem causam
excusationis non habeat, omiserit ire, [P. 128] secundum arbitrium Generalis et Definitorum, tam illi quam isti
graviter puniantur.
390. Praeterea, statuimus et praecipimus firmiter observari ut si Fratres aliqui, sicut ex institutione Ordinis nostri
ire tenentur, ad Capitulum generale non iverint, quod Fratres qui ad Capitulum ipsum convenerint, etiam si
fuerint absentibus pauciores, dummodo adsit praesentia Generalis Prioris, ipsum Capitulum possint et debeant
celebrare. Et quidquid in ipso Capitulo ordinatum vel statutum fuerit universitas Ordinis observare per omnia
teneatur.
391. Si autem Definitor, qui ad Capitulum ipsum ire debet, intra vel extra Provinciam suam mori contigerit vel
graviter infirmari seu impediri, Prior Provincialis et Definitores praecedentis Capituli, si commode in unum
convenire possunt, alium eligant loco eius; alioquin unus ex Discretis, in Ordine antiquior, in omnibus teneat
locum eius.
392. Nulli enim in Definitorem electo sive in Discretum Capituli generalis vel provincialis, qui morte seu
infirmitate vel quocumque alio casu impeditus ad ipsum Capitulum non iverit, liceat alicui committere vocem
suam, sed soli qui praesentes fuerint vocem habeant in electione Generalis. Et hoc idem volumus in omni
electione, in qua vota Fratrum requiruntur, penitus observari.
54

