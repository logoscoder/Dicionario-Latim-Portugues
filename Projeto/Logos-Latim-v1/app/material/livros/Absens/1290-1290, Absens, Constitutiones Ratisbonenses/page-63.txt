absolvendi. Et si quis contra fecerit, per duos menses poenae gravioris culpae subiaceat, et auctonitate audiendi
confessiones careat per tres annos.
467. Cum eos, qui ad Dei cultum de saeculi perplexitate liberi convolarunt, quod feliciter de humana solicitudine
saeculo reliquerunt in Religione non deceat occupare, praesenti Constitutione statuimus et praecipimus
inviolabiliter observari, ut nulli Fratres nostrae-Religionis, extra circuitum loci quod inhabitant, possessionem
aliquam, per se vel per aliam personam, possideant, sed fidelium eleemosynarum largitione contenti, quasi alieni
ab occupatione saeculi, Missis, orationibus, praedicationibus ac Sanctae Scripturae lectionibus, Deo, qui non nisi
in pace colitur, assidue studeant humiliter deservire.
468. Prior quoque famulum vel saecularem servitorem, nisi sit Ordini oblatus, nullum intra claustrum loci
permanere, aut conversari permittat. Tales enim inordinationes morum et vitae consueverunt interdum Novitios
et iuvenes Ordinis inficere, et antiquiores suis levitatibus et inordinationibus contristare.
[VERODUN: omette tutto il capitolo XLIV].
469. Si autem Fratres cogantur quemquam secum saecularem necessitate aliqua retinere, aliquem modestum et
humilem quaerant, quem Procurator loci in principio iurare faciat, ut omnia bona loci diligenter et fideliter
custodiat, et honorem et bonam famam Ordinis et Fratrum ubique fideliter observet.
ADDITIO
Circa quadragesimum quartum capitulum de falso testimonio declarando addicimus quod Constitutio de literis
sine nomine et cognomine intelligenda sit de literis infamatoriis. Si quis autem Frater alium diffamaverit apud
aliquam personam Ordinis nostri non professam, de aliquo vitio notabili, per tres menses incarceretur. Et eidem
poenae subiaceat diffamans aliquem per cedulas, vel libellos, seu descriptiones in parietibus. Constitutionem
vero, quae loquitur de possessionibus extra circuitum loci non habendis pro utilitate Ordinis, moderando,
statuimus quod nullus Prior aut alius officialis, quicumque sit, praesumat aliquas possessiones vendere vel
alienare, perpetue vel ad vitam, alicui personae, nisi de speciali licentia Prioris Generalis. Contrarium faciens
carceri mancipetur.
CAPITULUM XLV
DE POENA PROPRIETARII ET SURRIPIENTIS ORDINIS BONA
470. Statuimus ut si aliquis de Fratribus nostri Ordinis, pro quacumque necessitate sua, in auro vel argento
aliquid habuerit vel in pecunia numerata, id totum, quid, et quale et quantum fuerit Priori suo nude revelare, et
distincte et separatim ostendere teneatur, et in manu sive custodia Procuratoris Domus, in qua conventualis est,
deponat, nomen suum, et qualitatem ne quantitatem rei eiusdem in scripto ponens. Et hoc de rebus Prioris
volumus similiter observari.
471. Generalis vero Prior et Provincialis bona sibi ad usum concessa in aliquo loco nostrae Religionis ponant,
sicut eorum discretioni videbitur expedire.
472. Si quis autem contra hanc formam aliquid aliquando alicubi habere inventus fuerit, in auro vel argento, seu
in pecunia numerata, ea tota privetur, et ad Conventum sive loca, ubi id si indebite ab eisdem perceperit,
devolvatur. Alioquin, ad manus Procuratoris Provinciae ipsa omnia debeant pervenire. Ipse vero poenae
gravioris culpae per quindecim dies debeat subiacere.
[VERODUN: ...omnia debeant pervenire, salvo quod si in re hereditaria haec habuerit, de ea fiat sicut in
Constitutionibus est ordinatum. Ipse vero poenae...]
473. Statuimus etiam quod nullus Frater extra locum, in quo conventualis existit, vestes, libros, vel aliquid aliud
sibi concessum reponat, nisi de licentia sui Prioris, quam licentiam nulli Fratri concedat, nisi causa rationabili
subsistente. Nec ipse Prior similiter vestes, libros vel aliqua sibi concessa, sine consensu trium Fratrum de
senioribus suae Domus, reponat. Quicumque vero contra fecerit, rebus ipsis privetur, et de ipsis sicut de bonis
Fratrum decedentium disponatur.
474. NuIlus autem Frater extra Ordinem sine licentia Pnioris Provincialis librum aliquem vendat, nec licentiam
obtineat, nisi requisitis Fratribus prius omnibus de Conventu, ut si quis de Conventu vel de Provincia sua fuerit
qui, pretio quo emit, velit habere. Alioquin, obtenta licentia, vendat cui sibi videbitur expedire.
475. Rem vero aliam recipere, emere, vendere sive alienare infra Ordinem nulli liceat, sine licentia sui
conventualis Prioris.
476. Extra vero Ordinem nulli similiter liceat aliquid dare, vel donare seu vendere sine licentia proprii Prioris.
Qui videlicet Prior possit licentiare subditum suum usque ad valorem quinque solidorum usualis monetae;
Provincialis autem usque ad decem, si videbitur expedire, et non ultra. Quod si quis contra fecerit, tam in casu
isto quam in quolibet suprascripto, et qui dat sine licentia et qui dat licentiam aliter alienandi quam hic est
determinatum, octo dies in pane et aqua ieiunet sine dispensatione et res venditae, vel rei pretium scilicet extra
Ordinem, sit in discretione Prioris Provincialis eidem Fratri vel Conventui seu Provinciae, ad quam pertinet,
restituendum.
477. Mutuare vero pecuniam nulli Priori vel subdito extra nostrum Ordinem liceat; qui autem contra fecerit,
pecunia ipsa privetur, et ad manus Procuratoris Provinciae perveniat.
[VERODUN: ... pecunia ipsa privetur, et de ipsa pecunia sicut de bonis Fratrum decedentium disponatur.]
63

