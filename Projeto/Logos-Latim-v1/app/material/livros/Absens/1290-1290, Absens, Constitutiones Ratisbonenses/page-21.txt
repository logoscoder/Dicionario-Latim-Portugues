aut si habet alicubi repositum aliquod quod ipse Prior ignoret. Solicite etiam intendat ne aliquid desit infirmario,
quod necessitati expediat infirmorum.
81. Infirmi enim quamdiu adeo gravati sunt, ut in lectis suis comedere necesse habeant, ad silentium non
teneantur, sed cum in convalescentia fuerint, ita ut exire, et adire Ecclesiam, et consimila facere, sine alterius
subsidio possint, dum comedunt, sicut qui sani sunt, ad silentium teneantur, excepto quod ad mensam eorum
loqui poterit unus ex illis. Et ideo Prior infirmos tales, si maxime post Completorium aut dormiente Conventu
inquieti fuerint, ad Capitulum venire faciat, ubi eos increpet, et poenam eis imponat, pro qualitate et quantitate
culparum, quam postquam convaluerint sustinere cogantur.
82. Licet autem infirmis omne velimus obsequium, in quantum eorurn necessitas exigit et facultas nostra patitur,
impartiri, debent tamen ipsi intendere parcitati, et cavere, ne sibi servientes propter Deum, sua superfluitate,
contristent. Nec cibos illos exquirant, aut si exquisierint absque consilio medicorum non dentur eis, qui
recidivationem magis consueverunt inducere quam sanitatem.
83. Post consuetam de infirmitate convalescentiam, redeant ad Conventum. Quod si quis, tanquam voluptati
serviens, in infirmitorio diutius non erubuerit permanere, illum Prior moneat atque cogat ut ad consuetudinem
pristinam revertatur.
84. Convaluisse ille credendus est: qui consueto colori suo aut pristinae corpulentiae est restitutus; qui paratus
est discursibus; qui labores placidos non abhorret et qui cibos sumit in solita quantitate. Et ideo quisquis post
huiusmodi convalescentiae signa redire pigritabitur ad Conventum, ut redeat compellatur, et substrahantur ei
cibaria infirmorum.
85. Infirmarii, quamdiu sunt infirmorum ministerio occupati, sub lege silentii non erunt; debent tamen suos
sermones moderare, quia infirmis consuevit multiloquium non prodesse. Ipsi etiam quae in infirmitorio
necessaria sunt, et quae aguntur in illo, et quomodo se habeant, qui plus minusve graventur, saepe debent
intimare Priori, ut ipse tam in moribus corrigendis, quam in procurandis necessariis eorum, qui in infirmitorio
fuerint, possit semper vigilantior inveniri.
86. Quod si aliquis aliqua tali infirmitate laboret, ut si differatur cura eius de languoris perseverantia probabiliter
timeatur, et talis a Conventu necessaria, forsitan quia nimium eget, habere non valeat, de denariis sibi concessis,
si quos habet, expendat, de conscientia tamen Prioris, et Prior atque [P. 53] Conventus eidem praedictos denarios
restituant quam citius poterunt. Quod si facere renuerint, restituere compellantur.
87. Si quis vero de infirmantibus habuerit, sine distractione vestium aut librorum, unde possunt eius necessaria
procreari, procurent.
88. Si quis vero Frater nostri Ordinis Novitius, aut Professus vel etiam Conversus, extra Conventum proprium in
loco aliquo nostri Ordinis fuerit infirmatus, Prior et Fratres loci ipsius teneantur ei in necessariis omnibus
subvenire. Conventus autem suus praedicto loco de expensis, quas pro tali infirmo fecerit, teneatur plenarie
respondere.
89. Pudore et honestate regularis observantiae praetermissis, quidam lubrici et ineffrenati, naturae impetum
insequentes, colore licitae opportunitatis quaesito, ad balneas et stuphas ire quaerunt, ut eorum ibidem obediant
levitati: verumtamen quia, ut pluries nostri patres et maiores facti evidentia didicerunt, ex hoc plura proveniunt
pericula animarum, cupientes huius viae vitiis obviare, omnibus pariter et singulis Fratribus nostrae Religionis
stricte et in virtute Sancti Spiritus praecipimus et mandamus, ut nullus ad balnea et stuphas, quae sunt extra
locum Ordinis, aliqua occasione ire, vel intrare praesumat, sine magna et evidenti necessitate. Et hoc fiat semper
de expressa licentia Prioris Provincialis, in scriptis habita. Quod si quis contra fecerit, pro qualibet vice poenae
gravioris culpae subiacere duobus mensibus constringatur, et voce careat, usquequo talis poenitentia per eum,
sine diminutione, fuerit adimpleta.
[VERODUN., ...omette questo numero]
ADDITIO
Circa tertium decimum capitulum de cura infirmorum addicimus quod in quolibet loco, ubi est possibilitas, sit
una domus pro infirmis, extra quam nulli aegro, exceptis Magistnis sacrae Theologiae, liceat residere. Nec
Conventus teneatur alicui, extra domum illam, in necessariis infirmitatis providere. Quod si defectus huius
domus ex negligentia Prioris fuerit, careat provisione annuali. Talis autem domus. a nullo qui non sit patenter
infirmus possit occupari, praecipue quando in loco sunt aliqui Fratres infirmi.
Ut autem commodius et facilius, sine distractione bonorum loci, habeantur necessaria pro infirmis volumus et
mandamus, quod de omnibus introitibus Domus et Sacristiae in pecunia, semper sequestretur pars decima, et
ponatur apud aliquem [P. 54] Fratrem fidelem, ad hoc per Conventum electum, qui non sit Sacrista nec
Procurator, et ab ipso accipiat infirmarius, aut simul cum ipso expendat de dicta pecunia, pro necessitatibus
ipsorum infirmorum, et pro nulla sua causa possit expendi de dicta pecunia, sub quocumque pnaetextu, nisi forte
pecuniae supradictae quantitas multum excederet infirmorum opportunitatem. Et praedictus Frater omni mense
rationem reddat, sicut Procurator, de praedictis introitibus et expensis.
CAPITULUM XIV
DE CURA HABENDA CIRCA FRATRES DECEDENTES,
21

