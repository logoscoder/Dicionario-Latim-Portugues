abati di Fallera e di Fossa Nova. Ciò significa che le Costituzioni del 1244 furono ratificate dopo una
sperimentazione di 10 anni. Si può dedurre da questo esame sommario, che soltanto la Congregazione dalla
Toscana possedeva delle vere Costituzioni, approvate dalla Santa Sede, e che pertanto, se al tempo della Grande
Unione, i nostri padri dovettero optare per una delle costituzioni già esistenti adottarono quelle dei Toscani.
Infatti il nostro primo cronista, Giordano di Sassonia, insinua questo quando scrive: "Le nostre sacre Costituzioni
furono scritte dai Fratelli della nostra santa Religione, per mandato speciale e con l'autorità della Sede
Apostolica, come consta dal privilegio del romano Pontefice Innocenzo IV".
Il P. Giorgi e tutti quelli che hanno parlato di questo tema applicano le parole di Giordano alla Bolla inviata da
Innocenzo IV ai confratelli di Toscana (ANALECTA AUG., I, 109). Possiamo concludere che mentre dai
Giamboniti venne il nuovo Generale Lanfranco Settala, dai Tuscanni vennero, come contributo all'Unione, le
Costituzioni, che logicamente dovettero essere sottoposte a una revisione. Infatti erano state redatte per una
Congregazione specifica e ben localizzata e per questo non potevano soddisfare le aspirazioni e le necessità di un
Ordine universale. D'altra parte occorre considerare che la legislazione di qualsiasi organismo è sottoposta alle
modifiche che esige il trascorrere del tempo, modifiche che suppongono ampliamenti e riduzioni di determinati
testi e introduzione di nuovi: toccò ai Capitoli generali occuparsi di questo lavoro. Il primo Capitolo generale di
cui abbiamo notizia è quello celebrato nel 1275, presieduto dal Cardinale Annibaldi nel Castello di Molaria, dai
cui atti leggiamo: "et fuerunt ibi factae multae deffinitiones et Constitutiones renovatae" (ANALECTA AUG., II,
226). Preso alla lettera si può dire che uscirono molte nuove decisioni e si rinnovarono le esistenti, però non
erano nuove Costituzioni, dal punto di vista giuridico. Quel Capitolo ebbe, come tutti gli altri capitoli, il compito
di promulgare nuove Definizioni e riformare le precedenti o vigenti Costituzioni; emanare nuovi Decreti
(Definizioni) e modificare o rinnovare le già esistenti (Costituzioni). Così leggiamo nel Capitolo del 1292: "Et
tunc factae fuerunt bonae et utiles Definitiones, sicut moris est in Ordine, in Capitulis generalibus, quae
Definitiones, et Constitutionum Ordinis correctiones, requirantur..." (ANALECTA AUG., II, 339). Se il Beato
Clemente prese parte al Capitolo del 1275, furono decisioni proposte da lui? E' solo una possibilità. Nonostante
che il P. Giorni si sia basato su congetture e non sul testo del cronista, egli applica le parole di Giordano al Beato
Clemente, che aveva rinunciato l'anno precedente al governo dell'Ordine.
Continuiamo la lettura di Giordano: "All'inizio, come è naturale, le [Definizioni] furono scritte e pubblicate dai
nostri antichi Padri; ma successivamente, al tempo di Fra Clemente, che fu Priore Generale, e di cui abbiamo
parlato nel IV capitolo di questo libro, furono corrette e riordinate". Narra poi la chiamata di Fra Agostino di
Tarano da parte di Fra Clemente, e prosegue: "Riunendosi questi due illustrissimi Padri e nostri fratelli Clemente
e Agostino esaminarono in modo approfondito le Costituzioni dell'Ordine e, come ferventissimi custodi di questa
sacra Religione, le pubblicarono con un metodo migliore, dividendole in capitoli, classificandole con rubriche e
aggiungendo e levando le parti che sembravano più convenienti alla sacra Religione e al buono stato
dell'Ordine". Con queste parole si descrive l'opera dei Beati nel perfezionamento delle Costituzioni. Conclude la
narrazione, raccontandoci come si arrivò all'approvazione definitiva delle stesse: "Queste Costituzioni, per
consiglio di questi venerabili Padri, furono esaminate in tre Capitoli generali. Nel Capitolo di Orvieto, celebrato
nell'anno del Signore 1284, furono per la prima volta presentate e pubblicate. Tre anni dopo, nel capitolo
celebrato a Firenze, furono accettate e approvate dall'Ordine. Finalmente, tre anni dopo, nel Capitolo di
Ratisbona, a cui partecipò il Ven. Fra Egidio Romano, e fatte alcune modifiche, furono ratificate e confermate.
Per questo motivo le Costituzioni di Firenze differiscono leggermente da quelle di Ratisbona". Questa narrazione
così semplice e diafana, la riassume così il P. Giorgi: "Il Beato Clemente, eletto Generale nell'anno 1270,
migliora e ordina le antiche Costituzioni; queste sono quelle che vengono dette rinnovate nel Capitolo di Molaria
del 1275, ma soltanto si limitò ad esporle senza esaminarle. In questa maniera continuarono fino il Capitolo di
Orvieto nel 1284, dove fu eletto un'altra volta Generale il Beato Clemente, che sottopose a esame e giudizio
pubblico di tutto l'Ordine le Costituzioni. La stessa cosa la fece nel Capitolo di Firenze del 1287, e per la terza
volta nel Capitolo di Ratisbona del 1290, dove ottenne l'approvazione pubblica da parte di tutti i Padri Capitolari
per la sua opera delle Costituzioni (ANALECTA AUG., I, 110-111).
Si possono fare diversi rilievi a questa narrazione. Il primo, generale, è che non si seguono fedelmente le parole
di Giordano. Il Beato Clemente, lasciò la carica di Generale nel 1274 e, quando fu celebrato il Capitolo del 1275,
era già da un anno al vertice dell'Ordine Fr. Francesco da Reggio. Non sarebbe più adeguato dire che il Beato
Clemente avesse presentato la sua opera nel Capitolo del 1274, dopo avere governato l'Ordine per cinque anni?
Infine si può credere che l'Ordine aspettasse per dieci anni il ritorno del Beato Clemente al vertice dell'Ordine
per sottoporre al giudizio del Capitolo del 1284 le Costituzioni che erano state da lui rivedute nel 1275? Tanto
più che il Beato Clemente sembra vivesse appartato e lontano durante questo decennio. In ogni caso dovette
lavorare come semplice religioso e convivere con il Beato Agostino.
Ci sembra più logico e più conforme a quello che scrive Giordano il processo seguente: quando avviene la
Grande Unione si adottano le Costituzioni dei Toscani; i Capitoli generali successivi le ritoccano, in conformità
alla struttura dell'Ordine e alle esigenze del suo sviluppo; sono presentate e pubblicate, con i ritocchi e le
modifiche apportate fino al Capitolo del 1284, che elesse Generale per la seconda volta il Beato Clemente; si
4

