316. Teneantur tamen ipsi Visitatores obedire Provinciali, salvo officio eis commisso secundum Ordinis
instituta.
CAPITULIUM XXXV
DE QUIBUS CASIBUS VISITATORES INQUIRERE DEBEANT
317. Diligenter quoque Visitatores inquirant quomodo serviatur infirmis et Novitii instruantur, et utrum Fratres
aliqui, alias quam cum Prioris discretio ex causa forte cum eis dispensat, alio quam sibi concesso cibo utantur,
aut solitum ieiunium sine rationabili causa frangant. Si bene silentium horis et locis debitis teneatur. Si debitus
modus in mulierum collocutione et visitatione servetur. An aliquis aliquid proprium sine licentia sui Prioris
habeat, aut de licentia aliquid quod careat honestate. Utrum Fratres conveniant ad Capitulum sicut debent. An
aliqui in consuetudine habeant non interesse Missae Conventus. Et an Prior solicitus et intentus sit ad
promotionem loci, et diligenter inquirant et videant in quibus locum promovit, et utilitates et meliorationes
Ecclesiae et Domorum, quae suo tempore factae sunt. Item si Ecclesiam seu Oratorium facit teneri mundum et
honestum, et in his quae ad cultum pertinent divinum, debito et religioso modo ornata servat. Item si
dormitorium, foresteriam et infirmariam, in cellis et lectisterniis tenet et observat, secundum quod Constitutio
sibi praecipit observare. Item si omnes Horas diurnas et nocturnas, praeter sextam, devote cantare facit. Si
Ordinem et honorem Ordinis fervente diligit, et de eo aliud quam honorabile et honestum loquatur. Et si Fratres
ad omnia haec et alia observanda hortatur, et monet, et contrarium facientes solicite increpat, reprehendit et
corrigit.
[VERODUN., omette la seconda met√†: Et an Prior solicitus... reprehendit et corrigit.]
318. Et si invenerint quod iuxta tenorem Constitutionum in [P. 108] observatione praedictorum se laudabiliter
habeat, ipsum confortent, honorent, et Provinciali intime recommendent. Et de omnibus aliis, tam de his quae
secundum nostram Regulam et Constitutiones Ordinis fieri mandantur, quam de his quae fieri prohibentur,
diligens erit inquisitio facienda, ut quilibet, sive non facienda fecerit sive facienda omiserit, puniatur.
[VERODUN., omette l'inizio: Et si invenerint... intime commendent. E omette: quam de his quae fieri
prohibuntur.]
319. Si quis ex Fratribus adversus Priorem suum aliquid corrigendum sciverit, quod tolerari non debeat, inter se
et Priorem cum humilitate et caritate admoneat. Quod si Prior neglexerit aut contempserit se emendare,
Provinciali seu Visitatoribus, cum ad eandem Domum venerint visitandam, significare procuret, vel
Definitoribus Capituli generalis aut provincialis significet, si per praedictos correptus non fuerit. Aliter enim
Priores suos subditi infamare non praesumant.
320. Rursum, quisquis sive de Priore, sive de Fratre alio sciens aliquid, quod vel in animae illius periculum aut
in scandalum Ordinis vergi posset si eum non monuerit, atque si monitus neglexerit corrigi, si non indicaverit vel
accusaverit, ipse, tamquam reus talis culpae et criminis, poenam, quam eadem culpa exigit, sustinere
compellatur.
321. Solicite quoque Visitatores inquirant, tam a Prioribus conventualibus quam a Fratribus aliis, quomodo in
Provincia Provincialis Prior se habeat, maxime si recipiat munera, aut intendat quaestibus, vel schismata suscitet,
sive coniurationes faciat, aut Capituli seu Generalis Prioris mandata contemnat, aut aliquibus negotiis se
implicet, quae honestati Ordinis non congruant. Et licet Provincialem non debeant corrigere, neque eius
correctionem inmutare vel infringere, volumus tamen, ut tam id quam aliud quidquid per eos corrigi seu
reformari non poterit, illud totum fideliter debeant provinciali Capitulo referre in scriptis, ut per ea Vicarius et
Definitores ipsius diligentius corrigere et reformare possint.
322. Munera quidem, vel munuscula seu quodlibet aliud ab aliquo Priore vel Fratre subdito suae Visitationis, vel
a Conventu seu ab aliqua persona pro eis, per se vel per interpositam personam, non recipient. Quod si quid
receperint, receptis priventur; deinde usque ad triennium ad omne officium cum cura animarum ineligibiles
permansuri.
323. Praecepta autem quae ad inquisitionem faciendam in visitatione Visitatorum, et praecepta Vicarii et
Definitorum facta in Capitulo provinciali ad iniunctas poenitentias observandas, firma et immobilia permaneant,
ita ut ab eis nullus Frater, praeter Generalem Priorem, auctoritatem habeat absolvendi, nisi adimpleto tenore
sententiae vel praecepti facti per praedictos. Contra quod praeceptum vel sententiam si quis, tanquam pertinax
probabiliter fuerit, poenae gravioris culpae [P. 109] duobus mensibus iubiacebit. Et quod dictum est de
praeceptis Visitatorum, et Definitorum et Vicarii, volumus e converso per Visitatores de praeceptis Provincialis
penitus observari.
324. Si autem ab huiusmodi sententia Provincialis, et Definitorum seu Visitatorum Frater aliquis, Prior vel
subditus, Fratrem aliquem absolvere attentaverit, vel eidem absolutionem ab aliquo procuraverit impetrare, quia
ex huiusmodi fraude rigor Religionis conculcatur, et auctoritas Maiorum deluditur et malorum iniquitas palliatur,
cuiuscumque auctoritatis sit Fratrer qui huiusmodi absolutionem fecerit vel faciendam procuraverit, ad omne
officium cum cura animarum ineligibilis per quinquennium permanebit, confessiones etiam saecularium infra
dictum terminum nullatenus auditurus.
45

