nel 1348, finalmente, sono promulgate le Addizioni di Fra Tommaso di Strasburgo: ha predominato
l'intangibilità delle Ratisbonensi, alle quali si aggiunge un'Appendice più ampia, logicamente, del Tolleramus di
Fra. Alessandro.
__________________________________________________________
__________________________________________________________
TESTO DELLE COSTITUZIONI DI RATISBONA
[P. 31] INCIPIT PROLOGUS CONSTITUTIONUM FRATRUM EREMITARUM SANCTI AUGUSTINI, ET
ORDINIS EORUM
1. Quoniam ex praecepto Regulae Patris nostri Augustini iubemur habere cor unum et animam unam in Domino,
iustum est, ut qui sub una Regula et unius voto Professionis vivimus, uniformes in observantia sanctae Religionis
inveniamur, quatenus unitatem, quae interius observanda est in cordibus, foveat et repraesentet uniformitas
exterius servata in moribus. Quod profecto eo competentius poterit observari, et facilius memoriter retineri, si ea
quae agenda sunt scripto fuerint commendata, et in omnibus qualiter sit vivendum scriptura teste innotescat.
2. Mutare, vel addere, vel minuere, nulli quicquam propria voluntate licebit: ne si minima negligimus, paulatim
defluamus.
3. Ad haec tamen in Conventu suo Prior dispensandi cum Fratribus potestatem habeat, cum sibi aliquando
videbitur expedire, nisi in his casibus, in quibus dispensari expresse aliqua Constitutio contradicit. Priores etiam
utantur dispensationibus, pro loco et pro tempore, sicut alii Fratres.
4. Ut igitur paci et unitati totius Ordinis provideamus, volumus et declaramus, ut Constitutiones nostras non
obligent nos ad culpam sed ad poenam, nisi propter praeceptum vel contemptum.
5. Hunc ergo librum conscripsimus, in quo quisque nostrum quid agere, vel qualiter ubique se habere debeat,
continetur.
INCIPIT PROLOGUS ADDITIONUM EIUSDEM ORDINIS
Frater Thomas, Prior Generalis Ordinis Fratrum Eremitarum Sancti Augustini, licet indignus, dilectis sibi in
Christo Prioribus et Fratribus universis eiusdem Ordinis salutem in Domino sempiternam. Ad tolendas
prolixitatem et confusionem, quae ex varietate [P. 32] Statutorum provenire dignoscitur, ex commissione
Capituli generalis Parisius celebrati anno Domini MCCCXLV, infra octavas Apostolorum Petri et Pauli, de
omnibus definitionibus breve moderamen congestum vestrae caritati transmittimus, mandantes quatenus
secundum solitum corpus Constitutionum Ratisponentium, cum additionibus et modificationibus praesentibus, in
fine earundem Constitutionum adnectendis, vos regere debeatis, omnibus aliis definitionibus seu Statutis Ordinis
usque in praesens editis, auctoritate eiusdem Capituli, revocatis.
CAPITULUM I
QUOMODO FRATRES INTRENT AD HORAS CANONICAS
6. Audito primo signo ad Matutinum, festinent surgere omnes Fratres, munientes se signo crucis et honeste atque
composite Ecclesiam adeuntes, antequam ingrediantur aqua benedicta se aspergant, et ingressi inclinent se ante
maius altare profunde et reverenter, ac postea vadant stare in locis suis ordinate. Et hic idem modus intrandi ad
omnes alias Horas in omnibus est servandus.
7. Pulsato itaque ultimo signo, et ad signum Maioris dicto sub silentio Pater noster, Fratres dicant Matutinum de
beata Virgine, versi ad altare et crucis signaculo se signantes, quod tam in inchoatione Horarum beatae Virginis
quam diei volumus observari, incipiant Matutinum diei, debito modo prosequentes secundum modum Romanae
Curiae, prout est in Breviario ordinatum, iuxta quod totum Officium per anni circulum volumus observari.
8. In Matutinis autem Cantores moneant Fratres surgere ad Responsoria decantanda, quibus volumus in his, et in
aliis ad eorum officium spectantibus, sine contradictione aliqua obediri.
ADDITIO
Circa primum capitulum Constitutionum de divino Officio addicimus quod Priores Provinciales in omnibus locis
suae Provinciae pervigilem habeant diligentiam circa divinum Officium, ut distincte, et puntactim atque morose
dicatur, et quod in omnibus servetur forma Romanae Curiae, tam in Festis quam in Commemorationibus
Sanctorum. Et omnes Horae canonicae, diurnae pariterque nocturnae, cantentur cum nota, ac etiam Sexta.
Festa autem haec, quae olim in nostro Ordini non celebrabantur a modo ubique peragantur, et in Kalendariis, suis
locis, scripta habeantur, Videlicet: Dedicationis Basilicarum nostri [P. 33]Salvatoris, et Apostolorum Petri et
Pauli; festum Nivis quod celebratur quinto idus augusti; sancti Ludovici regis Franciae; Corporis Christi infra
cuius octavas non fiat de aliquo alio festo, nisi sit duplex; festa quoque utriusque Translationis corporis Sancti
Augustini, quarum prima celebratur ultima die februarii, quando translatum fuit de Hippona in Sardiniam,
secunda vero peragitur undecima die mensis octobris, et appellatur a quibusdam festum Reconditionis, quod tunc
translatum de Sardinia, reconditum est Papiae; infra octavas etiam Depositionis eius de nullo alio festo fiat, nisi
de Decollatione beati Joannis Baptistae, et tunc fiat tantummodo commemoratio de beato Augustino; et festum
Sancti Thomae de Aquino, quod cadit die septimo martii; Vigilia quoque beatae Virginis, singulis diebus post
12

