141. Si quis quoque de Fratribus nostris, cuiuscumque conditionis existat, sive conventualis sit sive hospes,
Provinciali et conventuali Priore, Elemosynariis et Procuratore Domus exceptis, aliquo visitandi gratia, vel
quacumque alia causa exire debet, domos ac personas, ad quas intendit ire, Priori loci specificet, socium nullum
petens ex nomine, nisi contentus eo, de quo Prioris discretio providebit. Et si forsitan vocatus, aliquam de non
specificatis, causa rationabili suadente, domum intraverit, reversus ad locum, id Priori significet.
142. Priores autem in quarumlibet personarum visitatione et allocutione talem Fratribus legem imponant, quam
et ipsi, in quantum debitum officii sui patitur, servent: ut, maxime ex inmoderata visitatione vel allocutione
mulierum, nulli materia scandali oriatur.
143. Praeterea in terris in quibus Ordo locum habet, nisi cum Clericis aut Religiosis, Fratres nihil praeter aquam
bibant.
[VERODUN., Nulli autem, nisi pro magna necessitate vel manifesta causa, liceat equitare. Quod si quis contra
formam hanc equitaverit, vel concesserit alicui licentiam equitandi, infra tres menses, octo dies in pane et aqua
ieiunet, et Supcriorem suum ieiunare cogatur.
ADDITIO
Circa vicesimum capitulum de euntibus extra Domum addicimus quod nullus Frater, etiam si stet cum aliquo
Praelato vel Domino saeculari, solus sine Fratre Ordinis, seu cum Fratre vel Converso ficto, pedes vel eques ire
praesumat. Secus faciens velut apostata censeatur. Eidem etiam poenae subiaceant, qui cum Praelatis vel
Dominis commorantes, per civitates, in quibus ut plurimum morantur, sine habitu Ordinis incesserint. [P. 69]
Item nullus Frater nostri Ordinis habens possessionem aliquam extra locum Ordinis, sive ex testamento seu
patrimonio derelictam, vel etiam emptam, in eadem stare possit ultra triduum; nec hoc fieri possit, ultra tres vices
in anno. Contrarium faciens poenam apostasiae incurrat ipso facto, nisi talis casus emerserit, in quo videretur
Priori Generali super hoc generaliter dispensandum.
Inhibemus etiam, ne quis Frater, venendo de extra ad locum nostri Ordinis, in domibus saecularium personarum
audeat quoquomodo comedere, vel pernoctare, sed recto tramite, Frater ad locum veniat. Qui contra fecerit, octo
diebus in terra sedens tribus diebus comedat panem et aquam. Pernoctans vero sicut apostata puniatur.
Concedentes Priori illius loci ut tales pernoctantes possit carceri mancipare, nisi talis fuerit necessitas, ut merito
valeant excusari.
Toleramus autem quod Fratres in terris, ubi Ordo habet locum, cum saecularibus et laicis, semper tamen
honestis, vinum potare possint sobrie, sicut religiosos decet, nisi Prior alicui, qui inebriari consueverit,
contrarium mandet.
CAPITULUM XXI
QUALITER AD REFECTORIUM INTRENT, ET SEDEANT IPSI FRATRES
144. Hora competenti, ante prandium vel coenam, cellarius vel minister hebdomadarius cymbalum vel
campanam in refectorio, paucis ictibus, pulset, et Fratres in silentio stent, donec post refectionem exolverint
gratias in Ecclesia; abluant sibi manus, et loci claustrum intrent, ibi sedentes honeste, quousque signum audierint
intrandi refectorium. Prior vero, pulsato signo ablutionis, longam moram non faciat, sed, aut per se aut per alium,
Fratres ad mensam introducat. Deinde, ad signum Prioris, omnibus Fratribus ingressis refectorium, adstantibus
hinc inde, versis vultibus, ordinate ex tunc procedant in omnibus, sicut in rubrica de mensa per omnia continetur.
Fratres panem non discooperiant, nisi primo lectio incipiatur. Fratrum praesentium a mensa prima nullus
remaneat, exceptis custodibus et ministris; et quotquot remanserint, in secunda mensa comedant, ne tertia fiat.
Propter quod Prior iniungat egredientibus, ut sic ad locum festinent reverti, ut saltem secundae mensae valeant
interesse. Nulla pictancia fiat in secunda mensa, quae in prima non sit facta, nisi forsitan hospites interdum
adfuerint, nam tunc eorum reliquiae poterunt in secunda mensa comedentibus dari.
145. Frater sedens in refectorio non mittat Fratri pictantiam absque licentia Prioris; sed sibi data a Priore, vel
permissione [P. 70] ipsius ab alio, dare a dextris et a sinistris, si voluerit, licebit.
146. Si quis iuxta se sedenti viderit aliquid deesse de communi, signo requirat quod deerit a ministro, si sciverit
signa; sin autem, silenter requirat. Commune autem intelligimus, quidquid tunc, id est, in refectionis hora,
Fratribus communiter apponitur, de quo, si quid ulli defuerit, illud intelligitur requirendum: quia si quis aliud
quaesierit, ei non dabitur, quidquid sit illud, absque licentia Prioris.
147. Et si quis quippiam in refectorium, manifeste vel latenter, sine licentia deferre praesumpserit, ut vel ipse vel
alius comedat illud ibi, ab esu rei huiusmodi in refectorio, statim ex tunc usque ad quadraginta dies, abstinere
cogatur, nisi statim, gratiis peractis post refectionem, publice suam confiteatur offensam: pro qua, infra octo dies
proximos, unam diem in pane solum et aqua debeat ieiunare.
148. Prior solicite et attente respiciat discumbentes, et si quos tumultuose agere, vel inutiliter signum facere, vel
inhoneste se habere deprehenderit, aut statim signo coÃ«rceat aut post gratias coram Fratribus dure arguat, ut
ceteri terreantur; atque si id non sufficiat, poena eis, quae ipsos instruat, imponatur.
149. Postquam igitur Prior ipse conspexerit Fratres ab esu desistere, de mensis omnibus elevatis rebus, exceptis
tobaleis, signo campanae vel alio, imperet Lectori finem facere lectioni. Qui statim, audito signo dicat: Tu
autem, Domine, et responso: Deo gratias, Priore campanam pulsante, omnes Fratres egrediantur de mensis, et
28

