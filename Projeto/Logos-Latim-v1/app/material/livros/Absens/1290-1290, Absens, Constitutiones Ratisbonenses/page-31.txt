[VERODUN., Vestibus lineis non utantur Fratres ad carnem, nisi sarabulis, sed laneas tantum deferant vestes,
quae tanto magis...]
167. Unicuique autem Fratri duo scapularia, tres tunicas, et vestem albam breviorem, quam semper sub alia
tunica longa portabit quando erit sine cuculla, de albo colore habere licebit. Cucullas vero nigras tartum, tinctas
vel non tinctas, dummodo non sint garzatae, nec sint de staminea, nec de sargia, nec de aliquo pretioso et nobili
panno deferant. Et recipientes a Conventu novas, reddant veteras.
168. Pretiosum vero pannum et nobilem reputamus, qui nimis est carus secundum consuetudinem patriae, et qui
veram nigredinem non habet, et honestati nostrae paupertatis et quotidianae exigentiae eleemosynarum non
respondet. Quapropter districte praecipimus omnibus Provincialibus et Visitatoribus nostrae Religionis, quatenus
si invenerint contrarium facientes, sive Priores, sive Lectores, vel quoscumque alios auferant eis, et faciant
vendi, cum honestate Ordinis, et eis denarii inde habiti reddantur pro habitu honesto et humili emendo.
169. Habitus vero semper de die in Ecclesia ad omnes Horas, et dum confessiones audiuntur mulierum, vel cum
eisdem habetur colloquium a Fratribus deferatur. Possit tamen Prior, maxime in aestate, cum Nona et
Completorium cantantur, dispensare ut Fratres habitum induere non teneantur.
[VERODUN., Ã¨ aggiunto: Alibi enim Prioris prudentiae relinquimus deferendum.]
170. Pelliceas de pellibus silvestribus nulli portare concedimus, nisi quis tali infirmitate laboret, quod, de
consilio medicorum, eis uti habeat opus; sed de pellibus domesticis pelliceas illi portare poterunt, quibus Prior
suus duxerit concedendum; et tam silvestres quam domesticas Fratres tectas portabunt.
171. Chlamydes ligatas ante pectus, sine ligatura serici et cuiuslibet speciei metalli, infra loca, deferri licebit.
172. Super cucullas cingantur Fratres corrigiis, quae sint de corio nigro, quae non sint amplius duobus digitis
latiores et ad minus digito et dimidio, in quibus nihil dependeat vel deferatur. [P. 76]
173. Subtalares omnium Fratrum sine suberis erunt aperti, nisi qui deferuntur infra claustrum, qui possunt esse
clausi. Ita tamen quod qui portantur in via nigri tantum sint, et ligentur corrigiis circa talum, et eorum altitudo
genuas non excedat. Planelas nullus portare praesumat. Inhibemus autem caligas, rubeas et bicoloratas, cum
pedalibus et curiosas.
174. Birretum etiam more saeculariorum, necnon bursas et cultellos deauratos, vel alia notabilia manubria
curiosa, verum etiam vaginas rubeas et bicoloratas, vel laminas aliquas habentes, cordulas omnes, praeter albas
aut nigras, nullus portare praesumat. Sigilla vero propria, nisi de licentia Generalis, nulli liceat habere.
175. Priores vero providere Fratribus omnibus in pelliceis vel nocturnalibus calceis, nisi infirmi fuerint, non
cogantur. Debent tamen Priores et Procuratores illis intendere, qui assidue vacant divino operi, ut habeant
nocturnales calceos, si facultas Domus permiserit, in communi. Nam Conventus illis Fratribus non respondeat
qui habent unde sibi possint in talibus providere.
176. Sudaria autem, quae aut pro sudore detergendo seu pro quavis alia causa deferunt Fratres, non a collo vel a
scapulis, sed a cingulo tantum dependeant; quae linea simpliciter esse mandamus, ut in eis nihil albo colori
contrarium misceatur.
177. Fratres in dormitorio super fiscones aut paleas dormiant et in cellis eis concessis, quae numquam claudantur
neque velentur, nisi forte cancellis ita largas fenestras habentibus, ut quidquid est interius a respicientibus de
foris lucide et clare videri possit.
[VERODUN., ...quae nunquam claudantur neque velentur, ita tamen quod sine scapulari aut cuculla aliquo extra
cellam suam ire non licebit. (Cfr. n. 183)]
178. In qualibet enim cella dormitorii sit fisco unus, super lecteriam religiosam et honestam, quam Prior semel in
anno faciat lavari et de novis paleis repleri; et sit etiam unum pulvinar ad tenendum caput. Et in qualibet lecteria
sit fargana una, quam Frater desuper teneat, et mantellum.
179. In foresteria vero, loci possibilitate considerata, sint [P. 77] lecteriae simili modo religiosae et honestae,
numero usque ad sufficiertem opportunitatem; et in qualibet ex eis sit methalacium, vel saltem fisco unus albus,
mundus et honestus, cum aliis pannis opportunis, saltem ut supra dictum est.
180. Infirmi sane gravi infirmitate occupati, et ex ea debiles et languidi iam effecti, possint in linteaminibus et
pannis iacere, donec tali sint languore et infirmitate gravati. Alii quoque Fratres in pannis vel linteaminibus, quae
de lana non tuerint, omnino in loco aliquo Ordinis non iaceant, et alibi, in quantum honeste possunt, vitent.
181. Culcitas de serico, aut methalacia vel cervicalia vel alia coopertoria delicata et curiosa nullus, infirmus vel
sanus, teneat in lecto, vel in eis modo aliquo iacere praesumat. Haec, enim et alia similia, non solum nostrae sunt
dissona paupertati, verum etiam confusionem et erubescentiam inducunt de paupertatis professione cuilibet
appetenti.
182. Ad horum observationem et loci promotionem debet Prior quilibet tanto fortius laborare, in quantum ad
augmentum honoris et bonae famae appetit Ordinem promoveri.
183. Cum cuculla quoque, vel scapulari vel caputio parvo quilibet dormiat; et extra cellam, nullus sine cuculla
vel scapulari exeat.
[VERODUN., omette i nn. 178-183 e al loro posto si trova: Cum tunica iacentes et cincti poterunt etiam, si
voluerint, cum cucullis et scapularibus iacere. Coopertoriis et pellibus, necnon cervicalibus et cultris non sericis
31

