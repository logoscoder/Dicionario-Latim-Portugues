[VERODUN., è omesso].
436. Item a Provinciali cuiuslibet Provinciae, et ab aliis eius sociis diligenter quaerant et sciant quomodo
Provincia tam in receptione locorum quam in receptione Fratrum, et observantiis regularibus, in sua
administratione profecit; et si Priores et Fratres locorum fecit religiosam et communem vitam ducere.
[VERODUN., è omesso].
437. Et quem in praemissis invenerint proficientem, ad exemplum aliorum, ipsum coram omnibus de Capitulo
commendent et honorent, et in officio libenter manuteneri faciant, donec benefecerit. Quem vero in ipsis
invenerint defecisse, ad correctionem et monitionem aliorum, coram omnibus de Capitulo increpent, et
reprehendant, et ab officio, praesentibus omnibus, penitus amoveant. [P. 140]
[VERODUN., è omesso].
438. Prius autem quam Capitulum terminetur, omnes Provinciales ad haec omnia instantissime moneant et
confortent, et eis omnino praecipiant, quod Priores omnes vitam communem cum Fratribus suis omnibus
observari faciant. Nam ex particulari vita Fratrum, Conventus confunditur, et Fratres rapere et furari coguntur, et
ad omnem communem utilitatem, in qua Ordinis status, et salus animarum, et pax et tranquillitas corporum
consistit, tepidi redduntur, et ad murmurationem et detractionem, a quibus confusio Ordinis et perditio animarum
dependet, omni hora sunt parati et prompti. Cum ergo radix et fomex huius sceleris sit inordinata et perversa vita
iniqui Prioris, in officio ulterius tolerari omnino non debet. Sic enim vivens, non meruit nominari pastor, sed
gregis sibi commissi lupus potius devorator.
[VERODUN., è omesso].
ADDITIO
Circa quadragesimum capitulum de officio Prioris Generalis addicimus, statuentes quod Prior Generalis possit
unire et incorporare Fratrem unius Conventus alteri Conventui, causa rationabili subsistente.
Item quod Prior Generalis, cum a generalatus onere fuerit ab Ordine relevatus, missericorditer possit in
quacumque parte Ordinis, ad suam quietem, et pacem, et consolationem sibi eligere unum locum, in quo ipse
cum uno socio suo, qui ei serviat, conventualis existat, nec ipse idem contra sui voluntatem, vel socius eius, per
aliquem officialem Ordinis valeat removeri. Provideatur etiam eidem loco de Priore et aliis Fratribus, prout idem
Pater postulabit, et hoc tempore Capituli per ipsos Definitores, et in reliqua parte anni per Provincialem vel
Regentem Provinciam.
Item volumus et praecipimus, ut solus Prior Generalis vel eius Vicarius ad hoc specialiter deputatus possit
corrigere iam dictum Priorem quondam Generalem, et super factis eiusdem visitare.
Item statuimus quod decente Priore Generali, Prior Provincialis illius Provinciae, in qua debet Capitulum
generale celebrari, Ordinem regat, solum de casibus emergentibus, ad correctionem pertinentibus se intromittat,
et de his quae pertinebunt ad correctionem Capituli praelibati.
Et si contingat dictum Provincialem decedere, Provincialis illius Provinciae Ordinem regat, qui in proximo
praecedenti Capitulo extitit Provincialis, et sic deinceps in praeteritum.
Si vero Prior Generalis vivens, aliquo rationabili impedimento detentus, non possit ad Capitulum generale
venire, mittere Vicarium suum valeat, qui vice eius possit et debeat, [P. 141] ad voluntatem Definitorum vel
maioris et sanioris partis eorum, generalatus officium resignare. Et si Vicarius non veniat, tunc Provincialis
Provinciae in qua est Capitulum congreget Capitulum, et faciat sicut in Constitutionibus continetur.
CAPITULUM XLI
DE OFFICIO ET AUCTORITATE VISITATORUM GENERALIUM
439. In generali Capitulo, quod debet de triennio in triennium celebrari, Generalis Prior et Definitores ipsius
Capituli eligant plures Fratres providos et discretos, iustitiae et religiositatis non modicum zelatores et qui
numquam in Ordine de aliquo vitio notabili fuerint notati. Et eis, sic electis, committatur per eosdem Generalem
et Definitores visitationis officium totius Ordinis vel aliquarum Provinciarum, quae magis indigeant, et eas infra
praemissum triennium visitent.
440. Ipsi vero Visitatores officium, sicut eis commissum fuerit, omni solicitudine et diligentia facere et
adimplere curent; corrigant et reforment; et delicta in unoquoque puniant iuxta Ordinis instituta.
[VERODUN., Quam ipsi Visitatores, bini et bini, sicut eis commissum fuit, omni solicitudine et diligentia facere
et adimplere curabunt, corrigendi et reformandi, iuxta Ordinis instituta, infra absolutionem Priorum
Provincialium, plenam auctoritatem habentes.]
441. Ita tamen quod ultra octo dies, postquam visitare inceperint, in eodem Conventu eorum officium non
durabit. Et licet auctoritatem ex Constitutione magnam habeant, Provincialem tamen nullum absolvere possint; si
tamen invenerint aliquem Provincialem dignum absolutione, statim Generali debeant culpam et excessum eius
per speciales literas intimare.
[VERODUN., omette: Ita tamen... nullum absolvere possint.]
442. Priorem autem conventualem, si quando causa evidens et cogens apparuerit absolvendi, non nisi convocatis
et requisitis Provinciali et aliquibus senioribus, qui commodius haberi poterunt de Provincia, absolvant.
60

