ET PRO QUIBUS CASIBUS ABSOLVATUR
224. Priori tanquam patri Fratres sui Conventus cum devotione et reverentia, salvis mandatis Maiorum, obediant.
225. Ad officium autem eius pertinet: suis subditis spiritualia et temporalia ministrare, et ex eis delinquentes
secundum statuta Ordinis corrigere, et a sententia excommunicationis a se lata, vel ex levi iniectione manuum
subditorum suorum proveniente absolvere. Sed cum ab irregularitate absolvendi auctoritatem non habeat,
irregularem suum subditum ministrare in sacris Ordinibus non permittat, nec ipsum in suum Vicarium relinquat,
nec eum ad Ordinem promoveri faciat. Nam talibus non solum ministratio est inhibita, verum cuiuslibet
dignitatis est electio seu promotio interdicta. [P. 89]
226. Praeterea, potest ipse Prior apostatam suum a die commissae apostasiae, salva Ordinis disciplina, usque ad
mensem recipere, et cum Fratribus, extra refectorium, dormitorium, chorum et claustrum, si quando discretioni
suae videbitur, in silentio dispensare.
227. In loco enim, quantum potest, assiduus sit, et ad illud idem cogat Fratres suos, quantum potest, cum ex
nimio discursu Ordo apud clerum et populum incurrat infamiam non modicam et iacturam.
228. Praeterea, inhibeat ipse Prior instanter Fratres discurrere per Ecclesiam, et de ea exire, quando in ea
divinum Officium celebratur.
229. Item suos subditos saepe moneat ut per locum et extra locum religiose et devote incedant, et cum omnibus,
maxime cum Clericis saecularibus et Religiosis alterius Professionis, humiliter et devote loquantur, et ipsis
Clericis et Religiosis honorem et reverentiam, cum casus occurrerit, decenter exhibeant.
230. Inter Praelatos quoque Prior et Fratres ubique conversentur et vivant honeste, et eis, in quantum honestas et
status Religionis permittit, reverentiam et honorem exhibeant.
231. Prior quoque cui cura animarum subditorum suorum ab Ordine est commissa et pro quibus Deo debet
reddere rationem, inter cetera, suos subditos ad humilitatem, obedientiam, paupertatem et castitatem integram
servandam frequenter hortetur et moneat.
232. Ad Horas canonicas temporibus statutis Deo reddendas, intus et extra, solicitet et confortet, et eas omnes in
choro, excepta Sexta, semper cantari faciat. Si vero Frater aliquis, quod absit, ita immemor suae salutis fuerit, ut
Horas canonicas, intus et extra, more debito dicere non curaverit, illum Prior moneat, increpet et corrigat. Si
autem pluries monitus de hoc se non correxerit, Priori Provinciali significet, et ipsum de suo Conventu, si sine
scandalo fieri poterit, removeri petat, sperans ut vitam suam ex hoc forte alibi in melius mutet, nam quasi
schismaticus vitari merito debet, qui debitum, quo Deo tenetur astrictus, eidem subtrahere nullatenus timet.
[VERODUN., i nn. 229-232 sono omessi.]
233. Extra vero ipsum locum ultra tres dies sine magna et evidenti necessitate Prior non stet. Si autem pro
utilitate loci quandoque aliter forte expediat, vel sibi evidens et quasi [P. 90] inevitabilis necessitas immineret, id
de licentia sui Provincialis vel sui Vicarii, si in propinquo loco fuerit, faciat; et si prope non fuerit, ad hoc
consensum omnium seniorum sui Conventus requirat et habeat. Alioquin pro qualibet vice tres dies continuato
ieiunio in pane et aqua, sine ulla dispensatione, ieiunet. Qui vero huius mandati ex consuetudine trangressor
extiterit, nisi suos discursus moderaverit, ad prioratus officium, tanquam levis et inconstans, eligi non possit.
[VERODUN., ... de licentia sui Prioris Provincialis vel Vicarii faciat. Alioquin pro qualibet vice... ieiunet. E'
omesso ci√≤ che segue: Qui vero...]
234. Vicarius vero, qui ab eo in loco relinquitur, locum non exeat, cum Vicarium relinquere non possit. Subprior
autem, qui per electionem factus est, Vicarium relinquere poterit. Si autem per oblivionem Vicarium in loco
relinqui quandoque omittatur, ille aliis praesit Sacerdos, qui prius ad Ordinem venit. Et idem observetur in
Fratribus aliis, ubi Sacerdos non reperitur.
235. De subditis vero suis Professum ad sacros Ordines nullum, sine licentia sui Provincialis, promoveri faciat.
Quod si contra fecerit, octo dies in pane et aqua infra mensem ieiunet.
236. De bonis autem pertinentibus ad Conventum Prior non recipiat nec apud se retineat, sed si quandoque
ipsum aliquid a persona aliqua recipere contingat, quod invitus facere debet, illud quantum et quale Procuratori
Domus statim cum fuerit in loco assignet et det, et in libro Procuratoris illud lucide et clare, et nomen et
cognomen personae dantis, et causam quare dedit scribi faciat.
237. Frater vero quicumque sit, qui de bonis pertinentibus ad Conventum aliquid receperit et praedicto modo non
resignaverit, si de hoc probabiliter fuerit convictus, poenae furti subiaceat, et per omnem modum furti iudicio
condemnetur.
238. Prior debitum sine licentia sui Conventus vel maioris et sanioris partis ipsius nullum contrahat, et si
contraxerit, illud Conventus solvere non obligetur, sed ipse ad satisfactionem eius compellatur. Expensas item
nullas sine licentia sui Conventus faciat, sed necessarias et utiles expensas per Procuratorem, vel Subpriorem seu
Sacristam, si quandoque Procurator in loco non sit, fieri faciat, ne ex hoc Procuratoris officium impediat.
Procuratori tamen, statim cum ad locum devenerit, dictas expensas assignet, et eas in libro Procuratoris scribi
faciat, ut de ipsis cum aliis rationem reddat. Et si quandoque, causa aliqua emergente, aliquas modicas expensas
ipsum facere contingat, de illis coram omnibus Fratribus lucide et clare rationem reddat: et si utiles et
37

