poterunt similiter uti. Methalacia vero et culcitas et linteamina linea in dormitorio penitus interdicimus esse. Sed
in infirmaria ad usum infirmorum talia habeantur. Methalacia tamen in domo hospitum haberi poterunt.]
ADDITIO
Circa vicesimum quartum capitulum de vestibus Fratrum addicimus quod Priores Provinciales diligerter
attendere debeant si aliqui Fratres in suis Provinciis portent habitum quantum ad colorem, seu valorem, vel
figuram, honestatem Ordinis nostri non decentem; et si invenerint talem habitum, priventur illo et ad utilitatem
Conventus convertatur. Quod etiam de camisiis, et aliis indumentis indecentibus volumus observari. Et
nihilominus portantem camisiam vel aliquid aliud inhonestum vel inhoneste, poenae gravioris culpae per
quindenam volumus subiacere.
Volumus autem quod quilibet Prior localis, ad minus quater in anno, cellas sui Conventus diligenter perquirat,
assumptis secum duobus vel tribus de senioribus de Conventu. Et si invenerit camisiam vel aliquid indecens,
puniat ut superius est expressum.
Item concedimus Prioribus ut cum suis Fratribus indigentibus possint dispensare de portanda pellicea de pellibus
silvestribus, ita tamen quod non videatur. Et ut calceamenta cum subere portare possint. Et ut Fratres senio,
infirmitate vel debilitate hoc requirente gravati, in dormitorio super pennis [P. 78] et honestis linteaminibus
iacere possint, ubi commode non habentur officinae, in quibus extra dormitorium dormire valeant tales Fratres.
Et hoc idem concedimus Magistris et Baccalariis sacrae Theologiae. Aliter autem super pennis dormientes, et
linteaminibus in dormitorio utentes, seu quidquid aliud inhonestum circa lectum tenentes, Superioris arbitrio
debite puniantur.
Sigilla quoque venerabiles Fratres, et non alii, habere possint, de licentia Prioris Generalis, dato quod non sint
Priores nec Lectores.
Item Fratres omnes, ubi fieri possit, stent in communi dormitorio sub eadem clausura, nec quisquam habeat
cellam ab aliis sequestratam, exceptis Magistris sacrae Theologiae. Secus faciens cella privetur, et voce careat,
quamdiu sic steterit sequestratus. Volumus autem quod in ostio cuiuslibet cellae sint cancelli seu foramina plura
bene larga, quae nullo velamine obturentur, quominus libere prospici possint omnia quae in cella geruntur, tam
in studio quam in lecto. Qui vero dicta foramina clauserit, vel velaverit, pro prima vice, per tres dies in terra
sedeat; pro secunda, duplicetur; pro tertia vice, ostium cellae deponatur, et infra octo dies minime reponatur; pro
quarta vice, duplicetur poena praedicta, ut sic semper crescente culpa poena etiam invalescat.
Quicumque autem Frater cellam alterius sine licentia expressa Prioris de die intraverit, quam licertiam non sine
necessaria causa et rationabili dabit, per quindecim dies in terra poeniteat. De nocte vero intrans, praedictam
poenam sustineat duplicatam.
Si quis autem de hoc pluries notatus fuerit et convictus, de Conventu illo tanquam suspectus et inobediens
removeatur. Et eodem modo puniatur ille cuius est cella, nisi evidenter ostendat inmediate, quod sibi displiceat
introitus supradictus. Praedictam autem poenam non extendimus ad cellas Magistrorum sacrae Theologiae.
CAPITULUM XXV
QUOMODO ET QUANDO DEBEAT FRATRIBUS PRO CONGRUENTIA TEMPORUM
IN VESTIBUS PROVIDERE
184. Quia congruum tempus ad provisionem vestimentorum Fratrum est a festo sancti MichaÃ«lis usque ad festum
Omnium Sanctorum, volumus quod quilibet Prior nostri Ordinis, infra tempus praenominatum, sciat a Fratribus
sui Corventus, quo vestimento, cuculla vel tunica, quilibet ex eis magis indigeat. Quo scito, caritativa
festinatione procuret idem Prior, ut, infra terminum praedictum, de uno vestimento communis pretii [P. 79]
cuilibet Fratri ipsius Conventus, non habito respectu quali vel quanto tempore in eodem loco conventualis
extiterit, sit provisum. Praeter hoc, unum scapulare et calceamenta necessaria, iuxta possibilitatem loci, alicui ex
dictis Fratribus penitus non negentur.
185. Frater enim qui infra annum de loco ad locum, levitate animi, se fecerit moveri, vestimentum illius anni a
Conventu aliquo, suadente sua inconstantia, non habebit. Denarii vero, si qui, etiam de licentia, fuerint inventi,
pro vestimentis eius, cui concessi fuerant, expendantur, nisi eidem pro infirmitate qua laborat apparenter
corporea sint concessi; aut si Clericus aptus studio vel forte indigens Breviario et Missali, seu horum altero, cui
pro libris necessariis suo studio volumus indulgeri.
186. Ille sane qui de loco ad locum obedientiam se recipit transferendi omnia quae habet, tam in libris quam in
aliis quibuscumque rebus, Priori loci de quo recedit singulariter demonstrabit. Et ea omnia, scripta in una cedula
sigillata sigillo eiusdem Prioris, ad quem ibit Priori, cum praedicta cedula repraesentet, se sciens, praevaricatione
suae inobedientiae, perditurum quascumque res, si eas secundum praetaxatam formam omiserit praesentare.
CAPITULUM XXVI
QUOTIES IN ANNO, ET QUIBUS TEMPORIBUS MINUTIO FIERI DEBEAT IN COMMUNI
187. Minutio quater in anno fieri concedimus. Prima post Nativitatem Domini; seeunda post Resurrectionem;
tertia circa festum beati Ioannis Baptistae; quarta in mense septembri. Praeter has minutiones, nullus sibi
minuere audeat, nisi, de consilio medici interdum videatur aliter observandum, et. hoc fiat de licentia sui Prioris.
32

