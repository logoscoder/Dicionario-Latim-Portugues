tali facto, coram me et Fratribus tali et tali, dicas hodie, per totam diem, quam tibi pro peremptorio termino
assigno. Quod, si hoc praesens mandatum meum non adimpleveris seu contempseris observare, te, ex nunc pro
ex tunc, trina monitione praemissa in his scriptis, vinculo excommunicationis innodo. Lecta et lata haec sententia
anno domini, etc., in Capitulo loci Sancti Augustini, in tali terra.
ADDITIO
Circa tricesimum primum capitulum de officio Prioris addicimus inhibentes ne quis Prior ullo modo pecuniam
sui Conventus recipiat, pertractet, expendat, seu alias quovis modo de officio Procuratoris se intromittat, nisi
secundum formam nostrarum Constitutionum. Si contra fecerit, sit ipso facto ab officio absolutus, et inhabilis
permaneat per triennium ad omne officium cum cura animarum.
CAPITULUM XXXII
DE MODO CELEBRATIONIS PROVINCIALIS CAPITULI, ELECTIONIS VISITATORUM,
DEFINITORUM ET DISCRETORUM, QUI AD CAPITULUM GENERALE SUNT ITURI
249. Cuiuslibet Provinciae omnes conventuales Priores, singuli cum singulis Fratribus a Conventibus eorum
electis, die et loco in Capitulo praecedente statutis, semel in anno conveniant ad ipsius Provinciae Capitulum
celebrandum.
250. Congregatis igitur Fratribus omnibus, qui in loco eodem erunt, in unum, publicetur Vicarius Generalis, qui
ex tunc in dicto Capitulo teneat locum eius.
251. In invocatione Sancti Spiritus, in faciendo sermonem et in recitando obitum Fratrum defunctorum ipsius
anni [P. 94] servabitur modus per omnia, qui in generali Capitulo est servandus.
252. Deinde Prior Provincialis, ante omnia, officio renuntiet et eidem Vicario sigillum humiliter resignet, quam
renuntiationem ipse Vicarius acceptet.
253. Quo facto, procedatur ad electionem primo Provincialis et postea Definitorum, in hunc modum: Fratres de
corpore Capituli primo eligent ex se ipsis, non per scrutinium sed publice, in communi, tres Fratres fideles et
graves personas, qui audiant et scribant scrutinium de omni electione quam in Capitulo eodem fieri opportebit.
254. Modus autem eligendi tres supradictos Fratres talis erit: Vicarius incipiat ab uno capite, voluntatem
singulorum exquirens, et illi in quos maior pars concordaverit erunt Scrutatores.
255. Deinde illi tres Scrutatores seorsum sedeant, ita quod ab omnibus videri possint et non audiri. Ad quos
quilibet singulariter accedat pro electione futuri Provincialis, et ipsi fideliter scribant, et scribendo primo vota
eorum, deinde Fratrum omnium; alias in modo electionis faciendae et publicandae procedant secundum quod
inferius de forma electionis Prioris Generalis celebrandae plenius est notatum.
[VERODUN., ... et ipsi fideliter scribant, primo vota sua et postea singulorum, sive quod quilibet dixerit pro sua
voluntate. Così termina il paragrafo.]
256. Completo vero scrutinio, unus de Scrutatoribus recitabit coram omnibus quae scripserunt, et ille Frater in
quem maior pars electorum concordaverit erit Provinciahis.
[VERODUN., questo numero è collocato dopo il 258]
257. In Provincialem vero talis eligatur Frater, qui nunquam apostataverit, nec fuerit de aliquo vitio notabili in
Ordine convictus vel confessus, et qui sciat distincte loqui latinum. Quod si secus fuerit factum, ipso facto,
electionem huiusmodi seu promotionem totis viribus evacuamus.
258. Si autem in iuventute, non propter scandalum alicuius delicti commissi sed ex animi levitate, quis Ordinem
exiverit [P. 95] semel, et reversus quasi statim ad Ordinem in eo semper laudabiliter vixerit, poterit cum tali
Fratre generale Capitulum dispensare, ut ad omnes indifferenter obedientias Ordinis, si alias sufficiens et idoneus
fuerit, admittatur. Si vero, bis quis, quocumque modo, apostataverit, ad praedictum officium provincialatus
ineligibilis, sine dispensatione aliqua, perpetuo permanebit.
259. Si vero Prior Provincialis, casu aliquo scilicet infirmitatis vel cuiuscumque alterius excusabili occasione
detentus, ad Capitulum provinciale non iverit, a die praefissa in antea ad memoratum Capitulum celebrandum sit
ipso facto a prioratus officio absolutus et ad electionem successoris penitus procedatur. Quam, si Generalis Prior
praesens fuerit et eam canonice et de persona idonea celebratam invenerit, confirmabit; alioquin, ad eum pro
confirmatione mittatur.
[VERODUN., tra i nn. 258 e 259 è messo: Circa vero electiones statuimus, quod Priores et Discreti locorum
Provinciae habentium octo Fratres conventuales professos, numerato Priore, in omni electione fienda in
provinciali Capitulo habebunt singuli voces suas. Priores vero et Discreti locorum habentium minorem numerum
Fratrum, unam tantum habebunt vocem. Quod si dissentiunt, praevalebit vox Discreti (Vedi Cap. generale del
1324 in Analecta Augustiniana III, 467 e ATTITIO a pag. 88, n. 1). Completo vero scrutinio... (= 256). Segue il
n. 259].
260. Quod si Provincialis, iustam excusationem non habens, ad memoratum Capitulum venire contempserit, ex
tunc usque ad decennium, ad omne officium cum cura animarum ineligibilis permanebit.
261. Deinde eligantur Definitores per scrutinium, et illi quatuor Fratres de corpore Capituli, qui habuerint plures
voces pro Definitoribus habeantur, non obstante si in omnibus quatuor, vel in aliquo eorum, non concordaverit
maior pars Capituli, dummodo iidem plures voces habeant, quam alii ad idem officium nominati.
39

