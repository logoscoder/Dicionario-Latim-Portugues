Circa quadragesimum sextum capitulum de apostatis addicimus quod apostata rediens ad Ordinem, non solum
pro apostasia, sed etiam pro quibuscumque delictis suis, tam in apostasia quam antea commissis, puniri debeat
cum effectu, mandantes his, ad quos apostatarum receptio pertinebit, ut de vita et gestis eorum diligenter debeant
inquirire, et eis poenitentiam condignam imponere, secundum exigentiam delictorum. Decernentes nullum
Provincialem, aut alium officialem, citra Patrem nostrum Generalem, posse in poenitentia apostasie, seu
poenitentiis, vel quibuscumque aliis poenis in nostris Constitutionibus et definitionibus generalibus taxatis,
quomodolibet dispensare. Declaramus etiam quod ubicumque in statutis Ordinis dicitur talis poenam apostasiae
incurrat, vel aliquid simile, sub hac generalitate excommunicatio non includatur, nisi hoc specialiter exprimatur.
Statuimus insuper quod quicumque Frater a nostro Ordine apostataverit sine scandalo, praeter alias poenas, voce
careat per quinque annos. Qui vero cum scandalo apostataverit, carceri mancipetur per sex menses, ac etiam
perpetuo sit voce privatus. Qui vero apostatando habitum alterius Religionis assumpserit, rediens ad nostrum
Ordinem, voce careat per decennium, sine dispensatione, et per consequens ad omnia officia Ordinis cum cura
animarum inhabilis permaneat per tempus memoratum. Volumus etiam ne praecipimus, quod omnis apostata,
qui propter sua demerita voce est privatus, cum ad Ordinem fuerit reversus, per quinquennium omnibus sextis
feriis occurrentibus, in terra sedeat coram Fratribus de conventu. Statuimus insuper ut Frater cuiuscumque
conditionis existat, qui fuerit ad perpetuum carcerem iudicatus, ad aliquem gradum honoris nullatenus
assumatur. Cum aliis vero incarceratis, quorurn poena non est maior taxata in Constitutionibus, antequam
quintum annum compleverint post peractam poenitentiam, nolumus quod aliquis officialis Ordinis in voce valeat
dispensare, addentes quod bis incarcerati numquam vocem habeant in aliqua electione.
CAPITULUM XLVII
QUAE SIT LEVIS CULPA
495. Levis culpa est: si quis, mox ut signum datum fuerit, non relictis omnibus ad Ecclesiam ordinate venerit; si
quis in choro male legendo vel cantando offendens, non statim se humilians terram manu tetigerit, et surgens
pectus suum percusserit; si quis divino non intentus Officio vagis oculis et motu irreligioso levitatem ostenderit;
si quis in Ecclesia, vel dormitorio vel cellis aliquid inquietudinis fecerit; si quis Lectionem vel cantum, statu
tempore, non praeviderit si quis aliud cantare vel legere praesumpserit, quam quod communis usus habuerit; si
quis in cameris privatis discooperto capite steterit; si quis, dissolute ridens, cachinis vel ludis, dictis vel factis,
alios ad ridendum concitaverit; si quis oculos vagos per plateas vel villas eundo ad vanitates direxerit; si quis in
vigilia Annuntiationis et Nativitatis Domini in principio Capituli per negligentiam non adfuerit, ut, pronuntiatis
Redemptoris nostri primordiis, dicendo Deo gratias, non se prostraverit; si quis aliquem locum exiens, plus una
nocte moraturus, et vadens et rediens, benedictionem accipere neglexerit; si quis ad Lectionem in choro
dormierit; si quis temporibus statutis cum aliis Lectionem auditurus non adfuerit; si quis altare vel Ecclesiae
ornamenta negligenter tractaverit; si quis vestes suas vel libros statuto loco non reposuerit; si quis aliquid
utensilium fregerit vel perdiderit; si quis cibum vel potum effuderit, vel sine benedictione sumpserit; si liber in
quo legendum est, cuiusquam neglectu, defuerit; si quis in Conventu, vel ad Capitulum, seu ad Collationem vel
ad communem refectionem non interfuerit; si quis eum a quo clamatus fuerit, eadem die quasi se vindicando
accussare praesumpserit; si quis cum iuramento aliquid negaverit vel affirmaverit; si quis turpem sormonem vel
vaniloquium dixerit; si quis eorum qui in officiis deputati sunt, in aliquo negligens repertus fuerit.
496. Pro supradictis iniungetur Psalmus cum disciplina, vel amplius, si Priori videbitur expedire.
497. Huic poenae subiaceat qui silentium fregerit, vel pro victu aut pro vestitu seu aliqua re murmuraverit.
CAPITULUM XLVIII
QUAE SIT GRAVIS CULPA
498. Gravis culpa est: si quis inhoneste in audientia saecularium cum aliquo Fratre vel saeculari contenderit; si
Frater cum Fratre, intus vel foris, lites habuerit; si quis alicui Fratri vel saeculari opprobrium dixerit; si quis
mendacium ex deliberatione dixisse doprehensus fuerit; si quis Fratri praeteritam culpam, pro qua satisfecit,
improperaverit; si quis silentium non tenere in consuetudinem duxerit; si quis in cameris privatis silentium
fregerit; si quis culpam suam vel aliorum sedendo defenderit; si quis inter Fratres discordiam seminaverit; si quis
clamans in clamatione sua iurgium fecerit; si quis in illum, a quo clamatus est, vel in quemlibet alium minas vel
maledicta, seu verba inordinata et irreligiosa protulisse deprehensus fuerit; si quis mala de Prioribus, vel
Fratribus seu conventualibus suis malitiose evomuerit, quae testimonio Fratrum suorum probare nequiverit; si
quis procedens ubi feminae sunt oculum fixerit, si tamen hoc in usu habuerit, vel cum femina solus non de
confessione locutus fuerit, nisi, breviter interrogans vel respondens aliquid petierit vel responderit; si quis ieiunia
ab Ecclesia statuta fregerit.
499. Pro huiusmodi culpis et his similibus, veniam petentibus et non clamatis, tres disciplinae dentur in Capitulo
et tres dies in pane et aqua ieiunent. Clamatis vero, una dies et una disciplina superaddatur. Et praeter huiusmodi,
Psalmi et veniae, secundum quod discretioni Prioris videbitur, pro qualitate culparum iniungantur.
500. Eadem poena digni sunt qui, postquam missi fuerint, in contemptum obedientiae, sine licentia ante
terminum reverti praesumpserint, vel ultra terminum sibi assignatum moram fecerint.
CAPITULUM XLIX
66

