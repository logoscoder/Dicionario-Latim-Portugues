358. Fratres quoque Sacerdotes et Clerici cuiuslibet loci, in quo erit Studium Theologiae, a Priore loci Scholas
cotidie intrare cogantur.
359. Illos sane Studentes, qui de Conventibus suis ad locum alium eiusdem Provinciae missi fuerint ad
studendum, Priores eorum pro quaesta messium et vindemiarum, si voluerint, ad Conventum, et non aliter,
revocabunt; vel nisi discretioni Provincialis videbitur aliter observandum. Ita tamen, quod statim, perfectis
vindemiis, ad Studia revertantur.
360. Praedicare enim verbum Dei non nisi viris providis et sufficientis literaturae sit permissum. Igitur per
Priorem Provincialem et Definitores Capituli provincialis duobus Lectoribus iniungatur, ut eos qui praedicare
debent examinent, et [P. 116] eis, qui in examinatione sufficientes inventi fuerint, praedicare, verbum Dei, et non
aliis, committatur. Quod si quis sine auctoritate huiusmodi praesumpserit praedicare, pro qualibet vice
praedicans, in una hebdomada, in medio refectorii super nudam terram sedens, in pane et aqua, sine ulla
misericordia, secunda, et quarta et sexta feria reficiatur.
[VERODUN., Termina con: ... sine ulla misericordia quarta et sexta feria manducabit.]
361. Praedicatores autem nostri Ordinis in suis praedicationibus moneant populum et hortentur, quando eis
videbitur expedire, ut in iuribus suis respondeant Praelatis.
362. Volumus insuper, ut Fratres Archiepiscopis et Episcopis, qui aliquando causa devotionis ad loca nostra
declinaverint, honorem et reverentiam exhibeant, et publice excommunicatos ab eis vitent. Praecipimus etiam et
mandamus ut Priores Provinciales et conventuales Praelatos personaliter visitent, qui in suis partibus
commorantur, quatenus devoti ad Ordinem ex hoc devotiores fiant. Nihil tamen, causa devotionis, et humilitatis
et reverentiae faciant, quod praeiudicet Ordinis libertati.
[VERODUN., ...excommunicatos ab eis vitent. Monentes Priores Provinciales Praelatos personaliter debeant
visitare, qui in suis partibus commorantur.]
363. Provincialis vero et Definitores Scholas logicales et grarnmaticales, in quibus rudes scholares de Provincia
studeant, in provincialibus Capitulis ordinent et per eos ordinatus numerus Studentium ponatur, in quo nullus
nisi aptus studio numeretur.
364. Ordinent enim de bonis Provinciae salarium competens pro Magistris, quando Fratres Ordinis habere non
poterunt pro Magistro. Ordinent etiam quod quilibet Prior iuvenes sui Conventus faciat in aestate in cantu doceri.
[VERODUN., Ã¨ omesso: Ordinent etiam quod... in cantu doveri.]
365. Provincialis vero seu Vicarius et Definitores qui hoc non servaverint, sedendo ad mensam, viginti dies in
pane et aqua, sine dispensatione, ieiunent, infra tres menses.
[VERODUN., ... in pane et aqua debeant ieiunare infra annum.]
366. Iuxta vero portam nullum studium seu cellam ad legendum vel studendum alicuius Fratris volumus esse,
nisi portarii, qui talis sit, de quo nulla suspicio oriatur.
ADDITIO
Circa tricesimum sextum capitubum de Studentibus addicimus quod nulla Provincia possit mittere ultra duos
Studentes Parisius, sine speciali licentia Generalis Prioris. Per hoc tamen [P. 117] non intendimus excludere
Provinciam Franciae a gratiis hactenus sibi factis.
Nec aliquis ibi stare possit ad provisionem Provinciae nisi per tres annos, nec ad expensas suas ultra
quiquennium.
Prior autem Provincialis non mittens Studenti Parisius, ante Nativitatem beatae Virginis Mariae, provisionem,
casum suspensionis ab officio incurrat ipso facto, nisi constet quod per eum non stetit, quo minus dicta provisio
transmittatur. Et ideo si quando dicta Capitula sic tarda et propinqua dicto festo celebrari contigerit, quod eadem
provisio ante praedictum tempus colligi non possit, nec mitti, praeveniatur impositio collectae huiusmodi in
Capitulo praecedenti, vel pro provisione Studentium mutuo accipiant, ita ut omnino in praedicto termino, semper
dicta provisio Parisius mittatur.
Nullus autem Studens definiri possit ad parisiensem Studium, vel licentiari pro Lectore citra Parisius, nisi prius
in aliquo Studio, vel loco sibi per suam Provinciam deputato, legerit saltem unum librum novae Logicae; quod si
veterem Logicam velit legere, Logicam totam pro uno libro, et unum in Philosophia, exceptis parvis naturalibus,
nisi omnia parva naturalia legat pro uno libro; et nisi unum saltem sermonem ad clerum fecerit in Capitulo
provinciali Provinciae suae, vel in aliquo Studio generali. Etiam nihilominus per Vicarium Provincialem et
Definitores Capituli in quo definiendus est, per se vel per alios de ipsorum mandato, examinandus sit de scientia
et de vita, secundum tenorem Constitutionum. Aliter definientes sint voce privati, et definitio nulla.
Item nullus Studens, qui de Parisius recedit, provisionem recipiat nisi pro eo tempore, quo fuerit Parisius in
Studio commoratus, et si quis ultra hoc quicquam receperit, voce careat, donec illud Provinciae a qua recepit
restituat integraliter.
Insuper districtius inhibemus, ne quis Studens licentietur ad officium Lectoriae, nisi sit vitae laudabilis et
sufficientis literaturae in Logica, Philosophia et Theologia; mandantes illis ad quos pro tempore spectaverit
examinare et licentiare Lectores, quatenus sine omni dolo et fraude, ipsi examinando assignent lectiones in
Logica, Philosophia et Theologia, ita quod pro qualibet lectione non habeat nisi unam diem, praeterquam pro
49

