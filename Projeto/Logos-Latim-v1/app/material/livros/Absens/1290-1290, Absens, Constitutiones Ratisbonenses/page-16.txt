negotiis occupati, Missae Conventus interesse non potuerint, etiam infirmi, quibus ex motu non surgit probabilis
de recidivatione timor, horas observent, in quibus privatas Missas audire teneantur.
37. Dum autem Missa Conventus celebratur, Fratres omnes qui in choro sunt sic intendant ad illam, ut pro eo
quod agatur in Missis privatis de locis eorum non se moveant, nisi quando existentes in stallis suis, in Missis
privatis ipsi beatam Hostiam viderint elevari, nudis capitibus genuflectant, et facta adoratione surgant.
38. Statuimus etiam, ut quilibet Sacerdos, pro Fratribus, et familiaribus, et benefactoribus defunctis Ordinis
nostri, omni anno, incipientes a festo Sancti MichaÃ«lis dicat tres Missas; Frater vero Clericus unum Psalterium
cum Requiem aeternam in fine cuiuslibet psalmi; et Frater Laicus quingenta Pater noster, et in fine cuiuslibet
Requiem aeternam.
39. Pro Fratribus quoque familiaribus, propinquis et benefactoribus vivis similiter quilibet Sacerdos dicat tres
Missas pro peccatis; Clericus Psalterium; et Laicus quingenta Pater noster, cum Gloria Patri in fine cuiuslibet
Pater noster.
40. Decedente vero Summo Pontifice, quilibet Sacerdos de Ordine dicat tres Missas pro eo; Frater vero Clericus
unum Psalterium; et Frater Laicus quingenta Pater noster, intra viginti dies, postquam ei de obitu suo constabit.
41. Pro Generali Priore Ordinis nostri quilibet Frater Sacerdos dicat tres Missas; Frater vero Clericus Psalterium;
et Frater Laicus quingenta Pater noster, infra tres septimanas, postquam sibi de obitu suo constabit. [P. 41]
42. Pro obitu vero Poenitentiarii Domini Papae, Ordinis nostri, quilibet Sacerdos, infra praedictum terminum,
celebret tres Missas; Clericus et Laicus dicant similiter, suo modo.
[VERODUN., ...celebret unam Missam...]
43. Decedente vero aliquo de Fratribus nostris, etiam si sit Novitius vel Conversus, quilibet Sacerdos eiusdem
Provinciae dicat pro anima eius tres Missas; Clericus vero Psalterium; et Frater Laicus quingenta Pater noster
cum Requiem aeternam.
44. Quae autem interdum ex infirmitate vel cuiusquam negligentia omittuntur, ut possint ex plurimorum
suffragiis restaurari, volumus ut in quolibet Conventu Ordinis nostri Anniversarium Fratrum nostrorum
defunctorum, annuatim, in prima feria post octavam Apostolorum Petri et Pauli debeat celebrari. Patrum vero et
matrum, propinquorum et benefactorum nostrorum in prima feria post festum S. Agathae modo simili celebretur.
Et praedicti termini ut non tradantur oblivioni in Kalendario conscribantur, et in Capitulo, suo tempore, ad
modum festivitatum debent recitari.
ADDITIO
Circa sextum capitulum de Missis celebrandis addicimus quod decedente Priore Generali, vigiliae et Missae
defunctorum, in quolibet nostri Ordinis loco, cum nota solemniter decantentur. Et quod ad Homo factus est in
Credo omnes Fratres cum reverentia genuaflectant.
CAPITULUM VII
QUOMODO FRATRES SE HABEANT CUM ALIQUOD OFFICIUM EIS INIUNGITUR,
ET PRO QUIBUS SUBPRIOR, SACRISTA ET PROCURATOR ABSOLVANTUR
45. Ordinamus, ut cum Prior in Capitulo aut alibi aliquam communem orationem, ut saepius pro benefactoribus,
et afflictis aut consimilibus fieri solet, vel quippiam operis, verbo vel signo, alicui ex Fratribus specialiter
iniunxerit seu omnibus in communi, devote statim omnes inclinent, se facturos quod eis iniunctum fuerit
annuentes. Si vero iniunxerit aliquem praeesse alicui officio in Capitulo, ut est Subprior, Cantor in choro,
Magister Novitiorum, Procurator exterior, Sacrista, [P. 42] Portarius, Eleemosynarius, Infirmarius, Servitor
hospium, Superstes operum, et consimiles, flectant genua statim, audito mandato Superioris, se etiam facturos
quod iniunctum fuerit confitentes.
[VERODUN., ...modo simili celebretur, et quilibet Sacerdos debeat ipsa die de eodem Anniversario celebrare. Et
praedicti termini...]
46. Omnia enim officia et Domus ministeria committere Fratribus, et inter ipsos ea dividere, proprium est Prioris
Domus, excepto quod Subpriorem, Vicarium, Sacristam et Procuratorem eligant Fratres sui Conventus, quorum
electionem acceptabit, sicut in Constitutionibus est distinctum. Quorum auctoritatem decernimus et volumus in
sola Prioris consistere voluntate; ita etiam ut si ipsi Subprior, aut Procurator, vel Sacrista, seu eorum aliquis
finem auctoritatis, quam in eorum officiis ipse Prior commisit eis, excesserint, et moniti semel, secundo, et tertio
in Capitulo ab eo coram Conventu, ulterius id facere praesumpserint, possit eos, auctoritate sua, ab eorum
officiis removere.
47. Constitutione, quae dicit quod Sacrista de voluntate Prioris et Conventus proventus sacristiae debeat
expendere, in firmate sua manente, contra quam nolumus Priorem posse gravare Sacristam.
48. Si autem aliquod ex huius officiis seu quodqumque aliud mandatum, dum illud mandatum non sit iussioni
divinae contrarium, alicui subditorum suorum Prior iniunxerit, id iussus sine disceptatione suscipiat, etiamsi
grave multum et suis viribus importabile videatur. Sed postea, imbecillitatem suam et praecepti difficultatem
Priori suo cum omni humilitate insinuet, et si quod optat obtinere meruerit ab eodem, agat gratias Deo, et
humilior fiat; sin autem, sciat sic suae animae expedire, et quantum in eo est faciat, sicut velle noverit
16

