humiliter et devote consensit. In quorum omnium et singulorum testimonium et cautelam, praesens decretum
totius Ordinis sigilli munimine, consensu et voluntate praedictorum omnium et totius Capituli, fecimus
corroborari.
Litterae dirigendae summo Pontifici per duos Fratres petituros confirmationem.
Clementissimo ac sanctissimo patri Domino A., Dei gratia, Catholicae et universalis Ecclesiae summo Pontifici.
Generale Capitulum Fratrum Eremitarum sancti Augustini se ipsos inclinantes ad (pedum oscula beatorum.
Noverit) sanctitas vestra reverenda quod anno Domini M° etc., indictione tali, et summi pontificatus vestri anno
tali, in tali loco, in nostro generali Capitulo, iuxta consuetudinem approbatam et Ordinis instituta humiliter et
fideliter procedentes, in honestum et religiosum Fratrem talem de tali loco Ordinis nostri, providum, et expertum,
et in his quae Dei sunt et regularis observantiae et Ordinis circumspectum, Spiritus Sancti gratia invocata, ad
honorem Dei omnipotentis, et gboriosae Mariae semper Virginis, Sanctorum Apostoborum Petri et Pauli, et
Beati Augustini, Ecclesiae romanae (summi Pontificis) et Ordinis nostri, in Generalem Priorem per formam
scrutinii unanimiter et concorditer duximus eligendum Fratrem, electionem de ipso iuxta morem solemniter,
publicantes. Qui Frater talis electioni de se factae, nostrarum precum devictus instantia, humiliter et devote
consensit. Quem electum per religiosos viros tales Fratres etc., quos ad pedes Sanctitatis Vestrae propter hoc
specialiter destinamus, clementiae vestrae humiliter precamus, supplicantes ut electionem quam citius eandem,
tanquam canonicam, auctoritate apostolica dignemini confirmare. In cuius rei testimonium et cautelam,
praesentem paginam fieri fecimus et totius Ordinis sigilli munimine roborari. Datum in tali loco, Anno Domini
M° etc., Indictione tali, Pontificatus vestri sanctissimi anno tali.] [P. 133]
407. Et iste modus eligendi, per omnia et per eadem verba, observetur in electione Prioris Provinciae et loci,
quando electio fit per Fratres, et etiam Subprioris, excepto quod in electione Prioris et Subprioris loci, non
vadant ad Ecclesiam cantantes Te Deum laudamus.
[VERODUN., è omesso]. [P. 134]
CAPITULUM XL
DE OFFICIO ET AUCTORITATE PRIORIS GENERALIS, ET PRO QUIBUS CASIBUS ABSOLVATUR ET
PER QUEM ORDO REGI DEBEAT, EO DECEDENTE,
VEL EIUS OFFICIO VACANTE QUOVIS MODO ALIO
408. Priori Generali nostri Ordinis tanquam patri et pastori cum omni reverentia et subiectione Fratres Ordinis in
omnibus omnes obediant. Ipse autem, tanquam rector et pastor omnium curam gerens, Ordinem visitet, mores
Provinciarum ab uniformitate Ordinis alienos corrigat et reformet, Capitulis Provinciarum quando poterit intersit,
duos Fratres et unum Conversum suo arbitrio secum ducens, quos saepe propter exemplum aedificationis mutare
cavebit.
[VERODUN., ...in omnibus omnes obediant, et duret ad triennium, salvo quod si in triennio cessionis Generalis
ipsius Sedem Apostolicam vacare contigerit, in suo duret officio, donec fuerit Romanus Pontifex creatus. Infra
quod tempus triennii, tanquam pastor omnium curam gerens, Ordinem totum, si commode poterit, visitabit, duos
Fratres et unum Conversum...]
409. Quandocumque autem Generalis ipse per Provinciam aliquam Ordinis quacumque ex causa transitum
fecerit, Fratres, ad quos declinaverit, eum tanquam patrem, pastorem et rectorem Ordinis cum omni reverentia et
subiectione recipiant. Omnia sibi et sociis tam in sanitate quam in infirmitate, quousque ad locum alterius
Provinciae pervenerit, secundum eorum paupertatem, necessaria devotissime ministrent, a communitate
Provinciae recepturi, praeter cibum et potum de quibus a Provincia nil recipiant, quidquid in provisione
huiusmodi monstraverit expendisse.
410. Sane autem Priores Provinciales canonice electos confirmare, et eos corrigere et absolvere, si secundum
statuta Ordinis casus emerserit absolvendi, ad eius officium pertinet.
411. Insuper Priores conventuales canonice electos, si eorum electioni intererit aut electio sibi delata fuerit,
confirmet, et tam eos, quam alios officiales Ordinis, absolvere poterit quandocumque culparum merita secundum
instituta Ordinis suadebunt.
412. Per universum enim Ordinem diligenter et solicite corrigat et reformet quaecumque secundum instituta
Ordinis, tam in capitibus quam in membris, invenerit corrigenda.
413. Statuimus ut Frater qui Priori Generali obedire recusaverit [P. 135] et in ipsa inobedientia obstinatus per
duos dies et noctes integras permanserit, cum unusquisque legitime Ordinis filius teneatur usque ad mortem
Ordini obedire et pro bono statu Ordinis laborare, per tres annos voce careat, et ad curam animarum sit
ineligibilis, donec fuerit cum eo per Generalem dispensatum, et nihilominus, sua contumacia exigente, per
mensem poenae gravioris culpae cogatur penitus subiacere.
[VERODUN., è omesso].
414. Electionem vero eius, qui in Priorem conventualem alicuius loci de alia Provincia eligitur, non nisi ipse
Prior Generalis confirmet.
415. In impositis quidem poenitentiis, et observandis ordinationibus, in omnibus et singulis, plenam auctoritatem
habeat dispensandi. Faciat tamen Constitutiones Ordinis, quae dispensationem prohibent, secundum quod suae
57

