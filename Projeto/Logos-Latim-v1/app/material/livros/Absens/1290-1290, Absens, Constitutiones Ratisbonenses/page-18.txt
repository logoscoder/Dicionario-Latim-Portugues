57. Sacerdos infra annum a promotione sui Sacerdotii confessiones saecularium non audiat, nec etiam qui
triginta annorum non habent aetatem, nisi in articulo mortis. Ad Priores vero et Lectores nolumus hanc
Constitutionem extendi.
58. In provincialibus vero Capitulis Sacerdotes, [P. 45] qui confessiones audire debeant, a Provinciali Priore et
Definitoribus tales eligantur, qui sint bonae famae et scientiae competentis.
59. Fratri quoque Novitio Sacerdoti, quatumcumque annoso aut literato, non liceat alicuius saecularis vel Fratris
Ordinis confessionem audire nisi in articulo mortis; vel nisi in domo vel loco, ubi ipsum talem Sacerdotem esse
contigerit, solus alius Sacerdos Professus fuerit, qui nisi prius confiteatur, celebrare non velit aut non possit; aut
si in domo eadem non sit Sacerdos alius praeter ipsum, in quo casu, si Fratres communicare debuerint, eidem
poterunt confiteri.
60. Oblationes vero quae Fratribus Sacerdotibus novis, quando primam Missam cantant, in quacumque
substantia offerantur, totaliter in Prioris et Conventus perveniant potestatem, et ipsi Prior et Conventus de ipsis
oblationibus sicut videbitur eorum discretioni disponant.
ADDITIO
Circa octavum capitulum de confessionibus audiendis addicimus quod nullus Frater, solo Priore Generali
excepto, extra Capitula provincialia, det alicui licentiam confessiones audiendi saecularium personarum, vel
praedicandi, cum talis licentia non valeat, eo quod repugnet privilegio a Sede Apostolica nobis super hoc
concesso. Si quis autem contra fecerit, per unum mensem, ad nudam mensam refectorii sedens, quartis et sextis
feriis panem et aquam manducet. Et eidem poenae subiaceat qui aliquem indignum aut insufficientem ad
praedicta officia licentiaverit.
Quicumque vero non licentiatus in provinciali Capitulo confessiones audire vel praedicare praesumpserit, per
duos menses in terra sedens poenitebit, nisi a Priore Generali fuerit licentiatus.
Item concedimus cuilibet Priori Provinciali et locali, quatenus, in diebus quibus omnes Fratres communicare
debent, secundum Ordinis instituta, liceat eis licentiam concedere omnibus Fratribus sui Conventus, ut de
omnibus suis peccatis possint discretis Sacerdotibus confiteri.
Item si Frater aliquis petit licentiam confitendi ab aliquo praedictorum, volumus quod licentia data intelligatur de
omnibus illis peccatis de quibus dans licentiam potest absolvere, nisi forte ex rationabili causa, aliquod peccatum
expresse decreverit excludendum. [P. 46]
CAPITULUM IX
DE FORMA COLLOCUTIONIS FRATRUM CUM MULIERIBUS,
ET DE CONFESSIONIBUS EARUMDEM AUDIENDIS
61. Quoties vero in Ecclesia, aut extra locum, Frater aliquis cum mulieribus loqui debet seu velit, non loquatur,
nisi prius licentiam obtinuerit a Priore, et Prior ei de socio idoneo provideat, sine cuius conspectu et auditu loqui
cum mulieribus, qui requisitus fuerit, non debet: nisi mater, vel soror carnalis fuerit, eum quibus Frater loqui
poterit, socio non audiente sed vidente.
[VERODUN., ...cum quibus, non audiente licet tamen semper praesente et prope stante socio suo, cum illa loqui
poterit, vel nisi breviter interrogans vel interrogatus dederit vel coeperit eloquio brevi responsum].
62. Fratres vero foras missi, pro necessitatibus Domus petendis, loqui poterunt pro ipsis necessitatibus petendis,
etiam alter sine altero, cum petendo eleemosynas per vicos separatim vadunt: quia tunc necessitas sic loqui
exigit. Intrare tamen domum, seu sedere et confabulari non licebit. Procurator et Fratres alii cum ad procurandum
necessaria Fratrum vadunt, poterit Frater, praesente socio suo semper et vidente eum totum, de huiusmodi cum
muliere loqui solus, ita tamen quod cum una eademque muliere frequens non sit talis collocutio.
[VERODUN., ...Sed foras pro necessitate Domus Fratres missi cum illis posse loqui intelliguntur de his quae ad
necessaria petenda spectabunt, etiam alter sine altero, ut cum in petendo eleemosynas per vicos separatim
vadunt. Quia tunc poterit Frater cum muliere extra Domum solus loqui, ac verba exhortationis pauca interponere,
eique Fratrum necessitatem et paupertatem Domus exponere. Intrare tamen domum..., Final: talis collocutio,
quam Prior in nemine sustinebit, nec Frater alius quin accuset collocutionem huiusmodi frequentantem.]
63. Nusquam autem Frater aliquis solus, absque tertia persona praesente, cum muliere sola moram faciat vel
loquatur, nec remaneat solus cum ea in Ecclesia, nisi Sacerdos de confessione vel consilio ad fenestram, clauso
manente ostio chori cum clavi, quam semper Sacrista tenebit. Sed si in Ecclesia duae fuerint mulieres ad minus,
Frater Sacerdos cum eis in communi de Deo, seorsum tantum de confessione vel de consilio cum una earum
qualibet, ita tamen quod tres ipsi semper se videant, poterit loqui. Alicui Fratri seni, et alias gravi personae,
conceditur illud idem pro necessitate utili. Alicui autem alii Fratri [P. 47] solum manere cum duabus mulieribus,
aut loqui in Ecclesia, etiam simul, nisi ambae aut saltem earum altera eidem vel affinitate in secundo gradu vel
consanguinitate in tertio coniunctate sint, non licebit. Quod autem duo iidem Fratres Sacerdotes cum duabus
eisdem mulieribus saepius in Ecclesia, alter cum altera, separatim maneant, vel loquantur, aut ad proprias domos
visitent eas, concedi non debet, nisi ipsis illae consanguinitate in praedictis gradibus coniungantur.
64. Cum autem ad audiendum confessiones qualiumcumque mulierum Frater Sacerdos egreditur, semper ei
provideatur de Fratre socio, quem opinio bona commendet, et ubique et semper sic se habeat, ut socius suus
18

