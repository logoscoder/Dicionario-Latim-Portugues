volta si ritocca o amplia, in maniera limitata, il testo ratisbonese (ROMAN, J., Chronica..., ff. 122-124, ci illustra
una breve storia delle Costituzioni di Seripando. Le notizie ufficiali dei preparativi possono vedersi in
ANALECTA AUG., II, 58-62 e 79-84; la promulgazione, anche in ANALECTA AUG., II, 32-35; la descrizione
in ANALECTA AUG., II, 84-85. Scrive il Giorgi (ANALECTA AUG., I, 112): Le Costituzioni di Seripando
provocarono l'abbandono delle Ratisbonesi, però non vennero introdotte, perchè 30 anni dopo, con l'arrivo di
Gregorio XIII, "novae Constitutiones ex integro refectae earum loco subrogatae sunt". P. Esteban si meraviglia
che non vennero nominate nel Capitolo del 1551 (ANALECTA AUG., IX, 442). Il Capitolo del 1575 conferisce
l'incarico al P. Generale di preparare la nuova edizione, perché nelle Costituzioni stampate "multa sunt quae
aliqua correctione indigent" (ANALECTA AUG., XXIII, 63, n. 29). Si trattava di adattare le Ratisbonensi ai
nuovi tempi, cosa realizzata molto limitatamente nel 1551. Sono nuovi i capp. 3 De Calendario, 28 De Forma
circa promovendos ad sacerdotium e 53 De frequenti lectione Constitutionum; il cap. 39 ratisbonensi De forma
electionis Prioris Generalis è incorporato al 40 di Seripando De forma celebrationis Capituli generalis; il cap.
36 De forma circa studia è una redazione completamente nuova delle ratisbonensi).
E sorge un'altra domanda : che influenza hanno i Capitoli Generali nelle Province? Non deve essere importante,
come indica una doppia constatazione. La prima era la scarsità dei religiosi non italiani che facevano parte
dell'Ordine; la seconda, la rarità dei codici che contengono gli Atti Capitolari, meno numerosi ancora di quelli
delle Costituzioni Ratisbonensi.
CODICI DELLE COSTITUZIONI RATISBONENSI.
Descritto il processo di come si arrivò alla proclamazione ufficiale di queste e le loro vicissitudini fino al 1551,
passiamo ad esporre brevemente i Codici e le diverse edizioni conosciute, grazie alle quali possediamo il testo
ratisbonense.
Avevamo raccolto molto materiale per questo lavoro, però le circostanze nelle quali lavoriamo non ci
permettono di realizzare pienamente il nostro proposito iniziale andando contro la nostra volontà limitandoci a
un elenco senza approfondire gli studi sui diversi testimoni del testo ratisbonense. Logicamente analizzeremo più
i codici madrileni e le due edizioni messicane, poco o nulla conosciute dai nostri religiosi. Particolare attenzione
dedicheremo al Codice di Verdun, che per le sue caratteristiche peculiari risulta il manoscritto più importante fra
quelli conservati: ci trasmette il testo che rappresenta il ponte tra le antichissime Costituzioni dell'Ordine e le
Ratisbonensi.
Dato il fine perseguito, non avevamo la pretesa di elencare tutti i manoscritti; siamo sicuri che sono già stati
annotati e anche resi pubblici. Nessuno dubiterà del fatto che continueranno in futuro ad apparire altri
manoscritti, oggi ancora sconosciuti.
BRNO (Cecoslovacchia). Biblioteca dell'Università, A 58 e A 6. Provengono dal nostro convento e nel 1951
furono trasferiti alla sopracitata Biblioteca. Furono scritti nel 1405 e nei secoli XIV-XV, rispettivamente,
contengono la Regola e Commento, Costituzioni, Additiones e Ordinario. Cfr. DOKOUPIL, V.: Catalogi
codicum... Vd. Augustiniana, IX, 553-554; XV, 1965, 74, 75, 81.
CAMBRIDGE, Fitzwilliam Museum, cod. n. 105. Italiano della fine del secolo XIV. Proveniente da un
convento della Congregazione di Lombardia. Con alcune miniature. Costituzioni e Additioni. Cfr. JAMES,
R.M.: A descriptive Catalogue of the Collection of manuscrits in the Fitzwilliam Museum, Cambridge, 1912,
237-238. Riproduce una miniatura.
COLMAR. Stadtbibliothek, ms. 329. Secolo XV. Contiene le Costituzioni e Additioni. Cfr. Augustiniana, XV,
1965, 74, 75.
CRACOVIA, Biblioteca dell'Università, ms. 3542. Secolo XV. Contiene alcuni frammenti delle Costituzioni e
del Ordinario. Cfr. Augustiniana XV, 1965, 74, 81.
FOLIGNO, Biblioteca del Seminario, A. 1. 27. Del s. XIV. Costituzioni, Additioni, approvazione dei tre
capitoli generali. Senza esito si cercò recentemente di consultarli. Cfr. DENIFLE, H. - CHATELAIN, E.:
Chartul. Univ. Parisiensis, II, Paris 1891, 41. ANALECTA AUG., II, 1907-08, 165.
LONDRA, British Museum, Add. 38649. Secolo XV. Proveniente dal convento svizzero di Friburgo, contiene le
Costituzioni e Adizioni. Cfr. Augustitiana, XV, 1965, 74, 75.
MADRID. Biblioteca Nazionale, ms. 5984. Nella copertina: "Queste Costituzioni furono portate da Valladolid a
questo monastero di Mansilla, al quale appartengono, e per confermarlo Fr. Pietro da Cantalapiedra appone la
sua firma". Alla fine (f. 71) firma Gundisalvus Sanctolagii, e una nota posteriore spiega: Fr. Gonzalo di
Santolagio fu Provinciale nell'anno 1425. Vedasi Herrera, Storia di Salamanca, p. 15.
Scritto in pergamena, a due colonne, cm. 28 x 21, 71 ff (manca il 38). La data indicata nel pié di pagina dei
documenti nei ff. 47 e 63 del 1425, ci indica l'anno nel quale fu scritto. Contiene la Regola di Sant'Agostino
(sette capitoli), l'Ordinario, le Costituzioni, le Additioni, parte del Tolleramus, la lista delle pene e indice delle
Costituzioni.
Cfr. AVILA, Fr. J.: Notizia del Convento di Sant'Agostino di Valladolid in Collezioni di documenti inediti per la
storia di Spagna, v. 20, Madrid, 1852, 481. Santiago VELA, Fr. G. di: Saggio di una Biblioteca... VII, Escorial,
1925, 420-421.
7

