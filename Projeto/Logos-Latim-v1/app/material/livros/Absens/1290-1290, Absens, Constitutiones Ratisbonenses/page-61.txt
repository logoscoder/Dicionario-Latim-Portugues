443. Praeterea, quiquid invenerint reformandum vel corrigendum, tam in vita quam in moribus, et in officiis ac
in omnibus regularibus observantiis, sive illud correxerint vel non correxerint, ad generale Capitulum deferant in
scriptis, sine specialium infamia personarum, quod de correctis debet intelligi, ut per relationem huiusmodi
possint Generalis Prior et Definitores [P. 142] generalis Capituli de statu et ordinatione totius Ordinis informari,
et sic suo modo vitiis et virtutibus subvenire.
444. Si vero aliquem ex praemissis Visitatoribus, infra praemissum triennium mori vel ita infirmari contingat,
quod omnino visitare non possit, Prior Generalis alium statim instituat loco eius.
445. Prioribus omnium Provinciarum et locorum mandamus quatenus praemissis Visitatoribus, cum apud eos
pervenerint, cum omni diligentia et caritate de Provincia ad Provinciam, et de loco ad locum, secundum
paupertatem Ordinis provideant in expensis.
CAPITULUM XLII
DE POENA FALSIFICANTIUM LITERAS VEL SIGILLA GENERALIS, PROVINCIALIS, ETC.
446. Nullus Frater literas aliquas Generalis, Provincialis, conventualis Prioris vel alicuius Officialis Ordinis
audeat destruere, aperire vel occultare.
447. Si quis confessus vel convictus fuerit quod tale quid fecerit, per mensem poenae gravioris culpae subiacere
cogatur.
448. Qui autem literas vel sigilla praedictorum falsificare praesumpserit, poenae gravioris culpae tribus mensibus
subiaceat, ineligibilis per tres annos ad omne officium Ordinis permansurus.
449. Eidem poenae subiaceat qui Indulgentias vel Privilegia aut instrumenta publica in favorem Ordinis, vel
alicuius Domus, seu Fratris vel cuiuscumque personae concessa destruere fuerit ausus vel alienare.
450. Falsificationem enim intelligimus demere vel addere aliquid in literis vel de literis, quod sensum et tenonem
literae in aliquo mutet, seu aliquid aliud facene contra intentionem eius, cuius in ipsis literis nomen appositum
est vel sigillum seu signum.
451. In poenitentiis quoque praemissis, quae de falsariis loquuntur, vel in similibus, si opus erit, addat generale
Capitulum vel ipse Generalis secundum quod sibi delicti enormitas suadebit.
ADDITIO
Circa quadragesimum secundum capitulum de falsificantibus literas addicimus quod quicumque sigillum Prioris
Generalis, vel literas falsificaverit, vel ipsas aperuerit, ipso facto sententiam excommunicationis incurrat, et
nihilominus talis falsificator poenam carceris sustineat per unum annum. Aperitor vero ipsarum literarum poenae
gravioris culpae subiaceat per sex menses. Quas etiam poenas ad falsificantes et aperientes sigilla et literas
Priorum Provincialium extendimus. Addentes quod intelligatur tam de literis quas Generalis vel Provincialis
mittit, quam de illis, quae sibi ab aliis mittuntur. Item praecipimus quod Praelati nostri Ordinis in omni litera
poenali vel gratiosa ponant debitum annum, diem et tempus tunc currentia, alias literae nullius sint momenti.
CAPITULUM XLIII
DE POENA PERCUTIENTUM, INCIDENTIUM IN ALIQUEM LAPSUM CARNIS ET REVELANTIUM
SECRETA CAPITULI SEU DOMUS
452. Ordinamus quod si quis Frater irato animo aliquem Fratrem nostri Ordinis pugno, ligno, vel lapide, seu
aliquo alio, sine sanguinis effusione seu ullius partis corporis grave laesione percusserit, per mensem poenae
subiaceat gravioris culpae; secunda vero, quarta et sexta feria in pane et aqua sine dispensatione debeat ieiunare.
453. Si vero Fratrem alterius Ordinis, aut Clericum, aut saecularem personam percusserit, per duos menses
poenae subiaceat supradictae, et tantum plus quantum Generali vel Provinciali videbitur expedire.
454. At vero si alicui aliquo ferro, vel ligno, vel lapide vel aliquo alio sanguinis effusio fiat, vel mortale vulnus et
gravis alicuius membri laesio inferatur, percutiens incarceretur, nec inde extrahatur, nisi prius cum eo per
generale, vel provinciale Capitulum dispensetur. Infra quod tempus, secunda, quarta et sexta feria in pane et aqua
sine dispensatione ieiunet. Additientes quod si hoc cum scandalo extraneorum factum fuerit, quod postquam cum
huiusmodi de carcere fuerit dispensatum, per quinquennium careat voce.
455. Si autem usque ad homicidium, quod Deus avertat, aliquis dilabatur, talem volumus perpetuo carcerari, et
ter in hebdomada panis et aqua eidem solum administretur.
456. Quod si aliquis ad tantam saevitiam seu animi turbationem pervenerit quod ultra ter in Fratrem suum
diversis temporibus manus iniecerit violentas, etiam absque membri laesione et sanguinis effusione notabili,
portata poenitentia secundum gravitatem et differentiam percussionum in capitulo isto posita, addatur quod ad
omne officium Ordinis ineligibilis permanebit, nisi fuerit cum eo per generale Capitulum dispensatum.
Nihilominus aggraventur transgredientium poenae magis secundum exigentiam meritorum.
457. Si qui vero reperiantur quod hactenus fuerint pro vitio indicibili incarcerati, aut confessi coram fide dignis
vel convicti, nullo tempore ad prioratum, vel subprioratum seu vicariatum, vel aliquam curam animarum
assumantur. Qui autem tales promoverit, usque ad quinquennium ineligibilis habeatur, et illa promotio nulla sit.
458. Et si deinceps aliqui in praedicto vitio inveniantur decem mensibus incarcerentur, secundis, quartis et sextis
feriis, sine dispensatione, in pane et aqua ieiunent, et postmodum licentientur ad Regulam arctiorem, nisi eligant
in Ordine perpetuo carcerari.
61

