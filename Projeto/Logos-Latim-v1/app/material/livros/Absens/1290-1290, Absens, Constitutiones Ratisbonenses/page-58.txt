providentiae videbitur, inviolabiliter ab omnibus observari, cum condere et non observare non nisi Ordinem
deludere, et Fratrum animas laqueare penitus dicatur.
416. Apostatae quidem de citramontanis Provinciis, qui ultra tres menses in apostasia steterunt, et apostatae de
ultramontanis Provinciis, qui in eadem vagatione discurrerunt ultra annum, si ad Ordinem recipi mereantur, a
Generali Priore vel de eius auctoritate expressa, et non aliter, sint recepti.
417. Praeterea, loca de novo capienda vel mutanda de Generalis Prionis licentia capiantur vel mutentur, si
commode haberi potest, hoc est, si a partibus in quibus locus capi vel relinqui debet nimis non distet.
[VERODUN., omette: si commode haberi... nimis non distet.]
418. Et Fratres de Provincia ad Provinciam ipse Generalis Prior, et non alius, removeat.
419. Vicarios in Capitulis provincialibus, praeter Provinciales Priores qui in illo anno fuerint, faciat, sicut
discretioni suae videbitur expedire.
[VERODUN., omette: Priores qui in illo anno fuerint.]
420. Prior quidem Generalis, ad mandatum vel requisitionem Definitorum vel maioris et sanioris partis eorum,
officio generalatus statim renuntiet, et eis sigillum ipsius officii resignet. Sed si statim, ut dictum est, non
renuntiaverit, et sigillum [P. 136] non resignaverit, eum ipso facto excommunicationis vinculo, quam ex nunc in
his scriptis ferimus, innodamus, et sua inobedientia permanente, tanquam Ordini rebellis et excommunicatus,
omni communicatione Fratrum sit penitus destitutus.
[VERODUN., Prior vero Generalis, congregatis Fratribus qui de corpore Capituli esse debent, statutis die et hora
ad Capitulum celebrandum iuxta Ordinis instituta, ante omnia sigillum officii sui, necnon et officio generalatus
in manibus Definitorum, vel cui Summus Pontifex commiserit, benigne et devote renuntiet. Si vero non
resignaverit, nec renuntiaverit, ex tunc nullus Frater nostri Ordinis ei obediat, et eidem ullus tanquam rebelli
Ordini se coniungat; sed ipso facto sit a generalatus officio absolutus, et ab omni administratione et executione
prorsus dicti officii sine spe dispensationis, perpetuo permanebit, et tanquam ambitiosus, desiderans potius
praeesse quam prodesse, ad omne aliud officium cum cura animarum ineligibilis in nostro Ordine perpetuo
remanebit.]
421. Provincialis vero illius Provinciae in qua praenominatus Generalis, sic diabolica fraude deceptus, ad tantam
rebellionem caput erigere attentaverit, congregato Capitulo, praecipiat Definitoribus et aliis Fratribus, qui vocem
in electione Prioris Generalis habent, quod statim ad electionem ipsam procedant, ut subveniatur Ordini de
pastore. Et eidem Provinciali vel eius vicem gerenti, si mortuus vel infirmus fuerit, debeant omnes et singuli
Fratres de dicto Capitulo, ac si Generalis Prior esset mortuus, obedire.
422. Si enim Generalis, aliqua probabili negligentia ductus, ad generale Capitulum tempore statuto in
praecedenti Capitulo non iverit, a die statuta et praefixa in antea ad dictum generale Capitulum celebrandum,
ipso facto, sit a generalatus officio absolutus, et in eo casu, Provincialis Prior illius Provinciae, in qua debet
dictum Capitulum celebrari, praecipiat Definitoribus et aliis Fratribus in electione Generalis vocem habentibus,
ut ad ipsam electionem inmediate procedant penitus celebrandam. Et eidem Provinciali omnes obediant, donec
per praedictum generale Capitulum fuerit Generalis electio celebrata, et ad eum delata, si praesens non fuerit, et
coeperit in officio ministrare, ac si ipse Generalis universae carnis debitum persolvisset.
423. Praeterea statuimus quod quandocumque decedere Priorem Generalem contingat, ad Priorem Provinciae in
qua decesserit, usque ad proximum sequens generale Capitulum, quod erit et celebrabitur in fine novem
mensium a die mortis ipsius Generalis Prioris, si terminus generalis Capituli celebrandi citius non occurrat, cura
et administratio Ordinis devolvatur.
[VERODUN., omette: si terminus generalis Capituli celebrandi citius non occurrat.]
424. Et idem Prior Provincialis per universas Provincias Ordinis statim per suas literas obitum dicti Generalis
notificare curabit, praecipiens eisdem, termino supradicto novem [P. 137] mensium assignato eis, ut in loco et
tempore statuto et praefixo ad memoratum generale Capitulum celebrandum debeant omnes qui electi fuerint, ad
praefatum Capitulum sine prolongatione temporis convenire. Prioribus Provincialibus nihilominus iniungentes,
ut quilibet ex eis, convocatis Definitoribus proximi praeteriti provincialis Capituli suae Provinciae, una cum eis
eligant Definitores et Discretos, si electi non fuerint, qui ad ipsum generale Capitulum veniant ad terminum
praenotatum.
425. Quod si, a die mortis Generalis usque ad tempus quod praefixum erat per Generalem et Definitores
generalis. Capituli ad generale Capitulum celebrandum, minus novem mensium temporis superesset, illud
nullatenus prolongetur, immo inmediate post mortem Generalis, curet ipse Provincialis, ut alii omnes vocem in
ipso generali Capitulo habentes debeant in loco et termino, per supradictos Generalem et Definitores praefixo, ad
generale Capitulum convenire.
426. Si autem ipse Generalis Prior, quod absit, ita devio a religiositatis tramite ambularet, quod in ipso officio
non sit ulterius tolerandus, ut puta, si minus bene in fide catholica sentit; aut, Dei timore postposito, inordinate et
irreligiose vivendo, Constitutiones et laudabiles ordinationes Ordinis, quasi eas contemnendo, non servat, nec
eas per Ordinem facit observari; aut in Ordine aut in Provincia aliqua Ordinis schismata et discordias nutrit, seu
conspirationes facit; vel forte per se vel per alium, arte vel ingenio aliquo, operatur ut in generalatus officio
58

