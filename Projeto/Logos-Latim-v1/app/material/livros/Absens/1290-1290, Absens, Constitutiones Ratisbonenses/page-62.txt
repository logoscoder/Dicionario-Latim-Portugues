459. Qui autem in fornicatione vel adulterio deprehensus fuerit vel convictus, incarceretur, a quo non extrahatur
sine provincialis Capituli licentia speciali.
459. Si quis autem in peccatum carnis extra locum lapsus fuerit, Frater, qui cum eo est studeat Priori excessum
eius corrigendum, quam citius intimare. Si vero huiusmodi peccatum occultum fuerit, facta inquisitione discreta
secundum tempus et personam, condigna imponatur poenitentia. Si autem manifestum fuerit, correctus
secundum praetaxatam poenitentiam de fornicationibus, ad locum in quo tale quid commiserit ulterius non
mittatur, nisi ita religiose fuerit conversatus, quod Definitoribus generalis vel provincialis Capituli videatur de eo
aliter observandum.
461. Si quis Frater sive Conversus secretum cuiuscumque Capituli seu etiam Domus nostri Ordinis alicui
extraneo scienter et ex deliberatione revelaverit, poenam gravioris culpae per mensem unum continue, pro
qualibet vice, sustinere sine dispensatione aliqua compellatur, et voce careat quousque per eum dicta poenitentia
fuerit adimpleta.
[VERODUN., omette: Et voce careat quousque per eum dicta poenitentia fuerit adimpleta].
462. Secretum vero Capituli sive Domus intelligimus causas infamatorias, absolutionem cuiuscumque Prioris vel
correctionem eiusdem, aut Fratris alicuius crimen, sive omne aliud unde Ordo noster turbari possit vel diffamari.
Secretum etiam dicimus quidquid Prior Generalis, aut Provincialis, seu Definitores, et Visitatores, vel
conventualis Prior praeceperit haberi secretum. Extraneos autem dicimus quotquot non sunt nostrae Professionis
et sub debita obedientia nostri Prioris Generalis.
463. Sacerdos, qui tanta fuerit fraude diabolica obcaecatus, quod ex alicuius confessione sibi facta in foro
confessionis, praesumpserit aliquid modo aliquo revelare, si de huiusmodi scelere sit convictus, statim poenae
carceris mancipetur, et de eo nisi per generale vel provinciale Capitulum nullatenus extrahatur, et auctoritate
audiendi confessiones eo ipso sit privatus, donec ab habente auctoritatem dispensandi, meruerit uberiorem
gratiam obtinere.
[VERODUN: lo omette].
ADDITIO
Circa quadragesimum tertium capitulum de poena percutientium addicimus quod si quis Frater inventus fuerit
portare vel tenere arma, propter quod merito possit haberi suspectus, sit ipso facto per sex menses poenae
carceris adiudicatus. Quicumque vero animo irato alicui percusionem comminatus fuerit, poenam gravioris
culpae sustinere cogatur per quidenam. Item quicumque Frater in suum Priorem vel Praelatum iniecerit temere
manus violentas, post poenam excommunicationis, quam talis ipso facto incurrit, a qua etiam per nullum nisi per
Summum Pontificem potest absolvi, voce perpetuo sit privatus, et ex consequenti, sit inhabilis ad omne officium
cum cura animarum. Quam etiam definitionem ad ordinatores et complices percussionis et iniectionis manuum
violentarum volumus extendi.
CAPITULUM XLIV
DE POENA FALSI TESTIS ET EUM INTRODUCENTIS,
ET MITTENTIS LITERAS SINE NOMINE
464. Licet via malignantium et iniquitas perversorum nulla possit lege seu mandato praecludi, tamen ad hoc
quantum in nobis est debemus solicite laborare. Igitur, statuimus et ordinamus, et omnes et singulos Fratres
nostrae Religionis primo, secundo et tertio inducimus et monemus, et eisdem stricte praecipimus per
obedientiam salutarem, ut nullus ex eis Fratrem aliquem de falso crimine alicui Praelato seu Officiali Ordinis
accuset, vel falsum testimonium contra aliquem reddat, vel falsum testem det seu inducat, vel dari faciat. Quod si
quis tanta perversitate et suggestione diabolica fuerit obcaecatus, quod contra hoc praesens praeceptum
praesumpserit modo aliquo contraire vel neglexerit observare, trina monitione praemissa ex nunc prout ex tunc
in his scriptis, ipsum excommunicationis vinculo innodamus. Addentes insuper, quod quicumque de tali fuerit
temeritate et praevaricatione convictus, per sex menses poenae carceris in compedibus mancipetur, et quarta et
sexta feria in pane et aqua tantum reficiatur, et voce et officio praedicationis, et lectoriae, si Lector fuerit, in
perpetuum careat, nisi cum eo per duo generalia Capitula fuerit dispensatum.
465. Item sub tenore eiusdem praecepti et sententiae, omnibus et singulis Fratribus nostrae Religionis
praecipimus et mandamus, ut nullus alicui Fratri nostri Ordinis, subdito vel Praelato seu Officiali, vel alicui
personae, per se vel per alium, literas aliquas mittat seu mitti faciat modo aliquo, in quibus nomen et cognomen
suum non sit lucide et clare descriptum; nec etiam literas, per quas possit Ordo vel Frater Ordinis diffamari, vel
eius secreta seu alicuius Fratris sciri, alicui personae nostri Ordinis non professae mittat vel mitti modo aliquo
procuret aut consentiat. Quod si quis aliquo modo contra fecerit, eo ipso excommunicationis vinculo, quam ex
nunc in his scriptis ferimus, sit astrictus; et per tres menses poenae gravioris culpae subiaceat; et nihilominus,
postquam per eum talis poenitentia fuerit sine diminutione adimpleta, per annum voce careat, sexta feria super
nudam terram sedens in pane et aqua ieiunet, et a Priore loci recipiat disciplinam.
466. Mandamus insuper et praecipimus omnibus Sacerdotibus nostrae Religionis, quatenus nullus a praedicta
sententia, vel a quacumque alia a Constitutione Ordinis vel a Priore Generali lata, aliquem, excepto mortis
articulo, praesumat absolvere, cum nullus ab huius sententiis, nisi Generalis Prior, auctoritatem habeat
62

