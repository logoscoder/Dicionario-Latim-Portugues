pertinent, sunt omni populo in derisum. Igitur, universis Prioribus locorum nostrae Religionis stricte praecipimus
et mandamus, ut quilibet ex eis pro posse solicite studeat et procuret, ut in loco sui prioratus sit ad minus unum
bonum Missale conventuale et duo pro Missis votivis, et unum bonum Epistolarium, et duo bona Antiphonaria,
scilicet diurnum et nocturnum, et unum Sequentiale, et Ordinarium secundum Ordinem nostrum, et Hymnarium
notatum. Et ad minus unum bonum Psalterium ordinatum, et unum Manuale seu Collectarium competentis
voluminis, in quo sint Orationes omnium Horarum et Capitula totius anni. Et in tali libro Hebdomadarius in
choro existens videat suum Capitulum, et debitam seu debitas Orationes dicat.
[VERODUN., è omesso].
368. Item habeat duos calices de argento ad minus; et in alio calice quam de argento nullo modo Frater aliquis
sacrificet, nisi forte quandoque ex casu hoc vitare sine scandalo non possit.
[VERODUN., è omesso].
369. Item unum Lectionare, in quo de nocte legantur Lectiones debitae, secundum Rubricam Officii Romanae
Curiae, quod tenet et observat noster Ordo. Item habeat Regulam beati Augustini expositam.
[VERODUN., è omesso].
370. Prior insuper, antequam officium prioratus relinquat vel removeatur ab eo, libros praedictos omnes
diligenter et solicite corrigi et punctari faciat ad exemplar aliquod bonum et verax, quod Prior Provincialis de
quocumque loco Provinciae, sibi, ad suam requisitionem, commodari faciat, si alias non potest tale exemplar
commodius inveniri. Quod si in fine sui officii praemissi libri remanserint incorrepti, provisionem
vestimentorum illius anni nullam omnino recipiat, et sexta feria in pane et aqua ieiunet; et in loco illo
conventualis remaneat. Et eidem Prior Provincialis imponat ut una cum Priore vel cum aliis, quos ad hoc Prior
deputabit, libros praefactos corrigat, et nihilominus sexta feria in pane et aqua ieiunet, donec fuerint
praenominati libri correcti. Et hoc inter cetera faciant Prior Provincialis et Visitatores inviolabiliter observari.
Quod si ipsi [P. 123] hoc observari non fecerint, per Generalem vel Provincialem sibi in officio succedentem
acriter puniantur.
[VERODUN., è omesso].
371. Pro posse denique studeat ipse Prior, ad commoditatem Praedicatorum in ipso loco existentium, habere
Bibliam, et Historias et Legendas Sanctorum; et semper serventur ad commoditatem Praedicatorum copiam
librorum non habentium.
[VERODUN., è omesso].
372. Ne autem quae prudentia et fidelitas unius probi viri cum labore et solicitudine ad opportunitatem alicuius
loci invenerit, alius, minus fidelis et solicitus, negligenter et damnabiliter dilapidet et dispergat, omnibus et
singulis Prioribus stricte praecipimus et mandamus, ut nullus ex eis calicem aliquem loci in quo steterit, seu
librum, paramentum seu altaris pannum vendat vel pignoret, seu alienare modo aliquo praesumat. Qui enim
aliquam de praedictis rebus vendiderit, pignoraverit, vel modo aliquo alienaverit, nisi forte illam in aliam
similem rem et meliorem, de consensu tamen Fratrum suorum, commutando alienaverit, rem ipsam alienatam,
per Priorem Provincialem redimere, et loco liberam et expeditam reddere, vel aliam aeque bonam, si ipsa res
haberi non possit, infra duos menses postquam ad dictum Provincialem notitia pervenerit, penitus compellatur, et
per duos menses poenae gravioris culpae subiaceat, et voce careat, donec res loco, sine ipsius loci damno vel
detrimento, sit integraliter restituta.
[VERODUN., è omesso].
373. Provincialis quoque, ut de praemissis vel aliis rebus, Prioris solicitudine acquisitis vel eius desidia dispersis
et distractis, cognitionem plenam habere possit, coram omnibus Fratribus de Conventu, de eis in omni loco
diligentem inquisitionem faciat, et ipsas res personaliter cum aliis Fratribus videat. Et si quid invenerit de dictis
rebus distractum vel alienatum, alienantem modo praedicto corrigat, et ipsum ad restitutionem rei alienatae
omnino constringat. Quod si praedicta Prior Provincialis neglexerit observare, Visitatores, qui de hoc habent
diligenter inquirere et investigare, Priori Generali, si in illis partibus est, alioquin Definitoribus Capituli
provincialis, significent, ut ipsi Provinciali poenitentiam praemissam iniungant, quam statim, completo officio
suo, sine diminutione observet.
[VERODUN., è omesso].
374. Item Priores locorum, quae in magnis et famosis terris sita sunt, studeant omnino in sacristia vel in aliqua
parte dormitorii habere bonum et securum armarium, in quo reponantur libri loci, qui non sunt deputati ad
continuum usum chori et officii Ecclesiae. Et studeant tenere, pro possibilitate loci, unum vel plures scriptores,
qui scribant ad opus Conventus libros, ad usum Lectorum, Praedicatorum et Studentium necessarios. Scriptorem
autem ad expensas loci nullus tenebit in aliquo loco nostri Ordinis, sine expressa licentia Prioris [P. 124] et
Conventus, et, dato quod talem licentiam quis obtineat, inhibemus districte, ne ipse scriptor infra septam loci
dormiat, nec ad aliqua secreta loci intromittatur vel officinas.
ADDITIO
Circa tricesimum septimum Capitulum de libris addicimus quod quicumque aliquem librorum, ad armarium vel
librariam pertinentium, seu etiam reditus alicuius Conventus alienare, distraere seu impignorare praesumpserit,
52

