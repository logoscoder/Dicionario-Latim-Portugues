nec fuerint de aliquo vitio [P. 98] notabili notati, nec de aliquo alio Ordine fuerint vel apostataverint, et sint
conventuales de eadem Provincia. Similiter et Discreti.
[VERODUN., omette le parole finali: et sint conventuales de eadem Provincia. Similiter et Discreti].
274. Capitulum vero provinciale Provinciae in qua celebrabitur Capitulum generale, inmediate, eodem anno, in
eodem loco, ad vitandum discursus, celebretur.
275. De provisione vero Prioris et Fratrum novi loci capiendi Definitores in solo Provincialis arbitrio non
relinquant. Ad receptionem autem novi loci Prior Provincialis consilium et consensum Definitorum et aliquorum
seniorum de Provincia requirat. De habitis tamen nullum locum, alibi quam in provinciali Capitulo, et de consilio
et consensu Definitorum et Priorum ibidem existentium, relinquat seu relinqui permittat sine consensu Generalis
Prioris, qui prius et prae omnibus debet requiri, nisi, propter nimiam distantiam loci, commode haberi non possit.
Caveant autem attente ut nullum locum infra mensuram cannarum Praedicatorum et Minorum Fratrum recipiant.
[VERODUN., De provisione vero Prioris et Fratrum novi loci capiendi Definitores in Provincialis arbitrio non
relinquant. Locus autem novus non capiatur, nec alter relinquatur sine Generalis Prioris licentia speciali. De
providendo tamcn loco novo de Priore et de Fratribus idoneis, et de illis qui in (de?) loco deferendo fuerint
collocandi, ipsimet durante Capitulo providebunt. Caveant tamen attente, ut nullus locus infra distantiam
cannarum Praedicatorum et Minorum Fratrum, quantumque pacificus, a Fratribus ipsius Provinciae nullatenus
occupetur].
276. Quaestam in Provincia faciendam ita prudenter inter loca Provinciae dividant, et de ea ita modeste et
religiose disponant, quod ex multiplicitate Fratrum petentium, nullum possit scandalum generari.
[VERODUN., De quaesta insuper facienda cum aliis Discretis viribus taliter ordinent, ut in eleemosynis petendis
Provinciae nullum scandalum possit generari].
277. In Provincia autem Prior Provincialis carceres fieri faciat, si in ea sufficientes non sunt. Ita quod ad minus
in quolibet loco, in quo morantur ultra quattuordecim Fratres, sit carcer unus bonus et securus.
[VERODUN., Si enim in Provincia non fuerint carccres, ordinent quod in aliquibus locis fiant, et boni et securi,
ad expensas totius Provinciae].
278. Postquam vero Definitores cum Provinciali vel Vicario deliberaverint super omnibus diligenter,
congregabunt Capitulum, [P. 99] et legatur publice coram Fratribus quidquid definitum est.
[VERODUN., ... congregabunt Capitulum, et unus eorum publicabit quidquid definierunt coram eis, exprimens,
legendo Capitulo, Priores locales absolutos; Priores vero qui non fuerint absoluti non nominentur, sed ad loca
deputata pro Prioribus revertantur].
[VERODUN., fra il 278 e il 279: Fratrem autem illum, quem Conventus aliquis per suas literas Vicario et
Definitoribus petitionem eius miserint, quam admittere debent si personam dignam petierint, ipse Vicarius talem
Fratrem sic petitum in Priorem ipsius loci praeficiat et confirmet, et regat Provinciam (lege Conventum)
(Subprior vel Vicarius) donec praedictus electus fuerit confirmatus et coeperit in ipsa Provincia ministrare].
279. Novissime autem, determinatis loco et tempore ubi et quando sequens Capitulum provinciale celebrari
debeat, fiant recommendationes familiarium et benefactorum Ordinis, et sic, servata ex tunc forma quae servatur
in Capitulo generali, in pace revertantur Fratres ad eorum loca.
ADDITIO
Circa tricesimum secundum capitulum de celebratione Capituli provincialis addicimus quod litera vicariatus legi
debet inter vesperos consuetos et solis occasum, die praecedente diem electionis, qua lecta qui primo iuxta
formam literae, infra septam loci existens, vicariatus officium assumpserit, ex tunc regat in toto Capitulo, etiam
si praecedenter nominatus, post publicationem literae supervenerit consequenter. Vicarius autem et Definitores
ordinent Provinciali unum maturum socium cum provisione et expensis decentibus, cum quo et non cum alio,
Provincialis Provinciam visitabit. Vicarius et Definitores non possint ultra communem collectam, aliquam
novam exactionem imponere, absque maioris et sanioris partis de corpore Capituli assensu.
Item inhibemus ne Vicarius et Definitores provincialis Capituli quidquam definire praesumant, quod nostris
Constitutionibus vel istis praesentibus Additionibus, contradicat, sub poena privationis vocis ipso facto.
Item quilibet Prior Provincialis, quolibet anno sui provincialatus diligenter inquirat qui Fratres suae Provinciae
sint inhabiles et incarcerati, et quare, et qui super hoc dispensationem habent, et haec omnia in provinciali
Capitulo Vicario et Definitoribus dare et lucide in scriptis det. Qui Vicarius et Definitores huiusmodi
paenitentiatos, sub nomine et cognomine, [P. 100] in litera cum actis Capituli sine fraude Priori Generali
denuntient et scribant. Quod si Provincialis, Vicarius et Definitores in eadem litera hoc facere omiserint, voce
careant, donec per Priorem Generalem cum eis fuerit dispensatum. Praedicti etiam Vicarius et Definitores in
eadem litera, cum actis Capituli, sine fraude, Priori Generali nominent viros suae Provinciae sex, vel circiter,
discretos et providos, Religionisque nostrae praecipuos zelatores.
Item quicumque Frater in Capitulo provinciali habet commisionem de eligendo Definitore vel Discreto generalis
Capituli, aut de eligendo Provinciali, ac etiam de eligendis Visitatoribus Provinciae in eodem Capitulo,
electionem suam pronunciare debebit, alioquin electionem ipsam, post Capitulum dilatam, penitus annullamus,
decernentes quod Frater habens decem annos in Ordine, eligibilis sit in Discretum Capituli generalis.
41

