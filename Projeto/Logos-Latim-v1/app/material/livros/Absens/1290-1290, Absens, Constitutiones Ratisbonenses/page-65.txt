apostatam Ordinis, auctoritate privilegii ab Apostolica Sede nobis indulti, trina monitione praemissa in his
scriptis, licet inviti, ex nunc prout ex tunc, ipsum excommunicationis vinculo innodamus.
[VERODUN: omette tutto il numero 484].
485. Nihilominus, si quis post factam in Ordine nostro professionem apostataverit, nisi eodem die redierit,
paratus absque ulla conditione subire Ordinis disciplinam, Prior suus statim citet eum, et ferat in eum publice,
nisi redierit, excommunicationis sententiam, in hac forma, licet alias per Constitutionem Ordinis
excommunicatus existat: Fr. N. Fratrum Eremitarum Ordinis Sancti Augustini, Prior talis loci, Fratri N., subdito
suo, eiusdem Ordinis professo, de invio redire ad viam. Cum tu ab obedientia nostra et nostri Ordinis, in quo
professionem morosa deliberatione fecisti, recesseris, licentia debita non petita et obtenta, Nos, tuis damnis pio
compatientes affectu et salutis animae tuae commoda procurare, quantum in nobis est, cupientes, rogamus, et
hortamur atque monemus, semel, secundo et tertio, et in virtute sanctae obedientiae tibi districte praecipiendo
mandamus, quatenus usque ad decem dies, quos tibi pro peremptorio termino assignamus, ad praedictum
nostrum Ordinem revertaris. Nam parati sumus, salva ipsius Ordinis disciplina, te recipere et fraterna in Domino
caritate tractare. Si autem nostris monitis et praeceptis contempseris obedire, nos ex hoc scientes esse te
contumacem, ex nunc, auctoritate privilegii ab Apostolica Sede nobis indulti, te, licet inviti, in his scriptis
excommunicationis vinculo innodamus, contra te, auctoritate eiusdem, si obedire contempseris, durius
processuri. In cuius rei testimonium, praesentibus sigillum nostrum duximus apponendum. Datum, etc.
[VERODUN: Si quis post factam in Ordine nostro professionem apostataverit, nisi infra dies decem redierit
paratus absque ulla... in hac forma: Fr. P. Fratrum Eremitarum Ordinis Sancti Augustini, Prior talis loci, Fratri I.,
subdito suo... Datis Parisius, kalendas Ianuarii, anno Domini MCCLXXXV.]
486. Si igitur Frater poenitentia ductus ad Ordinem redire voluerit, paratus subire omnem Ordinis disciplinam,
usque tertio sibi porta misericordiae non claudatur, nisi tale quid commiserit, propter quod ad receptionem in
Ordine, suis exigentibus meritis, se indignum reddiderit.
487. Modus autem receptionis eius est: ut si fuerit in habitu saeculari, exuet eum in ostio Capituli ubi recipiendus
erit, et, indutus tunica, ita quod usque ad cingulum desuper nudus remaneat, cum virgis in manibus, ante pedes
Prioris, in medio Capituli se prosternens, dicat: mea culpa. Ac surgens ad Prioris mandatum, suam
transgressionem confiteatur. Et ex tunc vapulet ad pedes primo Prioris, et postea sessorum utriusque lateris. Iste
poenam, quae in Capitulo de graviori culpa est pro prima apostasia, per mensem integrum sustinebit; possit
tamen Prior suus in silentio, cibo et potu dispensare, praeterquam in secunda, quarta et sexta feria. Ad prioratum
vero alicuius loci, seu ad subprioratum vel ad aliquam curam animarum usque ad quinquennium nullatenus
assumatur.
[VERODUN: Al margine, di fronte alle parole finali: Ad prioratum. Potest apostata incarcerari, nisi mittatur
Provinciali, et Prior localis non disciplinet eum, sed eum cappam, si habeat, exuat, et postea ipsum liberabit.]
488. Si vero Frater secundo apostataverit, supradicta poena per duos menses puniatur, et tam pro prima quam pro
secunda apostasia voce careat, donec post annum et non antea, cum eodem fuerit per generale sive provinciale
Capitulum dispensatum.
489. Si vero ad tertiam apostasiam devenerit, per tres menses poenae simili subiaceat; per annum habitu careat;
ad prioratum, ad subprioratum et ad sua officia Ordinis nostri curam habentia animarum ineligibilis
permansurus; et voce careat nisi cum eodem per duo generalia Capitula dispensetur.
490. Et si ad quartam apostasiam devenerit, ad Ordinem non recipiatur, sed licentiatus transeat ad alium
Ordinem, nisi velit sine voce perpetuo permanere.
491. Ille autem qui cum scandalo de Ordine exiverit vel in saeculo inhoneste conversatus fuerit, si scandalum
non fuerit propter quod debeat carcerari, per mensem poenae gravioris culpae subiaceat; et secunda, quarta et
sexta feria in pane et aqua sine dispensatione aliqua ieiunet; et his tribus diebus in Capitulo recipiat disciplinam.
Et, completo mense primo, ad habitum et ad alias obedientias restitutus, ex tunc ad tres menses, quarta et sexta
feria coram Conventu, in pane et aqua, in terra, sine dispensatione ieiunet, privatus praedicatione et confessione,
donec per generale Capitulum cum eo fuerit dispensatum.
492. Si receptores, qui secundum Ordinem possunt recipere supradictos, praedictam formam non servaverint,
decem dies in pane et aqua, infra duos menses, ieiunent. Et nihilominus, qui contra hanc formam receptus fuerit,
penitus ad poenas supradictas in omnibus teneatur, et voce in omnibus careat, donec poenitentiam compleverit,
sicut est in praesenti capitulo assignata.
493. Nullus autem in apostasia existens ad refectorium et dormitorium Fratrum modo aliquo sit admissus.
494. Item definimus, ut Frater, qui tam modicum videtur nostrum Ordinem appretiari, vel ad ipsum affici, quod
ab ipso Ordine petit licentiari, nisi infra duos dies a tali insania resipiscat, suam levitatem vel inobedientiam
corrigendo, omnibus libris ne aliis rebus ab Ordine sibi concessis privatus, per mensem poenae gravioris culpae
cogatur penitus subiacere, et ea quibus privatus fuerit, sua ingratitudine suggerente, ad manus Procuratoris
Provinciae devolvantur.
[VERODUN: omette tutto il numero 494].
ADDITIO
65

