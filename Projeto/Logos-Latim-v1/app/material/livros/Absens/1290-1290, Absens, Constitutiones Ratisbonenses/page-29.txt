ipsis stantibus, sicut in benedictione mensae fecerunt, cantor inchoÃ«t versum usque ad punctum, et Fratres
prosequentes communiter totum compleant, sicut in Ordinario continetur. Cellarius itaque vel servitor sic colligat
tobaleas, ut non pereant aut conculcentur fragmenta.
150. In Coena autem Domini et Parasceve, postquam Lector in mensa finem lectioni ad signum Prioris fecerit,
cantor media voce incipiat Psalmum Miserere mei, Deus, quem ad Ecclesiam alternatim processionaliter euntes,
sicut aliis diebus, sine Gloria Patri complebunt.
CAPITULUM XXII
DE CIBIS ET IEIUNIO FRATRUM
151. Fratres enim extra locum nullo modo vel causa carnes manducent, nisi tam gravi et evidenti sint infirmitate
gravati, [P. 71] quod de consilio medicinae non possint, sine personae periculo, ab esu carnium abstinere.
152. In loco vero Ordinis, Prior in esu carnium dispensare possit cum debilibus, minutis et cotidianis laboribus
occupatis. Et si aliquando suae discretioni videatur cum aliqua parte Fratrum sui Conventus in esu carnium
dispensandum, ita modeste et religiose cum eis alternative dispenset, quod nulli ex eis ex dispensatione
huiusmodi oriatur materia murmurandi.
153. Refectorium namque saltem a medietate Fratrum, nulla hora reficiendi, modo aliquo deseratur. Talis tamen
dispensatio non sit crebra. Aliter autem, extra communem mensam vel alia quam cibaria Conventus manducare,
nulli licentiam tribuat nec aliquos aliter manducare, nisi irfirmos, vel minutos, vel de longo itinere fatigatos
permittat, cum sine Dei displicentia et Conventus vituperio et desolatione licentia aliter manducandi dari non
possit.
154. Qui enim cum saecularibus vel extra locum carnes praesumpserit manducare, pro qualibet vice, infra
mensem, de hoc accusatus vel non accusatus, per quindecim dies poenae gravioris culpae subiaceat, et voce
careat donec ipsa poenitentia per eum plene et sine diminutione fuerit adimpleta.
[VERODUN., nn. 151-154: Priores in esu carnium, nisi cum infirmis, debilibus, et cotidianis laboribus
occupatis, longe fatigatis itinere et cum minutis non dispensent. Et tunc ea discretione servata, quod moderate id
permittant, quamdiu necessitas ipsa durabit. Qui autem praeterquam in istis casibus carnes comedent vel ulli
dederint licentiam comedendi, tres dies pro qualibet vice in pane et aqua ieiunent.]
155. Cum Cardinalibus tamen et Legatis Apostolicae Sedis liceat Fratribus, ad eorum mandatum, de cibis
appositis manducare.
[VERODUN., Quod si quandoque aliquis Legatorum vel Cardinalium Apostolicae Sedis de Fratribus nostris ad
mensam suam ullos vocaverit, de sibi appositis liceat manducare.]
156. A festo Omnium Sanctorum usque ad Nativitatem Domini, nullo labore vel occasione, excepto infirmitatis
articulo, Fratres non nisi semel et in cibariis tantum quadragesimalibus reficiantur.
157. A festo autem Nativitatis Domini usque ad Quinquagesimam, possit Prior, si quando suae discretioni
videbitur, cum suis Fratribus in ieiunio dispensare.
158. Frater vero, qui ieiunium a festo Omnium Sanctorum [P. 72] usque ad Nativitatem Domini praesumpserit
violare, quia, postpositis Dei reverentia et timore, tam honestum et religiosum mandatum Ordinis infringere non
veretur, pro qualibet die, qua ieiunium fregit, tribus diebus continuis, infra duas hebdomadas a fractione ipsius
ieiunii, in pane tantum et aqua ieiunet, in medio refectorii super nudam terram sedens. Priores quidem,
Visitatores et Provinciales faciant dictam poenitentiam ab omnibus delinquentibus inviolabiliter observari. Quod
si non fecerint, eidem poenae ipsi subiacere nihilominus compellantur, excepto quod Provincialis et Prior loci,
ieiunando, sedeant ad mensam nudam.
[VERODUN., i nn. 156-158 sono omessi.]
159. Pulmenta vero nostra, a Resurrectione Domini usque ad festum Omnium Sanctorum et a Nativitate Domini
usque ad Dominicam Quinquagesimae, intus et extra, sagimine condiri licebit, exceptis solemnibus ieiuniis, et
sextis feriis, et die praecedente Ascensionem Domini et Nativitatem beatae Mariae Virginis, et sabbatis omnibus.
160. Ovis vero, et caseo, et butiro, et lacte, et aliis huiusmodi a Resurrectione Domini usque ad festum Omnium
Sanctorum, et a Nativitate Domini usque ad Quinquagesimam, tam in loco quam extra locum, poterimus uti
etiam in sabbatis, exceptis diebus omnibus superius nominatis.
[VERODUN., ...a Resurrectione usque ad Dominicam de Adventu, ita quod in ipsa Dominica de dictis cibariis
non manducetur, et a Nativitate Domini... uti etiam in sabbato. (Fine del paragrafo).]
161. A Resurrectione vero usque ad festum Omnium Sanctorum, exceptis solemnibus ieiuniis, et sextis feriis, et
die praecedente Ascensionem Domini et Nativitatem beatae Mariae Virginis, Fratres ad ieiunium non cogantur.
Et tunc Conventus uno ferculo in prandio, et in coena alio, contentus erit, nisi interdum Prior aliquid aliud
addendum providerit, ad quod illum, nisi sicut sibi videbitur, volumus non teneri.
[VERODUN., A Resurrectione usque ad Exaltationem sanctae Crucis, exceptis solemnibus... E' omesso: Ieiunia
vero ab Ecclesia ordinata tanta devotione per nostros Fratres ubique volumus observari, ut ex eis nullus,
quacumque alia causa nisi sit patenter infirmus, ea frangere non praesumat. / Aliis vero diebus, quibus de
institutione Ordinis nostri ieiunamus, cum laborantibus, et debilibus, ac iter agentibus Prior in ieiunio, si
29

