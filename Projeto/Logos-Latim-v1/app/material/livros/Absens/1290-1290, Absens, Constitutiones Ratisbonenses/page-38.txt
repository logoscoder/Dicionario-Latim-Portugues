necessariae pro loco conpertae fuerint, eas Procurator solvat; alioquin ipse, qui eas [P. 91] sine utili vel
necessaria causa Conventus fecit, de eis satisfaciat.
239. Prior sane, cui curam et administrationem alicuius loci Capitulum provinciale committit, ita in
adminiatratione, et cultu divini Officii, et observatione bonae vitae et famae, interius et exterius, per se et suos
Fratres, vigilet et insistat, ut Deo, qui corde et opere colitur, administrationem acceptam et gratam exhibeat, et ex
ea Ordini fidelium devotio plus accrescat. Utilitatem namque et commoditatem loci sic provide procuret et
quaerat, quod in fabrica Ecclesiae, Domorum, et alia loci promotione, sua solicitudo et fidelitas nota fiat.
240. Ad Capitulum si quidem Provinciae quidquid in fabrica et aedificiis Domorum, et in ampliatione situs
locorum expendit, Conventus per suas literas, quas Discreto dabit portandas, transmittat, ut Definitores et
Provincialis seu Vicarius, qui habent statui locorum Provinciae providere, possint arbores infructuosas et terram
inutiliter occupantes succidere, fructuosas vero et utiles cultura debita venerari.
241. Item Prior quilibet, quantum Ordinis honestatem, honorem et bonam famam diligit, Oratorium vel
Ecclesiam, in his quae ad ornatum et decorem Ecclesiae pertinent, studeat solicite conservare. Domos vero et
officinas omnes et maxime dormitorium, refectorium et foresteriam munde et honeste procuret penitus retinere.
[VERODUN., i nn. 236-241 sono omessi.]
242. Tempore namque ordinato et praefisso, Prior ad Capitulum suae Provinciae ibit. Quod si iusto et excusabili
impedimento ire non poterit, sigillum per Discretum sui Conventus mittat. Si vero personaliter non iverit, vel si
iustam habens excusationem non eundi sigillum non miserit, eo ipso quod mandati Ordinis transgressor existit,
ad omne officium cum cura animarum ineligibilis per quinquennium permanebit.
[VERODUN., Tempore sibi ordinato ibit ad provinciale Capitulum ipse Prior. Quod si iusto...]
243. Rursus etiam nullus invitus Prior, aliter quam in generali vel provinciali Capitulo, nisi pro excessu aliquo de
infra notatis, absolvi debeat, nisi tali laboret infirmitate, quod, si de alio non provideretur, locus incurreret
detrimentum.
244. Excessus vero pro quibus absolvi poterit sunt isti, scilicet: si infirmos sui Conventus saepe non visitaverit,
et si eos diligenti cura medici et medicinae, ubi haberi poterunt, curari non fecerit, et si eos sufficienter
necessaria per infirmarium solicitum et deputatum servitio ipsius infirmi ministrari non fecerit. Si ad Matutinum
ex consuetudine raro surgit. Si Capitulum non intraverit, nisi raro. Si propriis et illicitis quaestibus intendit. [P.
92] Si raro celebrat. Si Fratribus ex consuetudine minatur, et verba eis opprobriosa et contumeliosa dicit. Si
Constitutiones Ordinis in Capitulo frequenter non legit vel non legi facit. Si de nocte colloquiis inutilibus ex
consuetudine vacat. Si de bonis loci, quae ad manus eius pervenerunt, sicut Procurator, coram toto Conventu et
omni mense, rationem non reddit. Si scissuram vel aliquid aliud probabiliter committit, propter quod pax sui
Conventus seu Provinciae turbari possit. Si probabiliter etiam inveniatur, quod per se vel per alium procurat, ut
ad officium alicuius prioratus eligatur, vel in eodem confirmetur; in quo casu, privatus officio prioratus in quo
est, ad omne aliud ineligibilis per triennium remanebit. Si inter saeculares est infamis, licet per Fratres probari
non possit. Si communem vitam cibi et potus cum Conventu non tenuerit. Si munera seu dona ab aliquo subdito
suo, praeter comestibilia, receperit. Si probabiliter inveniatur, quod alicui habenti vocem in aliqua electione
suaserit, ut vocem suam huic vel illi det. Si commiserit probabiliter propter quod poenae gravioris culpae
subiacere debeat. Si subditum suum de manifesto excessu secundum Ordinis instituta non correxerit: excessum
autem manifestum intelligimus, qui per tres vel duos saltem Fratres bonae vitae et opinionis probari potest.
245. Praeterea, quia tremendum et periculosum est in sententiam excommunicationis prorumpere, districte
praecipimus et mandamus omnibus conventualibus Prioribus, Subprioribus et Vicariis, ut pro nulla interveniente
causa, irrequisito Generali seu Provinciali Priore, vel vicem eius gerente, in sententiam excommunicationis
prorumpant; sed alteri eorum conditione exposita, et de ferenda tali sententia petita licentia et obtenta, poterunt
eam ferre, quam cum tremore debent non modico, trina monitione praemissa, in scriptis huiusmodi sententiam
promulgare. Alias enim, id est, sine scripto et monitione sententiam excommunicationis ferens, triginta diebus ab
introitu Ecclesiae abstinere debet. Alioquin, ipso facto, id est, quia non abstinuerit triginta diebus ab introitu
Ecclesiae, postquam sententiam excommunicationis tulit sine monitione et non in scriptis, irregularitatis
sententiam se sentiat incurrisse. Cuius absolutionem non nisi a Sede Apostolica poterit obtinere.
246. Igitur, cum huiusmodi sententiae multiformiter pericula contineant animarum, Generalis vel Provincialis
Prior, de cuius auctoritate ferri debent, ad huiusmodi licentiam concedendam quasi inviti et cum multa maturitate
et providentia inclinentur.
247. Prior autem, qui contra praescriptum praeceptum praesumpserit sententiam excommunicationis aliquam
promulgare, [P. 93] ipso facto, ab administratione et executione officii sui sit per mensem suspensus et secundas,
quartas et sextas ferias eiusdem mensis in pane et aqua solum ieiunet, et interim Subprior, si est, regat locum,
alioquin antiquior Sacerdos, donec per Superiorem remedium apponatur.
248. Modus enim ferendae sententiae, pro quibusdam in talibus forte rudibus, talis erit. Ego, Frater N., Ordinis
Fratrum Eremitarum Sancti Augustini, Prior de tali loco, in tali civitate, te Fratrem N. de tali loco, nostrum
subditum et conventualem, rogo, hortor et moneo, primo, secundo et tertio, et tibi in virtute Sancti Spiritus stricte
praecipio per obedientiam salutarem, quatenus, remotis odio, amore, timore, pretio et precibus, quidquid scis de
38

