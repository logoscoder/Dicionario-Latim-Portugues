incaricano di elaborarle i Beati Clemente e Agostino che completano la loro opera durante il triennio 1284-1287
e le presentano nella nuova redazione al Capitolo del 1287, che le accetta e approva; durante il Capitolo del 1290
(era ancora Generale il Beato Clemente) sono ratificate e approvate, con alcune aggiunte e correzioni (otto in
totale) le Costituzioni che prendono il nome di Ratisbonensi dal luogo in cui si celebra il Capitolo. Ci
occuperemo di queste otto modifiche quando parleremo del codice di Verdun.
A chi obietta che in questa maniera sono state approvate da due soli Capitoli generali, mentre secondo i nostri
autori erano necessari tre consensi, si risponde che in quell'epoca non era molto chiaro se la tripla approvazione
dei Capitoli generali fosse necessaria per convertire una Definizione o Decreto in Costituzione. Il numero 388
delle Costituzioni ratisbonensi stabilisce che le costituzioni approvate in un Capitolo generale hanno validità solo
fino al Capitolo successivo, a meno che questo lo confermi; e, al contrario, per annullare una costituzione
esistente occorre la deliberazione di due Capitoli generali successivi. Nello stesso senso si esprime Fra
Alessandro di S. Elpidio nel suo Tolleramus, quando dice che la Definizione sulla successione del Generale
defunto, approvata nei Capitoli di Viterbo e Padova "pro constitutione servetur". E' ancora più esplicita, quella
relativa ai suffragi per il P. Generale "addimus constituioni", "sicut iam est in duobus immediatis generalibus
capitulis diffinitum" (ANALECTA AUG., II, 150 e 147). Dopo il 1318, anno di approvazione del Tolleramus,
erano sufficienti due Capitoli per convertire una Definizione in Costituzione. Nel 1486 le definizioni "quae per
duo Generalia Capitula sunt approbata" dovevano essere incorporate alle Costituzioni (ANALECTA AUG., IV,
347).
Non c'è dubbio che chi vuol sostenere l'ipotesi che le Costituzioni allora chiamate Ratisbonesi, fossero approvate
in realtà a Firenze avrà questi argomenti a favore:
a) Le parole tanto solenni e gravi usate nel Capitolo di Firenze nella sua prima Definizione si intendono come
l'approvazione di un insieme di Definizioni che regolano tutta la vita religiosa in modo che il non accettarlo e
attuarlo può avere come conseguenza la perdita della pace e, come pena, l'obbligo del silenzio, la privazione
della tonaca, l'esclusione dall'Ordine e altre pene penitenziali: "Definimus et ordinatione irrevocabili ordinamus,
ut si quis frater nostri Ordinis ad tantam insaniam caput erigere attemptaret, quod alicui definitioni tam praevia
deliberatione et maturitate in praesenti capitulo editae temere obviare vel eius occasione pacem et
tranquillitatem, qua ordo noster Deo auctore gaudet, hic vel alibi perturbaret, ipso facto voce et habitu careat
donec patri nostro Generali videbitur expedire; et nihilominus de propria provincia per praedictum patrem
nostrum remotus, et ad Provinciam aliquam remotam transmissus, super nudam terram in medio refectorii sedens
III et IV feria in pane et aqua ieiunet, donec huiusmodi fratris temeritas sui elati spiritus fuerit condigna
humiliatione purgata" (ANALECTA AUG., II, 274-275).
b) Sono diversi i codici che alla loro conclusione attribuiscono al Capitolo di Firenze l'approvazione delle
Costituzioni. Fra questi quelli di Toledo, Monaco e Venezia.
c) Infine il Capitolo generale del 1308, espressamente dice che devono osservarsi solo le Costituzioni che furono
approvate ad Orvieto e Firenze (ANALECTA AUG., III, 78-79). Soltanto a partire dal Capitolo successivo,
quello del 1312, cominciano a denominarsi Ratisbonesi. Però si deve notare che dice essere state le Costituzioni
nel Capitolo di Ratisbona "Ratificatae et approbatae", parole che concordano con quelle di Giordano
(ANALECTA AUG., III, 152).
Però tutto questo si spiega tenendo presente che in realtà le Costituzioni Ratisbonesi ricevettero nel Capitolo
fiorentino la prima approvazione, offrendo già da allora il testo che possiamo dire definitivo, siccome con
piccole correzioni ottennero la seconda o decisiva nel Capitolo di Ratisbona.
Il lavoro più importante assegnato da Giordano ai Beati Clemente e Agostino rispetto alla riforma delle
Costituzioni è "aggiungere ed eliminare quello che sembrava più conveniente", dunque le altre frasi indicano un
lavoro specifico dell'editore più che del revisore. Il P. Giorgi conclude che furono pochissime le cose che
Clemente da Osimo e Agostino Novello aggiunsero alle antiche Costituzioni; furono anche poche quelle che
eliminarono e emendarono. Richiesero molto lavoro e non poco studio per considerare le antiche e meditare sulle
nuove affinché niente fosse discordante nel periodo in cui già cominciavamo a frequentare le città abbandonando
l'eremitaggio, dovendo entrare in vigore nuove leggi che dovevano servire sia per quelli che vivevano nelle città
che per quelli dediti all'eremitaggio. A questa conclusione giunse P. Giorgi dopo un approfondito esame del testo
delle Costituzioni e di un confronto con il testo delle Premostratensi, constatando la coincidenza di queste con le
nostre non solo di concetti ma anche di parole. Certo che se P. Giorgi avesse fatto mente locale sui testi delle
Costituzioni adottate nel periodo dell'Unione dovrebbe avere fatto il confronto con le Costituzioni Cistercensi.
Alla conclusione del Capitolo di Ratisbona l'Ordine possedeva codificata la sua legislazione: Costituzioni della
Toscana come base e Definizioni dei Capitoli celebrati dal 1256 al 1290. Il successivo del 1292 designò
Generale Fr. Egidio Romano, che scrisse una lettera ai Provinciali ordinando che ogni Convento avesse una
copia delle Costituzioni e sollecitando i Provinciali a farle leggere insistentemente, affinché nessuno potesse
parlare senza cognizione di causa delle nuove Costituzioni, o almeno, delle vecchie fino a quando non avessero
ricevuto le nuove (ANALECTA AUG., IV, 202-204). Nota l'autore della lettera che le nuove sono certamente
quelle di Ratisbona e quelle vecchie forse sono quelle contenute nel codice di Verdun. Considerando entrambe,
5

