tempo dell'edizione, sono rari gli esemplari esistenti che si convertono in un autentico codice, per questo è
necessario ricorrere a microfilms.
Faremo seguire a ogni capitolo l'eventuale addizione di Fr. Tommaso di Argentina (1348), e collochiamo a piè
pagina, come note, le varianti (quelle che si riferiscono ai concetti, non quelle grammaticali) del codice di
Verdùn, che, come dopo spiegheremo, consideriamo l'antiprogetto o prima redazione delle Costituzioni
Ratisbonensi. Così avremo sotto gli occhi la legislazione vigente nell'Ordine fino alla fine del secolo XVI.
Questo fine divulgativo della nostra pubblicazione ci ha indotto ad adottare: la grafia moderna, anche se non
mancheranno forme che si trovano nelle Costituzioni del Seripando (tanquam, litera, solicite, ecc.) e che danno
al nostro testo un sapore antico; la punteggiatura attuale che tanto aiuta a comprendere il testo; la divisione in
numeri che facilita la lettura e la citazione o riferimento a determinati passaggi.
______________________________
(1) MIER F.,: Historia de N. S. Constituciones in ArA 29, 1928, pp. 241-246; BARRY J. E. e MAC DOUGAL
J., A History of Our Constitutions in The Tagastan, 20, 1958-59, pp. 2-15, 27-44; CID A. M., Reseña historica
de nuestras Constituciones in Casiciaco, 15, 1961, pp. 48-52, 100-102.
STORIA DELLE COSTITUZIONI RATISBONENSI.
Definiamo primitive le Costituzioni ratisbonensi e con questo vogliamo dire che sono le prime Costituzioni
definitive, approvate ufficialmente da diversi Capitoli generali, che ha tenuto l'Ordine, senza negare che abbia
potuto tenerne prima altre che furono preludio, base e fondamento delle ratisbonensi.
Le Congregazioni che nel 1256 formarono, mediante la Grande Unione, l'attuale Ordine Agostiniano, ebbero, è
da supporre, oltre la Regola, un codice, un libro delle usanze, delle Costituzioni. Vedremo, servendoci del
Bollario, su quali leggi si reggevano le principali d'esse. Certamente non c'era molta possibilità di scelta, da
quando la Chiesa, all'inizio del XIII secolo, preoccupata per la confusione che creavano i diversi ordini religiosi,
cercò di porre rimedio a tale situazione con il decreto del IV Concilio Lateranense (1215), che obbligava i
fondatori di nuovi ordini a scegliere regola e leggi fra quelle approvate.
I Papi, perseguendo lo stesso fine del citato Concilio, trascorso il XIII secolo, dedicarono molto impegno per
unificare i diversi Ordini Religiosi o Congregazioni affini. Per quello che riguarda il nostro Ordine si distinse in
questa opera Innocenzo IV, che si servì del Cardinale Riccardo Annibaldi, vero artefice della nostra Grande
Unione del 1256.
I BRETTINESI ricevono la Regola di Sant'Agostino nel 1228 e nel 1235 Gregorio IX conferma le loro
Costituzioni, che si riducono a otto determinazioni. Nel 1243 ottengono una Bolla che conferma l'accettazione
della Regola agostiniana, sono accolti sotto il patronato di San Pietro e sono concesse loro le grazie che si
davano sotto la forma di Mare magnum. Nel 1247 Innocenzo IV parla genericamente delle Costituzioni e delle
osservanze che il Priore di Valle di Pietra deve accettare per fondersi con i Brettinesi, che due anni dopo
negarono che le loro Costituzioni fossero più severe di quelle di Valle di Pietra. Nel 1250 lo stesso Papa
conferma le Costituzioni della Congregazione che sono quelle del 1235; e già alla vigilia della Grande Unione
Alessandro IV rinnova le grazie concesse ai Brettinesi e parla, come il suo predecessore dell'ordine canonico
"qui secundum Deum, et Beati Augustini regulam, atque institutionem eremiticae vitae Fratrum Brictinensium in
domibus ipsis institutus esse dignoscitur".
I GIAMBONITI. Ora seguiamo la monografia di P. Balbino Rano sul processo di canonizzazione di fra
Giovanni Bono. Probabilmente avevano già la Regola di S. Agostino verso il 1225, e nonostante che a questa
non fosse data molta importanza, cominciò a inserirsi nelle osservanze regolari e continuò ad essere adottata
regolarmente. Con la Regola ricevettero delle Costituzioni approvate, seguendo quello che era stato ordinato dal
IV Concilio Lateranese, Costituzioni che già avevano prima del 1238, anno in cui fra Giovanni Bono si dimise
dalla carica di Priore generale, come si legge nella Bolla Admonet nos. Non è ancora possibile determinare
l'origine di tali Costituzioni, che potrebbero essere quelle dei Premonstratensi, perché gli Ordini che in quel
tempo o successivamente ricevettero la Regola di S. Agostino adottarono queste Costituzioni.
I TOSCANI E LA PICCOLA UNIONE DEL 1244.
Innocenzo IV il 16 dicembre del 1243, primo anno del suo Pontificato, emanò una Bolla e ordinò che tutti gli
eremiti della Toscana, ad eccezione dei Guglielmiti, adottassero la Regola di S. Agostino e che promettessero di
vivere conformemente all'Ordine di S. Agostino. E aggiunge: "le Costituzioni saranno opera vostra, senza
contraddire tuttavia alle finalità istitutive dello stesso Ordine". Con un'altra Bolla dello stesso giorno ordinò di
inviare uno o due rappresentanti di ogni convento alla S. Sede con il fine di trattare la riforma dell'Ordine. Si
celebrò questo capitolo nel marzo del 1244 a Roma, presieduto dal card. Annibaldi. Essi adottarono la Regola di
S. Agostino e "factae sunt plures Constituciones de consilio quorundam Cisterciensium". Solamente 10 anni
dopo, troviamo la Bolla che conferma queste Costituzioni, e cioè la Bolla emanata da Innocenzo IV il 15 di
febbraio del 1254, nella quale ci fa conoscere i Cistercensi che presero parte alla redazione delle Costituzioni: gli
3

