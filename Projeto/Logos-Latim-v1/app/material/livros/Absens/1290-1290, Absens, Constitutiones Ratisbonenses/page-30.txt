discretioni suae videbitur, poterit dispensare; ita tamen quod in Adventu nullatenus dispensetur, nisi sit patenter
infirmus.
162. In Parasceve in pane et aqua tantum reficimur super tabulam nudam; et in hoc nullatenus, nisi cum infirmis,
dispensetur. [P. 73]
ADDITIO
Circa vicesimum secundum capitulum de cibis et ieiunio Fratrum concedimus quod in Constitutione de non
relinquendo refectorio a medietate Fratrum, Prior, secundum discretionis arbitrium, valeat dispensare. Nulli
autem Fratri, absque notabili causa, quam Priori suo exponere debeat, liceat refici extra communem vitam
refectorii, ultra ter in hebdomada. Qui contra fecerit, pro qualibet vice, sedens in terra, panem et aquam
marducet. Praeterquam Lectores actu legentes, et qui sunt communibus negotiis Ordinis actualiter impediti, qui
saltem ter in hebdomada comedant in refectorio cum Corventu.
Nullus etiam Prior reficiatur extra vitam communem ultra ter in hebdomada, absque causa rationabili. Qui secus
fecerit, pro qualibet vice, sedens ad mensam communem careat vino et cocto.
Exhortantes Priores et Procuratores locorum, ut ipsi studeant, talem vitam in Conventibus facere, ut eam ipsi
aliique Fratres, tam fortes quam debiles, valeant subportare. Insuper hortamur ut Fratres nostri Ordinis
Constitutioni de esu carnium, pro locorum tempore, et congruentia personarum se conforment, vitent scandala, et
honestatem Religionis, intus et foris, conservent. Ad animarum autem pericula vitanda, omnes poenas in dicta
Constitutione taxatas, contra eos qui carnes cum saecularibus deinceps manducabunt, penitus annullamus,
dispensantes cum omnibus, qui hucusque poenas huiusmodi inciderunt.
Item praecipimus quod vigilia beati Augustini ab omnibus Fratribus nostri Ordinis ubique debeat ieiunari.
CAPITULUM XXIII
QUALITER FRATRES AD COLLATIONEM CONVENIANT
163. A festo Omnium Sanctorum usque ad Resurrectionem Domini, exceptis diebus Dominicis, et quolibet alio
in quo forsitan Prior, exigente necessitate, in ieiunio cum Fratribus duxerit dispensandum, Sacrista primum
sigrum ad Completorium pulset. Deinde, facto signo in refectorio a Priore, omnes Fratres ingrediantur et intrent
ad mensam, eo ordine quo intrant cum refectionem sumere debent. Tunc Lector, in pulpito stans ubi legere
debet, dicat: Iube, Domne. Et Prior: Noctem quietam, etc. Incepta autem lectione, sedendo prosequatur eam in
tono Lectionis, quousque servitor singulis volentibus potum [P. 74] apposuerit. Tunc erectus, ad signum Prioris,
dicat: Benedicite, et Prior subiungat: Largitor omnium bonorum benedicat potum servorum suorum. Et
respondetur ab omnibus: Amen. Et tunc Fratres cum ambabus manibus bibant, quod semper et ubique servare
debent, sedendo. Lector vero legat quousque ipsi lectioni finem fieri Prior innuerit. Ultimo subiungat: Fratres,
sobrii estote, etc. In fine: Tu autem. Tunc surgat Prior, et ceteri Fratres post eum, dicens: Adiutorium nostrum,
etc. Qui fecit caelum et terram, Fratribus iunioribus in Ordine praecedentibus, ad Ecclesiam cum silentio omnes
processionaliter vadant. Post quos Prior ibit, ultimo intraturus. Pulsato itaque ultimo signo, et ad signum Prioris,
dicto Pater noster, fiat confessio in communi, quam semper debet quisquis in choro maior fuerit inchoare.
Deinde dicto Completorio, detur benedictio a maiore, et postea cantetur Antiphona, sicut in Ordinationibus est
distinctum.
164. Diebus autem Dominicis praedicti temporis, et a Resurrectione usque ad festum Omnium Sanctorum,
diebus ieiuniorum exceptis, pulsato secundo signo Completorii, Fratribus in choro unanimiter congregatis petat
Lector benedictionem, qua recepta et responso a Fratribus Amen, dicat: Fratres, sobrii estote, etc., et
prosequantur Completorium, sicut dictum est.
165. Fratres post Completorium in unum minime conveniant, sed orent aut legant. Facto autem signo post
Completorium a Sacrista, nulli extra cellam suam remanere liceat, nec alter ad alterius cubiculum aliquando
vadat, absque licentia speciali.
[VERODUN., tra il 165 e il 166 Ã¨ intercalato: Fratres vero, tam subditi quam Prelati, in Quadragesima, in choro
si extranei non fuerint, vel alibi, secundum dispositionem Prioris, sextis feriis tantum, teneantur post
Completorium super nudo recipere disciplinam hoc modo: Fratres ex parte Prioris, si praesens est, simul cum
Priore, parent se ad disciplinam, ponentes genua quilibet in loco suo. Et Subprior, vel maior ex parte eius si
praesens non fuerit, tenendo disciplinam, incipiat Psalmum Miserere, prosequendo Versum suum, et chorus dicat
alium Versum, dando ictum prius Priori, demum Fratribus iuxta cum unumquemque semel percutiendo,
progrediens versus iuniores Fratres usque ad finem. Et iterum regrediatur versus Priorem, et tamdiu circueat
sursum et deorsum disciplinans, donec totum Psalmum Miserere mei, Deus, et Misereatur nostri omnipotens
Deus, ac Indulgentiam compleantur. Quo facto, Fratres de choro Subprioris, simul cum Subpriore, modo
supradicto, se parent, et Prior, si adest, alioquin ille qui est iuxta eum, observet per omnia modum in dando
disciplinam supradictum. [P. 75]
CAPITULUM XXIV
DE NUMERO ET QUALITATE VESTIUM FRATRUM
166. Fratres, exceptis sarabolis, iuxta carnem vestimentis lineis non utantur sed laneis tartum, quae tanto magis
honestati nostrae congruunt quanto magis fuerint viliores.
30

