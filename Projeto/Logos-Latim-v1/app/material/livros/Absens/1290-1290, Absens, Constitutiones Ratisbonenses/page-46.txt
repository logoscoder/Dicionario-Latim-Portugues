325. Praeterea, si consuetudo aliqua in aliquo loco nostri Ordinis a Regula vel Constitutionibus inoleverit aliena,
ab illa praecipiant Fratribus in ipsis locis commorantibus de cetero abstinere.
[VERODUN., Ã¨ omesso].
326. Si alter Visitatorum, non suo excessu, de sua Provincia fuerit mutatus in aliam antequam officium
visitationis sibi commissae perficiat, ipse nihilominus ad faciendam eam, tempore quo cum suo socio faciendam
providerit, revertetur. Alioquin per Provincialem et Definitores Capituli praeteriti alius substituatur, nisi
Generalis Prior ipsi Provinciae vellet aliter de Visitatore providere.
327. Si vero Provincialis Prior decesserit, vel aliquo modo ab officio ipso ceciderit, seu fuerit absolutus vel
suspensus, si Generalis Prior aliter de ipsa Provincia non ordinaverit, Visitatores Provinciae locum eius ubique
usque ad Capitulum provinciale tenebunt. Ita ut, si post Provincialis eiusdem obitum, alter Visitatorum decedat,
alter qui supererit alium idoneum, cum consilio et voluntate Definitorum provincialis Capituli proximi praeteriti,
debeat assumere. Si enim Visitatoribus habentibus curam Provinciae instet tempus generalis Capituli, in quo
debeat Generalis Prioris electio celebrari, antiquior ex eis in Ordine ad dictum Capitulum ibit, vocem loco Prioris
Provincialis defuncti in omnibus habiturus.
ADDITIO
Circa tricesimum quintum capitulum de casibus Visitatorum addicimus quod quicumque Frater Prioris
Generalis, aut Provincialis, aut alicuius Visitatoris sententiam excommunicationis [P. 110] ex certa scientia
incurrisse convictus fuerit, incarceretur per tres menses.
Si quis vero sententiae contra aliquem ex maturo consilio latae se opposuerit, si conventualis est, statim
incarceretur; si Studens, sit ipso facto a Studio revocatus; si Lector est, sit Lectoria privatus; si Baccalarius, sua
Praesentatione privetur; si autern Magister extiterit, sit ipso facto voce privatus, usquequo per generale
Capitulum cum eo fuerit dispensatum.
Item si in Provincia, quae non habet Visitatores, contingat Provincialem decedere, vel in suo officio legitime
impediri, senior Definitorum Capituli praecedentis, ipsam Provinciam regat, donec Prior Generalis de Rectore
Provinciali providebit.
CAPITULUM XXXVI
DE FORMA CIRCA STUDENTES, ET LECTORES ET PRAEDICATORES NOSTROS SERVANDA
328. Quaelibet Provincia nostrae Religionis semper unum Fratrem studentem Parisius habeat in Studio
Theobogiae, cuius electio ad Provincialem vel Vicarium Generalis et Definitores provincialis Capituli pertinebit;
qui per quinquennium studeat ibi, et eidem in decem libris turonensium, in Nativitate Virginis gloriosae, ipsa
Provincia provideat annuatim.
329. Ad praedictum autem Studium Frater aliquis non mittatur, nisi in Grammaticalibus et Logicalibus sit
competenter instructus, et sit persona humilis, et vitae et famae laudabilis, et qui percussor non extiterit, nec de
furto seu de aliquo vitio carnali convictus fuerit, nec etiam notorie infamatus, qui nunquam cum infamia de
Ordine exierit. Qui autem in aliquo de praedictis vitiis rationabiliter fuerit convictus, vel de eo notorie infamatus,
etiam si sine expensis Ordinis ire voluerit, non ei concedatur.
[VERODUN., ...de Ordine exierit. Qui autem semel et non pluries animi levitate, sine omni scandalo, exivit, et
postea reversus per plura tempora religiose fuit conversatus poterit Parisius, non tamen infra quinquennium a
tempore suae reversionis, mitti. Qui autem in aliquo ex praedictis...].
330. Et ideo volumus, ut qui Parisius ad Studium est mittendus, prius per Vicarium vel Provincialem et
Definitores et duos Lectores ad minus, examinetur, tam de scientia quam de vita.
331. Statuimus enim et praecipimus inviolabiliter observari, ut nullus qui tricesimum quintum annum aetatis
attigerit vadat Parisius ad Studium, nisi tam sufficientis scientiae [P. 111] et subtilis ingenii inventus, quod, pro
communitate et commoditate Ordinis, generale Capitulum vel Prior Generalis decreverit aliter observandum.
Nolumus tamen ad Lectores, qui mittuntur Parisius ut ad Magisterium perveniant Theologiae facultatis,
praesentem constitutionem extendi.
332. Quod si aliquis de ipsis Studentibus tam notabiliter ad studium negligens fuerit et remissus, quod non sit
spes quod in suo quinquennio efficiatur sufficiens pro officio Lectoriae, Prior loci, et Magistri et Baccalarii, qui
solicitudinem Studentium saepe considerare et investigare debent, talem reprehendant, et ad studium moneant et
confortent. Quod si ab eis pluries monitus se non correxerit, Priori Provinciali et Definitoribus Capituli suae
Provinciae per literas sigillatas sigillis suis significent, quibus literis receptis, Prior Provincialis et Definitores
eum de ipso Studio statim revocent, et alium magis idoneum substituant loco eius.
[VERODUN., ... Quod si aliquis de ipsis Studentibus notabiliter ad studium negligens fuerit et remissus, vel
inceperit de scientia notabiliter superbire, per Provincialem et Definitores Capituli revocetur, et per eos
substituatur alius loco eius.]
333. Si autem aliquis de ipsis Studentibus Parisius commorantibus, quantumcumque profecerit vel sufficiens
fuerit officio Lectoriae, talis efficiatur quod de aliquo ex vitiis suprascriptis convincatur, per Provincialem et
Definitores Capituli suae Provinciae, statim cum eis notum fuerit, revocetur, et libris privetur, necnon officio
perpetuo Lectoriae; et nihilominus puniatur secundum statuta Ordinis de commisso. Et si Provincialis seu
46

