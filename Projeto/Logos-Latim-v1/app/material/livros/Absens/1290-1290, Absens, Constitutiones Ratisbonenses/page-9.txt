generali e della Provincia di Francia, etc. Cfr. Catalogue General des Mss..., XLIII, Parigi 1904. ANALECTA
AUG., III, 1909-10, 91-94. Augustiniana, 9, 1956,81. Questo codice costituisce un'eccezione fra quelli che ci
fanno pervenire le antiche Costituzioni. Mentre tutti gli altri e le quattro edizioni riproducono con maggiore o
minore fedeltà, il testo definitivo di Ratisbona, quello di Verdun ce ne offre uno più antico. A quale dei tre
Capitoli generali approvati si riferiscono le sue conclusioni? Le cancellature eseguite sull'indicazione del luogo e
della data hanno fatto scaturire diverse interpretazioni. Tutti concordano, e la cosa è ovvia, che il testo di Verdun
è precedente al Capitolo di Ratisbona: mancano due capitoli (37 e 44 ) e numerosi paragrafi del testo
ratisbonense; le notevoli differenze, per non dire notevolissime sono molto frequenti; e non pochi paragrafi di
Verdun non si trovano nelle Ratisbonensi. Concordano anche tutti gli studiosi, seguendo gli Atti del Capitolo
ratisbonense, che la differenza tra i testi di Ratisbona e Firenze è minima, per questo motivo il codice di Verdun
deve essere antecedente al Capitolo di Firenze. Logicamente, P. Esteban supponeva che quello cancellato nelle
conclusioni era Orvieto e 1284 (ANALECTA AUG., II, 166; III, 92, n. 4) ritenendo essere stato scritto poco
dopo questa data e prima del capitolo di Firenze, 1287. Cioè, che Verdun rappresenterebbe il testo delle
antichissime Costituzioni del 1244 con le modifiche introdotte fino al 1284. In sintesi sarebbero le Costituzioni
presentate nel Capitolo celebrato a Orvieto nell'anno 1284, il cui emendamento e correzione si chiese ai due
Beati. Ci sembra corretta l'opinione di P. Esteban, nella quale ci conferma l'analisi interna del testo.
Il codice di Verdun è stato scritto negli anni 1343-1344: i Capitoli generali comprendono gli anni 1308-41 (ff.
167-200); quelli di Francia corrispondono agli anni 1318-43 (ff. 203-211); sebbene contenga il Tolleramus di Fra
Alessandro (ff. 165-167) in esso non sono incluse le Addizioni di Fra Tommaso da Strasburgo che risalgono al
1345-48.
Il modello o prototipo del codice di Verdun fu scritto verso il 1285 e prima del Capitolo di Firenze del 1287: i
due formulari contenuti nelle Costituzioni sono entrambi datati 1285; le iniziali che figurano nei documenti
pontifici corrispondono a Papi anteriori al 1287. Constatati questi argomenti esclusivamente cronologici,
iniziamo l'esame del testo, che ci permetterà di giungere alla stessa conclusione.
Lo studio comparativo del testo di Verdun e delle determinazioni capitolari precedenti e successive ad esso ci
procura un argomento decisivo per stabilire una data precisa dello stesso. Questo studio incontra difficoltà di
carattere generale e particolare. In primo luogo non si può arrivare ad una affermazione certa se si tiene conto dei
soli Atti capitolari a partire dal 1281, essendoci totalmente sconosciuti i precedenti e risultandoci impossibile
stabilire il decorso delle disposizioni costituzionali. E non è tutto: i codici che ci hanno trasmesso gli Atti
capitolari dei secoli XIII e XIV variano nell'ordine e nel numero delle Definizioni (Sui tre codici vedi
(ANALECTA AUG., II, 249; III, 92. Le differenze tra essi sono segnalate dall'editore in ciascun capitolo:
ANALECTA AUG., III, 150, 176, 221, etc.)
Un'altra considerazione generale. Il copista, da parte sua, poté conoscere una determinazione posteriore grazie a
una addizione marginale del suo prototipo o ad un'altra fonte, e, convinto dell'autenticità, la incorporò al suo
testo. Tra il prototipo e il codice di Verdun trascorrono almeno sessanta anni, lasso di tempo sufficiente perché i
copisti, soprattutto i non fedelissimi, introducano alcune modifiche o varianti notevoli.
I numerosi frammenti (formulari, paragrafi, frasi, ecc.) del codice di Verdun che scomparvero nelle Costituzioni
ratisbonensi, così come quelli che si presentano ritoccati o perfezionati in queste sono frutto della revisione
realizzata nel triennio 1284-87. Si diffonde questa asserzione per il fatto, accettato da tutti, che il Capitolo del
1290 non fece altro che ratificare, con piccole modifiche, le Costituzioni approvate nel 1287. Logicamente il
codice di Verdun conterrà la legislazione dei Capitoli del 1281 e 1284. Potrà, invece, trovarsi nel Codice qualche
passaggio che sembra del 1290 o successivo, però si tratterà in realtà di qualcosa di modificato. Un esempio si
trova nel n. 458 del Codice di Verdun. (Cfr. il paragrafo 1 pag. 88 dell'Additio, e ANALECTA AUG., III, 467).
I paragrafi che mostrano differenze tra il codice di Verdun e le Ratisbonensi dimostrano una maggiore antichità
nel primo e perfezionamento o ritocco nelle seconde. Confrontasi, ad esempio il testo dei nn. 52, 62, 140, 151154, 178-183, 214, 255, 275-277, 328-338, 419.
Un nuovo elemento cronologico a favore della data del codice di Verdun la offre la definizione del Capitolo del
1284 che proibisce di andare a Parigi, prima di un quinquennio, allo studente che abbia apostatato (ANALECTA
AUG., II, 252), definizione conservata nel codice di Verdun (n. 329) e non menzionata nei Capitoli generali
successivi e neppure nelle Ratisbonensi.
Ci sembra avere generalmente una maggiore forza probatoria nell'argomento negativo, cioè, il fatto che un
passaggio o paragrafo non si trovasse in un codice ci permette di supporre con maggiore fondamento la priorità
del prototipo, invece in un testo più moderno non si potrebbe dedurre con tanta sicurezza la posteriorità al
prototipo. Certo che esistono anche casi di omissione, però raramente sarà di un passaggio o paragrafo completo,
provocati dalla distrazione del copista (quando cambia riga, parola, ecc.), così come l'omissione di un testo,
questa volta completo, causata dalla conoscenza e scrupolosità del copista. E in questo senso sono diventati
argomento a favore della nostra interpretazione i quattro decreti del Capitolo del 1287 che non contiene il codice
di Verdun ma le Ratisbonesi, prova dell'anteriorità del prototipo del codice di Verdun al Capitolo di Firenze
(ANALECTA AUG., II, 277, 275,, 276). Questi trattano delle porte nelle camere (n. 177); della creazione dei
9

