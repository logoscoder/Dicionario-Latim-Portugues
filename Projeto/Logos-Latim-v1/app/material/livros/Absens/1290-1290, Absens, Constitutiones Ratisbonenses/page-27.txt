negligens fuerit, eidem poenae subiaceat, ad quam portandam Visitatores Provinciae eum cogere teneantur. [P.
66]
Statuimus etiam et mandamus, quod ordinetur domus communis in quolibet loco, ubi est possibilitas, pro
forensibus advenientibus, ita quod propter forenses non sit inquietudo vel turbatio Fratribus conventualibus, in
communi dormitorio residentibus; quod si defectus huius domus, ex negligentia Prioris fuerit, vel eius vicem
gerentis, careat provisione annuali, quam si receperit, per Provincialem Conventui reddere compellatur.
CAPITULUM XX
UT FRATRES SINE LITERIS TESTIMONIALIBUS ALIQUO NON MITTANTUR
132. Statuimus ut nullus Frater nostri Ordinis extra septam loci vadat solus, id est, absque Fratre socio, Professo
vel Novitio eiusdem Ordinis, vel Converso, etiam iussus, sive sit subditus sive Prior. Nec Prior ullus de subditis
suis aliquem solum permittat ire aut cogat, nisi, quod absit, tam arduus casus emerserit, quod id absque
detrimento Ordinis, vel alicuius Domus vel personae observari non possit; in quo casu talis mittatur, de cuius
honestate et gravitate non dubitetur. Alias Priores locales contra facientes Provinciales ab officio prioratus eos
suspendant vel absolvant. Et si de suspensione vel absolutione, aliqua causa rationabili impediente, non
videretur, pane et aqua, et disciplinis necnon et alia poena acriter eos corrigant et emendent.
133. Insuper inhibemus ne aliquis Prior conventualis det licentiam aliquibus Fratribus conventualibus suis eundi
de loco ad locum per Provinciam, nisi pro necessitate aut communi utilitate sui Conventus vel alterius nostri
Ordinis, aut pro aliquo arduo casu, vel pro manifesta et evidenti necessitate vel utilitate alicuius singularis
Fratris; et hoc cum literis testimonialibus, in quibus causa huiusmodi exprimatur. Praecipimus etiam quod nec
ipsi Priores, sine evidenti causa, de loco ad locum vadant. Contra facientes simili modo, ut superius dictum est,
puniantur.
[VERODUN., Verum enim inhibemus praecise, ne aliquis Prior...]
134. Ambasciatam alicuius personae ecclesiasticae vel saecularis seu Communitatis Frater nullus assumat extra
Provinciam propriam vel intra sine Generalis vel Provincialis licentia speciali.
135. Si quis quoque Prior conventualis extra Provinciam propriam iverit, aut de Fratribus suis miserit absque
Generalis vel Provincialis sui licentia, poenae praedictate debeat subiacere, [P. 67] nisi Prior alicuius loci in
Provinciarum confinibus constituti, qui possit ire vel mittere suos Fratres ad propinquam civitatem pro casu utili
et honesto.
136. Si autem aliqui absque testimonio literarum sui Provincialis extra Provinciam propriam exiverint, venientes
quidem ad locum, ostiarius intromittat eos; sed postquam eos testimoniales literas non habere sciverit, id quam
citius caute Priori Domus insinuet. Qui statim, congregatis aliquibus de senioribus sui Conventus vel toto
Conventu in Capitulum vel in alium locum, huiusmodi Fratres inordinate euntes ad se venire faciat, et comperto
quod literas testimoniales non habeant, blande suadeat eis, et imperet ut deponant habitum et alia quaecumque
habuerint, praeter eas vestes sine quibus honeste esse non possunt. Quod si facere noluerint, ad id Prior et
Conventus eos compellant.
[VERODUN., In fine: ...honeste esse non possint. Quod si facere attemptaverint, ad id Conventus eos compellat
invitos.]
137. Si autem ad Conventum suum redire voluerint, ire permittantur. Sed dum in loco steterint, dormitorium, vel
Ecclesiam, seu sacristiam, aut alicuius Fratris de Conventu cellam non intrent, nec cum aliquo vel aliquibus, nisi
de licentia Prioris, loquantur. Et eis non restituantur ablata, donec de conditione eorum, per literas Provincialis
vel conventualis Prioris eorum, certificatus fuerit ipse Prior. Et interim ad manducandum sedeant in terra, in
medio refectorii, comesturi ea quae eis Prioris discretio fecerit ministrari.
[VERODUN., Ipsi autem ad Priorem suum ire permittantur vel retinebuntur. Ita tamen quod dormitorium vel
Ecclesiam... Et eis non restituantur ablata, donec de conditione eorum certificatus fuerit ipse Prior. Et interim...]
138. Et si inveniatur quod sine debita licentia vadunt, tamquam apostatae puniantur. Illud idem volumus
observari de Fratribus euntibus per Provinciam propriam, sine sui Prioris Provincialis testimonio literarum vel
localium Priorum, secundum formam superius ordinatam.
139. Inhibemus insuper ut nullus Frater, etiam associatus, extra septam locei, sine licentia sui Prioris exeat, nec
solus ipse Prior. Quod si quis, Prior vel subditus, cum deliberatione ferisse [P. 68] fuerit deprehensus, poenam
apostasiae noverit se incurrisse, nisi inevitabile detrimentum et arduus casus, ut superius dictum est, hoc excuset.
[VERODUN., Aggiunta: Nam Fratres nihilominus habitantes saepe soli exire extra portam earum urgente
necessitate coguntur ad opera, qui ex hoc suspecti haberi non debent, nisi fortassis mulierum habitationes essent
eis contiguae, vel in tali hora, seu tam frequenter, et sine patenti et rationabili causa exierint, quod probabiliter
suspectus haberi debeat exitus exeuntis.
140. Nulli, sine licentia sui Prioris Provincialis, liceat equitare. Provincialis autem licentiam talem corcedat in
scriptis, et non nisi pro magna et necessaria causa. Frater enim qui aliter equitaverit, infra mensem, octo dies in
pane et aqua, super nudam terram, in medio refectorii sedens ieiunet, et voce careat donec per eum dicta
poenitentia fuerit adimpleta. Et poenae ieiunii octo dierum, infra mensem, excepto quod in mensa sedeat,
subiaceat Prior Provincialis, qui licentiam aliter concesserit equitandi.
27

