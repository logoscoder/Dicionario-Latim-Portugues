praeterquam in consiliis, fuisti nobiscum, sicut unus ex nobis. Nunc ergo ex duobus opportet te unum eligere:
sive a nobis discedere et abire in viam tuam, vel renuntiare huic saeculo et dedicare atque offerre te ipsum totum
Deo et Ordini nostro. Sciens, quod postquam sic te obtuleris, de sub iugo obedientiae eiusdem Ordinis collum
tuum, quacumque ex causa, non licebit excutere, quod sub tam morosa deliberatione, cum recusare libere posses,
sponte suscipere voluisti.
116. Quod si ipse responderit velle sic Deo et Ordini se offerre, tunc, eo stante, Prior, in Capitulo vel in Missa,
prout ei videbitur expedire, benedicat cucullam eius, dicens: Domine, exaudi orationem meam. Et clamor.
Dominus vobiscum. Et cum spiritu tuo. Oremus. Domine Jesu Christe, qui tegumen mortalitatis nostrae induere
dignatus es, obsecramus inmensam tuse largitatis abundantiam, ut hoc genus indumenti, quod sancti patres, ad
innocentiae et humilitatis indicium, abrenuntiantes mundo, ferre sanxerunt, ita benedicere tua benedictione
digneris, ut hic famulus tuus N., qui eo usus fuerit, Te induere mereatur. Qui vivis et regnas, etc. Et responso
Amen, Prior induat Novitium cucullam, dicendo: Induat te Deus novum hominum, qui secundum Deum creatus
est, in iustitia et sanctitate veritatis. Amen.
117. Novitius itaque cuculla benedicta indutus genua flectat ad pedes Prioris, et ad iussum eius tenens Regulam
beati Augustini in manibus suis, ponat illam in manibus Prioris, et profiteatur hoc modo: Ego Frater N. facio
professionem, et promitto obedientiam Deo, et beatae Mariae, et tibi Fratri N., Generali Priori Fratrum
Eremitarum Sancti Augustini et successoribus tuis, vivere sine proprio, et in castitate, secundum Regulam beati
Augustini, usque ad mortem.
118. Si vero Generalis Prior praesens non fuerit, profitebitur Priori Provinciali vel Priori loci, hoc modo: Ego Fr.
N. facio professionem, et promitto obedientiam Deo, et beatae Mariae, et tibi Fratri N., Priori Provinciali vel
Priori [P. 62] loci talis, nomine et vice Generalis Prioris Fratrum Eremitarum Ordinis Sancti Augustini et
successorum eius, vivere sine proprio, et in castitate secundum Regulam beati Augustini usque ad mortem.
119. Postea Prior surgens erigat Professum, suscipiens eum ad osculum pacis et deinde idem faciant sessores
utriusque lateris.
120. Suscepto igitur ab omnibus osculo pacis, Novitius factus Professus, ad iussum Prioris, in loco quem
assignaverit sibi sedebit. Quem exhortabitur ipse Prior, ut intente reddeat Deo, quod vovit: caste vivendo, mente
et corpore; nihil possidendo proprii, actu vel voluntate; obediendo suo Superiori, sine murmure vel
contradictione; et mores, quos in probatione didicit Novitius, non negligat observare Professus, quia quod Deo in
probatione impendebat ex libito, nunc reddere tenetur ex voto. Et his dictis omnes in pace discedant.
121. Si vero ipse Novitius taliter profiteri noluerit, aut de recipiendo eum maior et sanior pars Capituli ad
professionem non concordaverit, cum quibus fuerit conversatus, dicat ei Prior: Frater mi, mores tui non
concordant cum moribus nostris, tolle quod tuum est, et egredere liber a nobis.
122. Fratres infra terminum quinque annorum a receptionis suae ingressu, ad officium prioratus, subprioratus,
vicariatus; ad officum vero Discreti, Sacristae et Procuratoris intra triennium assumi non possint, nec vocem
habeant in electione praedictorum.
[VERODUN., ...terminum trium annorum... et Procuratoris assumi non possunt, nec vocem...
123. Conversi vero maneant in probatione per annum et diem, sicut alii Fratres, et postea, obedientiam, et vivere
sine proprio, et in castitate proprio Priori promittant. Vestes eorum superiores et scapularia sint tantum nigri
coloris. Numquam ulli Converso nostri Ordinis, quantumcumque fuerit utilis, cuculla concedatur; quod si ullo
modo alicui concessa fuerit, ipsa Conversus privetur, et conferens, infra duos menses, decem dies in pane et aqua
ieiunet.
ADDITIO
Circa decimum octavum capitulum de modo professionis faciendae addicimus quod iuvenes, completo anno
novitiatus et facta professione, statim tradantur a Priore alicui de honestioribus Fratribus Conventus in curam,
cui Fratri teneantur ipsi [P. 63] iuvenes obedire sicut Novitii Magistro suo, usque ad vicesimum suae aetatis
annum.
Volumus etiam et mandamus quod, sicut praedicti Professi iuvenes separantur a Novitiorum Magistro, ita
separentur ab ipsorum Novitiorum consortio.
Ordinamus etiam quod Prior noster Generalis possit dare cappam Conversis, si eos idoneos invenerit, pro suo
arbitrio voluntatis.
CAPITULUM XIX
QUOMODO RECIPIANTUR HOSPITES ET AD QUID TENEANTUR HOSPITES
124. Hospites si quando ad nos venerint, maxime religiosi, ostiarius cum multa vultus hilaritate suscipiat eos et,
introductis suadeat, ut Ecclesiam intrent. Postmodum in Capitulo sedeant, donec responsum detur eis. Interim
ostiarius cum matura festinatione ad Priorem accedens, denunciet illos adesse. Qui, audito eo, quantum poterit
festinet honeste satisfacere eis, ne si absque responso longa ipsos mora tenuerit, ibi materiam turbationis
habeant, vel turbentur. Quod si ipsi hospites religiosae personae et venerabiles fuerint, ad habitacula introducat
vel introduci faciat eos. Cum quibus, si gratia refectionis sumendae venerint, esse poterit ipse Prior, assumptis
secum de Fratribus duobus, vel pluribus, aut uno, sicut discretioni eius videbitur expedire. Et si a remotis
25

