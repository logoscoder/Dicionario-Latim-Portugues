patenter videat eum. Quod si contra fecerit, ipse Sacerdos suspensus sit confessione per annum, et in terra, in
pane et aqua solum, tribus diebus ieiunet coram Fratribus de Conventu. Si autem Frater Clericus vel Laicus in
tali locutione privata fuerit repertus, voce careat per annum, et tres dies, simili modo, ieiunet. Et si de
praedictorum privata locutione scandalum oriretur, acrius puniantur, secundum quod scandali magnitudo
requirit.
65. Et si Sacerdos fuerit socius simili negotio occupatus, sic ambo stabunt ut clare possint mutuo se videre. Et si
forsitan Sacerdos alicuius mulieris infirmantis confessionem audiat, quae in thalamo vel in loco arcto iaceat,
quod socius in eo ut ipsum videat commode manere non poterit, tunc socius ipse, quantum poterit, iuxta ostium
thalami manebit, dummodo verba non possit intelligere confitentis.
ADDITIO
Circa nonum capitulum de forma collocutionis Fratrum cum mulieribus addicimus quod Moniales nostri Ordinis,
ubique in custodia debita teneantur, ut nullus ad eas omnino possit intrare, nisi in infirmitate alicuius earum
confessiones auditurus, vel eas visitaturus. In quibus casibus ordinentur tales de quibus nulla suspicio valeat
suboriri; nec in quocumque casu aliquis praesumat comedere vel bibere cum eisdem. Contrarium facientes per
mensem subiaceant poenae gravioris culpae, quam quilibet Provincialis observari faciat per obedientiam,
alioquin per Visitatores Generalis, vel per Vicarium ipsius, graviter puniatur. [P. 48]
CAPITULUM X
QUOTIES ET QUANDO FRATRES COMMUNICARE DEBENT, ET QUA POENA PUNIATUR QUI NON
COMMUNICAVERIT
66. Fratres nostri, tam Novitii quam Professi et Conversi, quindecim vicibus in anno communicare debent, nisi
de licentia seu mandato Prioris, propter aliquam causam, remanere contingat, videlicet: in prima Dominica de
Adventu, in die Nativitatis Domini, in die Epiphaniae, in die Purificationis beatae Mariae, in prima Dominica
Quadragesimae, in die Annunciationis beatae Mariae, in Coena Domini, in die Resurrectionis, in Ascensione
Domini, in die sancto Pentecostes, in die Nativitatis beati Ioannis Baptistae, in Assumptione beatae Mariae, in
die Nativitatis beatae Mariae, in festo sancti Michaëlis, in festo Omnium Sanctorum.
67. Si quis autem ex Fratribus in die Nativitatis Domini, seu Coenae, aut Resurrectionis, sive in die sancto
Pentecostes, a communione abstinere petierit, sine manifesta et rationabili causa, non concedatur eidem. Quam
causam, si ea recitanda secrete non fuerit, coram Priore et Conventu, vel saltem duobus senioribus de Conventu
cum Priore, confiteri penitus teneatur. Quod si facere renuerit, quotidie sedeat in terra coram Conventu, secunda,
quarta et sexta feria, ad minus, in pane et aqua solum, septimanis singulis ieiunando. Teneat etiam continuum
silentium morando in cella, donec de praedicta culpa satisfecerit, sicut decet. Et talis, cuiuscumque conditionis
existat, usque ad plenam satisfactionem ab omni officio et ministerio Religionis nostrae suspendatur.
ADDITIO
Circa decimum capitulum de diebus Communionis addicimus quod in die Corporis Christi et in die beati
Augustini omnes Fratres debeant communicare.
CAPITULUM XI
QUOMODO, UBI ET QUANDO SILENTIUM OBSERVETUR
68. In choro, in dormitorio, in c.laustro, in refectorio quoque ac in cameris summum silentiunì ubique in Ordine
nostro servetur. In Ecclesia vero seu Oratorio possumus saecularium [P. 49] confessiones audire, sed nil manibus
operari licebit, nisi quod ad decorem spectet illius. In dormitorio quoque lectioni et orationi vacare poterunt
Fratres, scribere etiam et quippiam aliud operari, si id absque ullo sonitu et inquietudine alicuius fieri possit; in
quo per totam noctem lampas ardeat et luceat clare. Quod si Prior neglexerit facere, careat vestimentorum
provisione, et alias arguatur et puniatur, secundum quod discretioni sui Maioris videbitur expedire.
69. In claustro vero officium praevidere, et cantare, et manibus operari licebit, ita tamen quod propter hoc, in eo
silentium non frangatur. In aliis etiam locis honestis et omni suspitione carentibus, Fratres ad lectionem,
orationem et psalmodiam esse poterunt. Extra vero ambitum domorum orare nocturno tempore aut diurno, cum
Conventus dormit, aut reficitur, vel divinis inservit, suspitione dicimus non carere. Ubi vero claustrum non est
perfectum, secundum providentiam Prioris, in parte eius loqui licebit, et in parte silentium teneatur. In loco
tamen ubi est unum solum claustrum, et locus ipse, quia nimis est arctus, aut secundum claustrum vel domum
aliam ubi Fratres interdum, ut mos est Ordinis, loquantur, convenienter habere non potest, Prior cum Conventu,
ut in una parte ipsius claustri loqui valeat, poterit dispensare.
70. Prior in refectorio ad mensam et in choro de iis quae expediunt, silenter loqui valeat; Magister Novitiorum,
cum eis tantum, in eisdem locis, simili modo poterit loqui; necnon et Cantor in choro in distributione officii, qui
sic deprimat vocem in loquendo, tamquam loqueretur in aure. In locis autem ipsis et horis silentio deputatis,
Fratres qui signa nesciunt, silenter aliquid cum necesse fuerit breviter loqui poterunt, tantum illa quae sola
necessitas suadebit.
71. A Resurrectione quoque usque ad festum Omnium Sanctorum, a secundo signo Completorii usque in
sequentem diem post Primam, et ab ipso festo usque ad Resurrectionem, et ab eodem signo usque post Missam
conventualem sequentis diei, quae immediate post Primam cantatur, alioquin dicta Prima, silentium ubique infra
19

