deducto idem Rex intrusit quendam Torlacum Nacione No ricum eciam contra voluntatem Capituli. Interim idem
Magister Olauus Archiepiscopus in Concilio Basiliensi de iniuria sua conquestus est et causam suam fecit
committi et per Concilium iustificatus est, Nec minus per regem admissus est: Licet Concilium pro eo ad regem
specialiter scripserit. Eumque vt archiepiscopum in sessioni102
bus honorauerit et deputacionibus Eo tempore orta est guerra per quendam Engelbertum de Vallibus et terre
principes contra eundem dominum E[ricum] propter iniusticiam suam Audito autem exercitu dictus Torlacus
aufugit Et paulopost Magister Olauus Archiepi scopus in ecclesiam suam Vpsalensem cum gloria et honore ac
populi exultacione rediit et receptus ymmo Regi reconciliatus est. Qui obiit Anno domini 1438. VII kalendas
Juliix). Sub eodem O[lauo] Archiepiscopo per Concilium Basiliense annate erant sublate et electi pro
confirmacione ad suos archiepiscopos accesserunt in ecclesiarum releuamen iuxta iuris communis
disposicionem.
Vicesimus 2:dus fuit Reuerendissimus pater et dominus Nicolaus Ragwaldi tunc Episcopus Wexionensis et post
postulatus per Capitulum Vpsalense concorditer ad ecclesiam Vpsalensem. Qui erat in omnibus moribus maturus
in clero et populo manswetissimus et pii cordis. Justus. mansuetus denotus prudens munificus Hic impetrauit a
regnicolis vt per permutacionem prediorum et bonorum ecclesie Almarastek cederet ad vsum ecclesie Vpsalensis
pro fabricando castro vel curia ad voluntatem ipsius et suorum successorum, qui primus fundamentum posuit in
competenti altitudine in expensis ecclesie. cleri. et mense Quam permutacionem tamquam rite factam. Reges
Cristoferus et Karolus per suas litteras confirmarunt vna cum consiliariis regni Qui obiit Anno domini 1448.
dominic a Reminiscere que erat 17 dies ffebruarii.
Vicesimus 3:tius fuit Magister Johannes Benedicti de Salistom Magister in artibus et Baccalaureus decretorum
nobilis genere ffilius domini Benedicti Jonsson militis legiferi Vplandiarum Regis Karoli ex vtroque parente in
3:tia vel 4:ta lineis consanguineu s Canonice et concorditer electus et per Concilium Basiliense confirmatus vir
bone consciencie.
[Footnotes]
a) Spatium, forsan pro litera initiali inscribenda, hic a scriptore relictum est. In praecedente chronico legitur:
"Sverinius".
b) Manu e fine XIV:i seculi additum: 'hic fuit cognatus Erici regis tercii ut jnfra XCVII." (Dipl. Suec. I. pag.
240). Eadem manu infra scriptae sunt annotationes de XVI° et XVII° archiepiscopis.
c) Eadem manu, ac in annot. superiore supra verbum "Erico" est adscriptum "III°" et in margine "hic notandus
est".
d) "Senioris" recentiore manu superscriptum est.
e) Eadem manu SIV:i seculi additum in margine superiore: "Anno domini M°CCLXXIII° translatus est beatus
Ericus de antiqua Vpsalia ad nouam ecclesiam metropolitanam presentibus dominis Waldemaro rege Fulcone
archiepiscopo et alii s nobilibus."
f) Legendum: MCCLXXVII°; sicut etiam legitur in praecedente Chronico atque in Chronologia n:o XIX SS. rer.
Suec. Tom. I. Fulconem adhuc 27 Maji 1276 vixisse apparet ex Diplomat. Suec. I. p. 509.
g) Eadem manu recentiore: "hic fuit cognatos ducis Birgeri vtinfra CXVII°." Quod tamen folium registri nullam
affert lucem.
h) Legendum: Israelsson. Vide: Benzelii Mon. Eccles., pag. 201.
i) Hodie: Orvieto.
j) De die eius supremo dissentiunt auctores. Praecedens Chronicon affert kalendas Maji, Chronologia autem in
annotat.f) memorata XIII kalendas Maji. Diplomatarium nullam praebet lucem.
k) Praecedens Chronicon: "in octaua natiuitatis."
l) Haec duo verba in mscr:to iterata sunt.
m) Supra lineam paullo recentiore manu est ascriptum: "Kætilli".
n) Verba in parenthesi addita sunt manu e fine XIV:i seculi.
o) Hic finitur annotatio primi auctoris registri Upsalensis et recentior manus excipit.
p) Quae de morte Hemmingi afferuntur, eadem vel paulo recentiore manu sunt in margine apposita.
q) Hinc recentiore manu.
3

