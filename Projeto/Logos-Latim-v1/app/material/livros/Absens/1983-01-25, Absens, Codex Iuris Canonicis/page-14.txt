Can. 199 - Praescriptioni obnoxia non sunt:
1_ iura et obligationes quae sunt legis divinae naturalis aut positivae;
2_ iura quae obtineri possunt ex solo privilegio apostolico;
3_ iura et obligationes quae spiritualem christifidelium vitam directe respiciunt;
4_ fines certi et indubii circumscriptionum ecclesiasticarum;
5_ stipes et onera Missarum;
6_ provisio officii ecclesiastici quod ad normam iuris exercitium ordinis sacri requirit;
7_ ius visitationis et obligatio oboedientiae, ita ut christifideles a nulla auctoritate ecclesiastica visitari possint
et nulli auctoritati iam subsint.
2.11

TITULUS XI DE TEMPORIS SUPPUTATIONE

Can. 200 - Nisi aliud expresse iure caveatur, tempus supputetur ad normam canonum qui sequuntur.
Can. 201 - § 1. Tempus continuum intellegitur quod nullam patitur interruptionem.
§ 2. Tempus utile intellegitur quod ita ius suum exercenti aut per sequenti competit, ut ignoranti aut agere non
valenti noncurrat.
Can. 202 - § 1. In iure, dies intellegitur spatium constans 24 horis continuo supputandis, et incipit a media
nocte, nisi aliud expresse caveatur; hebdomada spatium 7 dierum; mensis spatium 30 et annus spatium 365 dierum, nisi
mensis et annus dicantur sumendi prout sunt in calendario.
§ 2. Prout sunt in calendario semper sumendi sunt mensis et annus, si tempus est continuum.
Can. 203 - § 1. Dies a quo non computatur in termino, nisi huius initium coincidat cum inito diei aut aliud
expresse in iure caveatur.
§ 2. Nisi contrarium statuatur, dies ad quem computatur in termino, qui, si tempus constet uno vel pluribus
mensibus aut annis, una vel pluribus hebdomadis, finitur expleto ultimo die eiusdem numeri aut, si mensis die eiusdem
numeri careat, expleto ultimo die mensis.

