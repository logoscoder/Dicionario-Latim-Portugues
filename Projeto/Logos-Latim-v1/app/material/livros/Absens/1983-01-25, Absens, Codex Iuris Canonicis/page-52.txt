§ 2. Novitiatus, ut validus sit, peragi debet in domo ad hoc rite designata. In casibus particularibus et ad
modum exceptionis, ex concessione Moderatoris supremi de consensu sui consilii, candidatus novitiatum peragere
potest in alia instituti domo sub moderamine alicuius probati religiosi, qui vices magistri novitiorum gerat.
§ 3. Superior maior permittere potest ut novitiorum coetus, per certa temporis spatia, in alia instituti domo, a
se designata, commoretur.
Can. 648 - § 1. Novitiatus, ut validus sit, duodecim menses in ipsa novitiatus communitate peragendos
complecti debet, firmo praescripto can. 647,
§ 3.
§ 2. Ad novitiorum institutionem perficiendam, constitutiones, praeter tempus de quo in, §
1, unum vel plura exercitationis apostolicae tempora extra novitiatus communitatem peragenda statuere
possunt.
§ 3. Novitiatus ultra biennium ne extendatur.
Can. 649 - § 1. Salvis praescriptis can. 647, § 3 et can. 648, § 2, absentia a domo novitiatus quae tres menses,
sive continuos sive intermissos, superet, novitiatum invalidum reddit. Absentia quae quindecim dies superet, suppleri
debet.
§ 2. De venia competentis Superioris maioris, prima professio anticipari potest, non ultra quindecim dies.
Can. 650 - § 1. Scopus novitiatus exigit ut novitii sub directione magistri efformentur iuxta rationem
institutionis iure proprio definiendam.
§ 2. Regimen novitiorum, sub auctoritate Superiorum maiorum, uni magistro reservatur.
Can. 651 - § 1. Novitiorum magister sit sodalis instituti qui vota perpetua professus sit et legitime designatus.
§ 2. Magistro, si opus fuerit, cooperatores dari possunt, qui ei subsint quoad moderamen novitiatus et
institutionis rationem.
§ 3. Novitiorum institutioni praeficiantur sodales sedulo praeparati qui, aliis oneribus non impediti, munus
suum fructose et stabili modo absolvere possint.
Can. 652 - § 1. Magistri eiusque cooperatorum est novitiorum vocationem discernere et comprobare, eosque
gradatim ad vitam perfectionis instituti propriam rite ducendam efformare. § 2. Novitii ad virtutes humanas et
christianas excolendas adducantur; per orationem et sui abnegationem in pleniorem perfectionis viam introducantur; ad
mysterium salutis contemplandum et sacras Scripturas legendas et meditandas instruantur; ad Dei cultum in sacra
liturgia excolendum praeparentur; rationem addiscant vitam ducendi Deo hominibusque in Christo per consilia
evangelica consecratam; de instituti indole et spiritu, fine et disciplina, historia et vita edoceantur atque amore erga
Ecclesiam eiusque sacros Pastores imbuantur.
§ 3. Novitii, propriae responsabilitatis conscii, ita cum magistro suo active collaborent ut gratiae divinae
vocationis fideliter respondeant.
§ 4. Curent instituti sodales, ut in opere institutionis novitiorum pro parte sua cooperentur vitae exemplo et
oratione.
§ 5. Tempus novitiatus, de quo in can. 648, § 1, in opus formationis proprie impendatur, ideoque novitii ne
occupentur in studiis et muniis, quae huic formationi non directe inserviunt.
Can. 653 - § 1. Novitius institutum libere deserere potest; competens autem instituti auctoritas potest eum
dimittere.
§ 2. Exacto novitiatu, si idoneus iudicetur, novitius ad professionem temporariam admittatur, secus dimittatur;
si dubium supersit de eius idoneitate, potest probationis tempus a Superiore maiore ad normam iuris proprii, non tamen
ultra sex menses prorogari.
Art. 3
DE PROFESSIONE RELIGIOSA
Can. 654 - Professione religiosa sodales tria consilia evangelica observanda voto publico assumunt, Deo per
Ecclesiae ministerium consecrantur et instituto incorporantur cum iuribus et officiis iure definitis.
Can. 655 - Professio temporaria ad tempus iure proprio definitum emittatur, quod neque triennio brevius
neque sexennio longius sit.
Can. 656 - Ad validitatem professionis temporariae requiritur ut:
1_ qui eam emissurus est, decimum saltem octavum aetatis annum compleverit;
2_ novitiatus valide peractus sit;
3_ habeatur admissio a competenti Superiore cum voto sui consilii ad normam iuris libere facta;
4_ sit expressa et absque vi, metu gravi aut dolo emissa;
5_ a legitimo Superiore per se vel per alium recipiatur.
Can. 657 - § 1. Expleto tempore ad quod professio emissa fuerit, qui sponte petat et idoneus iudicetur, ad
renovationem professionis vel ad professionem perpetuam admittatur, secus discedat.
§ 2. Si opportunum vero videatur, periodus professionis; temporariae a competenti Superiore, iuxta ius
proprium, prorogari potest, ita tamen ut totum tempus, quo sodalis votis temporariis adstringitur, non superet
novennium.
§ 3. Professio perpetua anticipari potest ex iusta causa, non tamen ultra trimestre.

