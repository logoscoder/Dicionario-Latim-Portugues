TITULUS II DE CAUSIS AD SACRAE ORDINATIONIS NULLITATEM DECLARANDAM
Can. 1708 - Validitatem sacrae ordinationis ius habent accusandi sive ipse clericus sive Ordinarius, cui
clericus subest vel in cuius dioecesi ordinatus est.
Can. 1709 - § 1. Libellus mitti debet ad competentem Congregationem, quae decernet utrum causa ab ipsa
Curiae Romanae Congregatione an a tribunali ab ea designato sit agenda.
§ 2. Misso libello, clericus ordines exercere ipso iure vetatur.
Can. 1710 - Si Congregatio causam ad tribunal remiserit, serventur, nisi rei natura obstet, canones de iudiciis
in genere et de iudicio contentioso ordinario, salvis praescriptis huius tituli.
Can. 1711 - In his causis defensor vinculi iisdem gaudet iuribus iisdemque tenetur officiis, quibus defensor
vinculi matrimonialis.
Can. 1712 - Post secundam sententiam, quae nullitatem sacrae ordinationis confirmavit, clericus omnia iura
statui clericali propria amittit et ab omnibus obligationibus liberatur.
TITULUS III DE MODIS EVITANDI IUDICIA
Can. 1713 - Ad evitandas iudiciales contentiones transactio seu reconciliatio utiliter adhibetur, aut controversia
iudicio unius vel plurium arbitrorum committi potest.
Can. 1714 - De transactione, de compromisso, deque iudicio arbitrali serventur normae a partibus selectae vel,
si partes nullas selegerint, lex ab Episcoporum conferentia lata, si qua sit, vel lex civilis vigens in loco ubi conventio
initur.
Can. 1715 - § 1. Nequit transactio aut compromissum valide fieri circa ea quae ad bonum publicum pertinent,
aliaque de quibus libere disponere partes non possunt.
§ 2. Si agitur de bonis ecclesiasticis temporalibus, serventur, quoties materia id postulat, sollemnitates iure
statutae pro rerum ecclesiasticarum alienatione.
Can. 1716 - § 1. Si lex civilis arbitrali sententiae vim non agnoscat, nisi a iudice confirmetur, sententia
arbitralis de controversia ecclesiastica, ut vim habeat in foro canonico, confirmatione indiget iudicis ecclesiastici loci,
in quo lata est.
§ 2. Si autem lex civilis admittat sententiae arbitralis coram civili iudice impugnationem, in foro canonico
eadem impugnatio proponi potest coram iudice ecclesiastico, qui in primo gradu competens est ad controversiam
iudicandam.
12.4

PARS IV DE PROCESSU POENALI

CAPUT I DE PRAEVIA INVESTIGATIONE
Can. 1717 - § 1. Quoties Ordinarius notitiam, saltem veri similem, habet de delicto, caute inquirat, per se vel
per aliam idoneam personam, circa facta et circumstantias et circa imputabilitatem, nisi haec inquisito omnino
superflua videatur. § 2. Cavendum est ne ex hac investigatione bonum cuiusquam nomen in discrimen vocetur.
§ 3. Qui investigationem agit, easdem habet, quas auditor in processu, potestates et obligationes; idemque
nequit, si postea iudicialis processus promoveatur, in eo iudicem agere.
Can. 1718 - § 1. Cum satis collecta videantur elementa, decernat Ordinarius:
1_ num processus ad poenam irrogandam vel declarandam promoveri possit;
2_ num id, attento can. 1341, expediat;
3_ utrum processus iudicialis sit adhibendus an, nisi lex vetet, sit procedendum per decretum extra iudicium.
§ 2. Ordinarius decretum, de quo in § 1, revocet vel mutet, quoties ex novis elementis aliud sibi decernendum
videtur.
§ 3. In ferendis decretis, de quibus in § § 1 et 2, audiat Ordinarius, si prudenter censeat, duos iudices aliosve
iuris peritos.
§ 4. Antequam ad normam § 1 decernat, consideret Ordinarius num, ad vitanda inutilia iudicia, expediat ut,
partibus consentientibus, vel ipse vel investigator quaestionem de damnis ex bono et aequo dirimat.
Can. 1719 - Investigationis acta et Ordinarii decreta, quibus investigatio initur vel clauditur, eaque omnia quae
investigationem praecedunt, si necessaria non sint ad poenalem processum, in secreto curiae archivo custodiantur.
CAPUT II DE PROCESSUS EVOLUTIONE
Can. 1720 - Si Ordinarius censuerit per decretum extra iudicium esse procedendum:
1_ reo accusationem atque probationes, data facultate sese defendendi, significet, nisi reus, rite vocatus,
comparere neglexerit;
2_ probationes et argumenta omnia cum duobus assessoribus accurate perpendat;
3_ si de delicto certo constet neque actio criminalis sit extincta, decretum ferat ad normam cann. 1342-1350,
expositis, breviter saltem, rationibus in iure et in facto.
Can. 1721 - § 1. Si Ordinarius decreverit processum poenalem iudicialem esse ineundum, acta investigationis
promotori iustitiae tradat, qui accusationis libellum iudici ad normam cann. 1502 et 1504 exhibeat.
§ 2. Coram tribunali superiore partes actoris gerit promotor iustitiae apud illud tribunal constitutus.
Can. 1722 - Ad scandala praevenienda, ad testium libertatem protegendam et ad iustitiae cursum tutandum,
potest Ordinarius, audito promotore iustitiae et citato ipso accusato, in quolibet processus stadio accusatum a sacro

