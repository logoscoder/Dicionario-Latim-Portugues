§ 3. Qui dioecesis regimen, ad normam §§ 1 vel 2, susceperit, quam primum Sanctam Sedem moneat de sede
impedita ac de suspecto munere.
Can. 414 - Quilibet ad normam can. 423 vocatus ut ad interim dioecesis curam pastoralem gerat pro tempore
quo sedes impeditur tantum, in cura pastorali dioecesis exercenda tenetur obligationibus atque potestate gaudet, quae
iure Administratori dioecesano competunt.
Can. 415 - Si Episcopus dioecesanus poena ecclesiastica a munere exercendo prohibeatur, Metropolita aut, si
is deficiat vel de eodem agatur, suffraganeus antiquior promotione ad Sanctam Sedem statim reccurat, ut ipsa
provideat.
Art. 2
DE SEDE VACANTE
Can. 416 - Sedes episcopalis vacat Episcopi dioecesani morte, renuntiatione a Romano Pontifice acceptata,
translatione ac privatione Episcopo intimata.
Can. 417 - Vim habent omnia quae gesta sunt a Vicario generali aut Vicario episcopali, donec certam de obitu
Episcopi dioecesani notitiam iidem acceperint, itemque quae ab Episcopo dioecesano aut a Vicario generali vel
episcopali gesta sunt, donec certam de memoratis actibus pontificiis notitiam receperint.
Can. 418 - § 1. A certa translationis notitia, Episcopus intra duos menses debet dioecesim ad quam petere
eiusque canonicam possessionem capere autem captae possessionis dioecesis novae, dioecesis a qua vacat.
§ 2. A certa translationis notitia usque ad canonicam novae dioecesis possessionem, Episcopus translatus in
dioecesi a qua:
1_ Administratoris dioecesani potestatem obtinet eiusdemque obligationibus tenetur, cessante qualibet Vicarii
generalis et Vicarii episcopalis potestate, salvo tamen can. 409, §
2;
2_ integram percipit remunerationem officio propriam.
Can. 419 - Sede vacante, regimen dioecesis, usque ad constitutionem Administratoris dioecesani, ad
Episcoporum auxiliarem, et si plures sint, ad eum qui promotione si antiquior devolvitur deficiente autem Episcopo
auxiliari, ad collegium consultorum, nisi a Sancta Sede aliter provisum fuerit. Qui ita regimen dioecesis assumit, sine
mora convocet collegium competens ad deputandum Administratorem dioecesanum.
Can. 420 - In vicariatu vel praefectura apostolica, sede vacante, regimen assumit ProVicarius vel Pro-Praefectus ad hunc tantum effectum a Vicario vel a Praefecto immediate post captam
possessionem nominatus, nisi aliter a Sancta Sede statutum fuerit.
Can. 421 - § 1. Intra octo dies ab accepta vacationis sedis episcopalis notitia, Administrator dioecesanus, qui
nempe dioecesim ad interim regat, eligendus est a collegio consultorum, firmo praescripto can. 502, § 3.
§ 2. Si intra praescriptum tempus Administrator dioecesanus, quavis de causa, non fuerit legitime electus,
eiusdem deputatio devolvitur ad Metropolitam, et si vacans sit ipsa Ecclesia metropolitana aut metropolitana simul et
suffraganea, ad Episcopum suffraganeum promotione antiquiorem.
Can. 422 - Episcopus auxiliaris et, si is deficiat, collegium consultorum quantocius de morte Episcopi, itemque
electus in Administratorem dioecesanum de sua electione Sedem Apostolicam certiorem faciant.
Can. 423 - § 1. Unus deputetur Administrator dioecesanus, reprobata contraria consuetudine; secus electio
irrita est.
§ 2. Administrator dioecesanus ne simul sit oeconomus; quare si oeconomus dioecesis in Administratorem
electus fuerit, alium pro tempore oeconomum eligat consilium a rebus oeconomicis.
Can. 424 - Administrator dioecesanus eligatur ad normam cann. 165-178.
Can. 425 - § 1. Valide ad munus Administratoris dioecesani deputari tantum potest sacerdos qui trigesimum
quintum aetatis annum expleverit et ad eandem vacantem sedem non fuerit iam electus, nominatus vel praesentatus.
§ 2. In Administratorem dioecesanum eligatur sacerdos, qui sit doctrina et prudentia praestans.
§ 3. Si praescriptae in § 1 condiciones posthabitae fuerint, Metropolita aut, si ipsa Ecclesia metropolitana
vacans fuerit, Episcopus suffraganeus promotione antiquior, agnita rei veritate, Administratorem pro ea vice deputet;
actus autem illius qui contra praescripta § 1 sit electus, sunt ipso iure nulli.
Can. 426 - Qui, sede vacante, ante deputationem Administratoris dioecesani, dioecesim regat, potestate gaudet
quam ius Vicario generali agnoscit.
Can. 427 - § 1. Administrator dioecesanus tenetur obligationibus et gaudet potestate Episcopi dioecesani, iis
excludis quae ex rei natura aut ipso iure excipiuntur.
§ 2. Administrator dioecesanus, acceptata electione, potestatem obtinet, quin requiratur ullius confirmatio,
firma obligatione de qua in can. 833, n. 4.
Can. 428 - § 1. Sede vacante nihil innoventur.
§ 2. Illi quid ad interim dioecesis regimen curant, vetantur quidpiam agere quod vel dioecesi vel episcopalibus
iuribus praeiudicium aliquod affere possit; speciatim prohibentur ipsi, ac proinde alii quicumque, quominus sive per se
sive per alium curiae dioecesanae documenta quaelibet subtrahant vel destruant, aut in iis quidquam immutent.
Can. 429 - Administrator dioecesanus obligatione tenetur residendi in dioecesi et applicandi Missam pro
populo ad normam can. 388.

