DE EPISCOPIS COADIUTORIBUS ET AUXILIARIBUS
Can. 403 - § 1. Cum pastorales dioecesis necessitates id suadeant, unus vel plures Episcopi auxiliares, petente
Episcopo dioecesano, constituantur Episcopus auxiliaris iure successionis non gaudet.
§ 2. Gravioribus in adiunctis, etiam indolis personalis, Episcopo dioecesano dari potest Episcopus auxiliaris
specialibus instructus facultatibus.
§ 3. Sancta Sedes, si magis opportunum id ipsi videatur, ex officio constituere potest Episcopum coadiutorem,
qui et ipse specialibus instruitur facultatibus; Episcopus coadiutor iure successionis gaudet.
Can. 404 - § 1. Episcopus coadiutor officii sui possessionem capit, cum litteras apostolicas nominationis, per
se vel per procuratorem, ostenderit Episcopo dioecesano atque collegio consultorum, praesente curiae cancellario, qui
rem in acta referat.
§ 2. Episcopus auxiliaris officii sui possessionem capit, cum litteras apostolicas nominationis ostenderit
Episcopo dioecesano, praesente curiae cancellario, qui rem in acta referat.
§ 3. Quod si Episcopus dioecesanus plene sit impeditus, sufficit ut tum Episcopus coadiutor, tum Episcopus
auxiliaris litteras apostolicas nominationis ostendant collegio consultorum, praesente curiae cancellario.
Can. 405 - § 1. Episcopus coadiutor, itemque Episcopus auxiliaris, obligationes et iura habent quae
determinantur praescriptis canonum qui sequuntur, atque in litteris suae nominationis definiuntur.
§ 2. Episcopus coadiutor et Episcopus auxiliaris, de quo in can. 403, § 2, Episcopo dioecesano in universo
dioecesis regimine adstant atque eiusdem absentis vel impedit vices supplent.
Can. 406 - § 1. Episcopus coadiutor, itemque Episcopus auxiliaris, de quo in can. 403, §
2, ab Episcopo dioecesano Vicarius generalis constituatur; insuper ipsi prae ceteris Episcopus dioecesanus
committat quae ex iure mandatum speciale requirant.
§ 2. Nisi in litteris apostolicis aliud provisum fuerit et firmo praescripto § 1, Episcopus dioecesanus
auxiliarem vel auxiliares suos constituat Vicarios generales vel saltem Vicarios episcopales, ab auctoritate sua, aut
Episcopi coadiutoris vel Episcopi auxiliaris de quo in can. 403, § 2, dumtaxat dependentes.
Can. 407 - § 1. Ut quam maxime praesenti et futuro dioecesis bono faveatur, Episcopus dioecesanus,
coadiutor atque Episcopus auxiliaris de quo in can. 403, § 2, in rebus maioris momenti sese invicem consulant.
§ 2. Episcopus dioecesanus in perpendendis causis maioris momenti, praesertim indolis pastoralis, Episcopos
auxiliares prae ceteris consulere velit.
§ 3. Episcopus coadiutor et Episcopus auxiliaris, quippe qui in partem sollicitudinis Episcopi dioecesani
vocati sint, munia sua ita exerceant, ut concordi cum ipso opera et animo procedant.
Can. 408 - § 1. Episcopus coadiutor et Episcopus auxiliaris, iusto impedimento non detenti, obligantur ut,
quoties Episcopus dioecesanus id requirat, pontificalia et alias functiones obeant, ad quas Episcopus dioecesanus
tenetur.
§ 2. Quae episcopalia iura et functiones Episcopus coadiutor aut auxiliaris potest exercere, Episcopus
dioecesanus habitualiter alii ne committat.
Can. 409 - § 1. Vacante sede episcopali, Episcopus coadiutor statim fit Episcopus dioecesis pro qua fuerat
constitutus, dummodo possessionem legitime ceperit.
§ 2. Vacante sede episcopali, nisi aliud a competenti auctoritate statutum fuerit, Episcopus auxiliaris, donec
novus Episcopus possessionem sedis ceperit, omnes et solas servat potestates et facultates quibus sede plena, tamquam
Vicarius generalis vel tamquam Vicarius episcopalis, gaudebat; quod si ad munus Administratoris dioecesani, qui
regimini dioecesis praeest.
Can. 410 - Episcopus coadiutor et Episcopus auxiliaris obligatione tenentur, sicut et ipse Episcopus
dioecesanus, residendi in dioecesi; a qua praeterquam ratione alicuius officii extra dioecesim implendi aut feriarum
causa, quae ultra mensem ne protrahantur, nonnisi ad breve tempus discedant.
Can. 411 - Episcopo coadiutori et auxiliari, ad renuntiationem ab officio quod attinet, applicantur praescripta
cann. 401 et 402, § 2.
CAPUT III DE SEDE IMPEDITA ET DE SEDE VACANTE
Art. 1
DE SEDE IMPEDITA
Can. 412 - Sedes episcopalis impedita intellegitur, si captivitate, relegatione, exsilio aut inhabilitate Episcopus
dioecesanus plane a munere pastorali in dioecesi procurando praepediatur, ne per litteras quidem valens cum
dioecesanis communicare.
Can. 413 - § 1. Sede impedita, regimen dioecesis, nisi aliter Sancta Sedes pro providerit, competit Episcopo
coadiutori, si adsit; eo deficiente aut impedito, alicui Episcopo auxiliari aut Vicario generali vel episcopali aliive
sacerdoti, servato personarum ordine statuto in elencho ab Episcopo dioecesano quam primum a capta dioecesis
possessione componendo; qui elenchus cum Metropolitana communicandus singulis saltem triennis renoventur atque a
cancellario sub secreto servetur.
§ 2. Si deficiat aut impediatur Episcopus coadiutor atque elenchus, de quo in § 1, non suppetat, collegii
consultorum est sacerdote meligere, qui dioecesim regat.

