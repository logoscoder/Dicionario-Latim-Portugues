4

LIBER III: DE ECCLESIAE MUNERE DOCENDI

5
Can. 747 - § 1. Ecclesiae, cui Christus Dominus fidei depositum concredidit ut ipsa, Spiritu Sancto assistente,
veritatem revelatam sancte custodiret, intimius perscrutaretur, fideliter annuntiaret atque exponeret, officium est et ius
nativum, etiam mediis communicationis socialis sibi propriis adhibitis, a qualibet humana potestate independens,
omnibus gentibus Evangelium praedicandi.
§ 2. Ecclesiae competit semper et ubique principia moralia etiam de ordine sociali annuntiare, necnon
iudicium ferre de quibuslibet rebus humanis, quatenus personae humanae iura fundamentalia aut animarum salus id
exigant.
Can. 748 - § 1. Omnes homines veritatem in iis, quae Deum eiusque Ecclesiam respiciunt, quaerere tenentur
eamque cognitam amplectendi ac servandi obligatione vi legis divinae adstringuntur et iure gaudent.
§ 2. Homines ad amplectendam fidem catholicam contra ipsorum conscientiam per coactionem adducere
nemini umquam fas est.
Can. 749 - § 1. Infallibilitate in magisterio, vi muneris sui gaudet Summus Pontifex quando ut supremus
omnium christifidelium Pastor et Doctor, cuius est fratres suos in fide confirmare, doctrinam de fide vel de moribus
tenendam definitivo actus proclamat.
§ 2. Infallibilitate in magisterio pollet quoque Collegium Episcoporum quando magisterium exercent Episcopi
in Concilio Oecumenico coadunati, qui, ut fidei et morum doctores et iudices, pro universa Ecclesia doctrinam de fide
vel de moribus definitive tenendam declarant aut quando per orbem dispersi, communionis nexum inter se et cum Petri
successore servantes, una cum eodem Romano Pontifice authentice res fidei vel morum docentes, in unam sententiam
tamquam definitive tenendam conveniunt.
§ 3. Infallibiliter definita nulla intellegitur doctrina, nisi id manifesto constiterit.
Can. 750 - Fide divina et catholica ea omnia credenda sunt quae verbo Dei scripto vel tradito, uno scilicet fidei
deposito Ecclesiae commisso, continentur, et insimul ut divinitus revelata proponuntur sive ab Ecclesiae magisterio
sollemni, sive ab eius magisterio ordinario et universali, quod quidem communi adhaesione christifidelium sub
presbyteratum; qui ad presbyteratum destinantur, ad diaconatus quascumque devitare doctrinas iisdem contrarias.
Can. 751 - Dicitur haeresis, pertinax, post receptum baptismum, alicuius veritatis divina et catholica credendae
denegatio, aut de eadem pertinax dubitatio; apostasia, fidei christianae ex toto repudiatio; schisma, subiectionis Summo
Pontifici aut communionis cum Ecclesiae membris eidem subditis detrectatio.
Can. 752 - Non quidem fidei assensus, religiosum tamen intellectus et voluntatis obsequium praestandum est
doctrinae, quam sive Summus Pontifex sive Collegium Episcoporum de fide vel de moribus enuntiant, cum
magisterium authenticum exercent, etsi definitivo actu eandem proclamare non intendant christifideles ergo devitare
curent quae cum eadem non congruant.
Can. 753 - Episcopi, qui sunt in communione cum Collegii capite et membris, sive singuli sive in conferentiis
Episcoporum aut in conciliis particularibus congregati, licet infallibilitate in docendo non polleant, christifidelium suae
curae commissorum authentici sunt fidei doctores et magistri; cui authentico magisterio suorum Episcoporum
christifideles religioso animi obsequio adhaerere tenentur.
Can. 754 - Omnes christifideles obligatione tenentur servandi constitutiones et decreta, quae ad doctrinam
proponendam et erroneas opiniones proscribendas fert legitima Ecclesiae auctoritas, speciali vero ratione, quae edit
Romanus Pontifex vel Collegium Episcoporum.
Can. 755 - § 1. Totius Collegii Episcoporum et Sedis Apostolicae imprimis est fovere et dirigere motum
oecumenicum apud catholicos, cuius finis est unitatis redintegratio inter universos christianos, ad quam promovendam
Ecclesia ex voluntate Christi tenetur.
§ 2. Episcoporum item est, et, ad normam iuris, Episcoporum conferentiarum, eandem unitatem promovere
atque pro variis adiunctorum necessitatibus vel opportunitatibus, normas practicas impertire, attentis praescriptis a
suprema Ecclesiae auctoritate latis.
5.1

TITULUS I DE DIVINI VERBI MINISTERIO

Can. 756 - § 1. Quoad universam Ecclesiam munus Evangelii annuntiandi praecipue Romano Pontifici et
Collegio Episcoporum commissum est.
§ 2. Quoad Ecclesiam particularem sibi concreditam illud munus exercent singuli Episcopi, qui quidem totius
ministerii verbi in eadem sunt moderatores; quandoque vero aliqui Episcopi coniunctim illud explent quoad diversas
simul Ecclesias, ad normam iuris.
Can. 757 - Presbyterorum, qui quidem Episcoporum cooperatores sunt, proprium est Evangelium Dei
annuntiare; praesertim hoc officio tenentur, quoad populum sibi commissum, parochi aliique quibus cura animarum

