§ 3.

Officia publica, quae participationem in exercitio civilis potestatis secumferunt, clerici asssumere

vetantur.
§ 4. Sine licentia sui Ordinarii, ne ineant gestiones bonorum ad laicos pertinentium aut officia saecularia, quae
secum feruntonus redendarum rationum; a fideiubendo, etiam de bonis propriis, inconsulto proprio Ordinario,
prohibentur; item a subscribendis syngraphis, quibus nempe obligatio solvendae pecuniae, nulla definita causa,
subscipitur, abstineant.
Can. 286 - Prohibentur clerici per se vel per alios, sive in propriam sive in aliorum utilitatem, negotiationem
aut mercaturam exercere, nisi de licentia legitimae auctoritatis ecclesiasticae.
Can. 287 - § 1. Clerici pacem et concordiam iustitia innixam inter homines servandam quam maxime semper
foveant.
§ 2. In factionibus politicis atque in regendis consociationibus syndicalibus activam partem ne habeant, nisi
iudicio competentis auctoritatis ecclesiasticae, Ecclesiae iura tuenda aut bonum commune promovendum id requirant.
Can. 288 - Diaconi permanentes praescriptis cann. 284, 285, §§ 3 et 4, 286, 287, § 2 non tenentur, nisi ius
particulare aliud statuat.
Can. 289 - § 1. Cum servitium militare statui clericali minus congruat, clerici itemque candidati ad sacros
ordines militiam ne capessant voluntarii, nisi de sui Ordinarii licentia. §
2. Clerici utantur exemptionibus, quas ab exercendis muneribus et publicis civilibus officiis a statu clericali
alienis, in eorum favorem leges et conventiones vel consuetudines concedunt nisi in casibus particularibus aliter
Ordinarius proprius decreverit.
CAPUT IV DE AMISSIONE STATUS CLERICALIS
Can. 290 - Sacra ordinatio, semel valide recepta, numquam irrita fit. Clericus tamen statum clericalem amittit:
1_ sententia iudicali aut decreto administrativo, quo invaliditas sacrae ordinationis declaratur;
2_ poena dimissionis legitime irrogata;
3_ rescripto Apostolicae Sedis; quod vero rescriptum diaconis ob graves tantum causas, presbyteris ob
gravissimas causas ac Apostolica Sede conceditur.
Can. 291 - Praeter casus de quibus in can. 290, n. 1, amissio status clericalis non secumfert dispensationem ab
obligatione caelibatus, quae ab uno tantum Romano Pontifice conceditur.
Can. 292 - Clericus qui statum clericalem ad normam iuris amittit, cum eo amittit iura statui clericali propria,
nec ullis iam adstringitur obligationibus status clericalis, firmo praescripto can. 291; potestatem ordinis exercere
prohibetur, salvo praescripto can. 976; eo ipso privatur omnibus officiis, numeribus muneribus e potestate qualibet
delegata.
Can. 293 - Clericus qui statum clericalem amisit, nequit denuo inter clericos adscribi, nisi per Apostolicae
Sedis rescriptum.
3.2.4

TITULUS IV DE PRAELATURIS PERSONALIBUS

Can. 294 - Ad aptam presbyterorum distributionem promovendam aut ad peculiaria opera pastoralia vel
missionalia pro variis regionibus aut diversis coetibus socialibus perficienda, praelaturae personales quae presbyteris et
diaconis cleri saecularis constent, ab Apostolica Sede, auditis quarum interest Episcoporum conferentiis, erigi possunt.
Can. 295 - § 1. Praelatura personalis regitur statutis ab Apostolica Sede conditis eique praeficitur Praelatus ut
Ordinarius proprius, ciu ius est nationale vel internationale seminarium erigere necnon alumnos incardinare, eosque
titulo servitii praelaturae ad ordines promovere.
§ 2. Praelatus prospicere debet sive spirituali institutioni illorum, quos titulo praedicto promoverit, sive
eorundem decorae sustentationi.
Can. 296 - Conventionibus cum praelatura initis, laici operibus apostolicis praelaturae personalis sese dedicare
possunt; modus vero huius organicae cooperationis atque praecipua officia et iura cum illa coniuncta in statutis apte
determinentur.
Can. 297 - Statuta pariter definiant rationes praelaturae personalis cum Ordinariis locorum, in quorum
Ecclesiis particularibus ipsa praelatura sua opera pastoralia vel missionalia, praevio consensu Episcopi dioecesani,
exercet vel exercere desiderat.
3.2.5

TITULUS V DE CHRISTIFIDELIUM CONSOCIATIONIBUS

CAPUT I NORMAE COMMUNES
Can. 298 - § 1. In Ecclesia habentur consociationes distinctae ab institutis vitae consecratae et societatibus
vitae apostolicae, in quibus christifideles, sive clerici sive laici sive clerici et laici simul, communi opera contendunt ad
perfectiorem vitam fovendam, aut ad alia apostolatus opera, scilicet ad evangelizationis incepta, ad pietatis vel caritatis
opera exercenda et ad ordinem temporalem christiano spiritu animandum.
§ 2. Christifideles sua nomina dent iis praesertim consociationibus, quae a competenti auctoritate ecclesiastica
aut erectae aut laudatae vel commendatae sint.
Can. 299 - § 1. Integrum est christifidelibus, privata inter se conventione inita, consociationes constituere ad
fines de quibus in can. 298, § 1 persequendos, firmo praescripto can. 301, § 1.

