§ 2. Antequam remissio fiat, consulendus est, nisi propter extraordinarias circumstantias impossibile sit,
praecepti auctor.
Can. 1357 - § 1. Firmis praescriptis cann. 508 et 976, censuram latae sententiae excommunicationis vel
interdicti non declaratam confessarius remittere potest in foro interno sacramentali, si paenitenti durum sit in statu
gravis peccati permanere per tempus necessarium ut Superior competens provideat. § 2. In remissione concedenda
confessarius paenitenti onus iniungat recurrendi intra mensem sub poena reincidentiae ad Superiorem competentem vel
ad sacerdotem facultate praeditum, et standi huius mandatis; interim imponat congruam paenitentiam et, quatenus
urgeat, scandali et damni reparationem; recursus autem fieri potest etiam per confessarium, sine nominis mentione.
§ 3. Eodem onere recurrendi tenentur, postquam convaluerint, ii quibus ad normam can.
976 remissa est censura irrogata vel declarata vel Sedi Apostolicae reservata.
Can. 1358 - § 1. Remissio censurae dari non potest nisi delinquenti qui a contumacia, ad normam can. 1347, §
2, recesserit; recedenti autem denegari nequit.
§ 2. Qui censuram remittit, potest ad normam can. 1348 providere vel etiam paenitentiam imponere.
Can. 1359 - Si quis pluribus poenis detineatur, remissio valet tantummodo pro poenis in ipsa expressis;
generalis autem remissio omnes aufert poenas, iis exceptis quas in petitione reus mala fide reticuerit.
Can. 1360 - Poenae remissio metu gravi extorta irrita est.
Can. 1361 - § 1. Remissio dari potest etiam absenti vel sub condicione.
§ 2. Remissio in foro externo detur scripto, nisi gravis causa aliud suadeat.
§ 3. Caveatur ne remissionis petitio vel ipsa remissio divulgetur, nisi quatenus id vel utile sit ad rei famam
tuendam vel necessarium ad scandalum reparandum.
Can. 1362 - § 1. Actio criminalis praescriptione extinguitur triennio, nisi agatur:
1_ de delictis Congregationi pro Doctrina Fidei reservatis;
2_ de actione ob delicta de quibus in cann. 1394, 1395, 1397, 1398, quae quinquennio praescribitur;
3_ de delictis quae non sunt iure communi punita, si lex particularis alium praescriptionis terminum statuerit.
§ 2. Praescriptio decurrit ex die quo delictum patratum est, vel, si delictum sit permanens vel habituale, ex die
quo cessavit.
Can. 1363 - § 1. Si intra terminos de quibus in can. 1362, ex die quo sententia condemnatoria in rem
iudicatam transierit computandos, non sit reo notificatum exsecutorium iudicis decretum de quo in can. 1651, actio ad
poenam exsequendam praescriptione extinguitur.
§ 2. Idem valet, servatis servandis, si poena per decretum extra iudicium irrogata sit.
10.2

PARS II DE POENIS IN SINGULA DELICTA

TITULUS I DE DELICTIS CONTRA RELIGIONEM ET ECCLESIAE UNITATEM
Can. 1364 - § 1. Apostata a fide, haereticus vel schismaticus in excommunicationem latae sententiae incurrit,
firmo praescripto can. 194, § 1, n. 2; clericus praeterea potest poenis, de quibus in can. 1336, § 1, nn. 1, 2 et 3, puniri.
§ 2. Si diuturna contumacia vel scandali gravitas postulet, aliae poenae addi possunt, non excepta dimissione e
statu clericali.
Can. 1365 - Reus vetitae communicationis in sacris iusta poena puniatur.
Can. 1366 - Parentes vel parentum locum tenentes, qui liberos in religione acatholica baptizandos vel
educandos tradunt, censura aliave iusta poena puniantur.
Can. 1367 - Qui species consecratas abicit aut in sacrilegum finem abducit vel retinet, in excommunicationem
latae sententiae Sedi Apostolicae reservatam incurrit; clericus praeterea alia poena, non exclusa dimissione e statu
clericali, puniri potest.
Can. 1368 - Si quis, asserens vel promittens aliquid coram ecclesiastica auctoritate, periurium committit, iusta
poena puniatur.
Can. 1369 - Qui in publico spectaculo vel concione, vel in scripto publice evulgato, vel aliter instrumentis
communicationis socialis utens, blasphemiam profert, aut bonos mores graviter laedit, aut in religionem vel Ecclesiam
iniurias exprimit vel odium contemptumve excitat, iusta poena puniatur.
TITULUS II DE DELICTIS CONTRA ECCLESIASTICAM AUCTORITATEM ET ECCLESIAE
LIBERTATEM
Can. 1370 - § 1. Qui vim physicam in Romanum Pontificem adhibet, in excommunicationem latae sententiae
Sedi Apostolicae reservatam incurrit, cui, si clericus sit, alia poena, non exclusa dimissione e statu clericali, pro delicti
gravitate addi potest.
§ 2. Qui id agit in eum qui episcopali charactere pollet, in interdictum latae sententiae et, si sit clericus, etiam
in suspensionem latae sententiae incurrit.
§ 3. Qui vim physicam in clericum vel religiosum adhibet in fidei vel Ecclesiae vel ecclesiasticae potestatis
vel ministerii contemptum, iusta poena puniatur.
Can. 1371 - Iusta poena puniatur:

