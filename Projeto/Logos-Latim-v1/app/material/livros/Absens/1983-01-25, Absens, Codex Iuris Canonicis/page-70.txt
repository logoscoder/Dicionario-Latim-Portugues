1_ ab ipso baptizando eiusve parentibus aut ab eo qui eorum locum tenet aut, his deficientibus, a parocho vel
ministro sit designatus atque aptitudinem et intentionem habeat hoc munus gerendi;
2_ decimum sextum aetatis annum expleverit, nisi alia aetas ab Episcopo dioecesano statuta fuerit vel exceptio
iusta de causa parocho aut ministro admittenda videatur;
3_ sit catholicus, confirmatus et sanctissimum Eucharistiae sacramentum iam receperit, idemque vitam ducat
fidei et muneri suscipiendo congruam;
4_ nulla poena canonica legitime irrogata vel declarata sit innodatus;
5_ non sit pater aut mater baptizandi.
§ 2. Baptizatus ad communitatem ecclesialem non catholicam pertinens, nonnisi una cum patrino catholico, et
quidem ut testis tantum baptismi, admittatur.
CAPUT V DE COLLATI BAPTISMI PROBATIONE ET ADNOTATIONE
Can. 875 - Qui baptismum administrat curet ut, nisi adsit patrinus, habeatur saltem testis quo collatio baptismi
probari possit.
Can. 876 - Ad collatum baptismum comprobandum, si nemini fiat praeiudicium, sufficit declaratio unius testis
omni exceptione maioris, aut ipsius baptizati iusiurandum, si ipse in aetate adulta baptismum receperit.
Can. 877 - § 1. Parochus loci, in quo baptismus celebratur, debet nomina baptizatorum, mentione facta de
ministro, parentibus, patrinis necnon, si adsint, testibus, de loco ac die collati baptismi, in baptizatorum libro sedulo et
sine ulla mora referre, simul indicatis die et loco nativitatis.
§ 2. Si de filio agatur e matre non nupta nato, matris nomen inserendum est, si publice de eius maternitate
constet aut ipsa sponte sua, Codex plerumque non definit ritus, qui in actionibus liturgicis inscribendum est, si eius
paternitas probatur aliquo publico documento aut ipsius declaratione coram parocho et duobus testibus facta; in ceteris
casibus, inscribatur baptizatus, nulla facta de patris aut parentum nomine indicatione.
§ 3. Si de filio adoptivo agitur, inscribantur nomina adoptantium necnon, saltem si ita fiat in actu civili
regionis, parentum naturalium ad normam §§ 1 et 2, attentis Episcoporum conferentiae praescriptis.
Can. 878 - Si baptismus neque a parocho neque eo praesente administratus fuerit, minister baptismi,
quicumque est, de collato baptismo certiorem facere debet parochum paroeciae in qua baptismus administratus est, ut
baptismum adnotet ad normam can. 877, § 1.
TITULUS II: DE SACRAMENTO CONFIRMATIONIS
Can. 879 - Sacramentum confirmationis, quod characterem imprimit et quo baptizati, iter initiationis
christianae prosequentes, Spiritus Sancti dono ditantur atque perfectius Ecclesiae vinculantur, eosdem roborat
arctiusque obligat ut verbo et opere testes sint Christi fidemque diffundant et defendant.
CAPUT I DE CONFIRMATIONIS CELEBRATIONE
Can. 880 - § 1. Sacramentum confirmationis confertur per unctionem chrismatis in fronte, quae fit manus
impositione atque per verba in probatis liturgicis libris praescripta.
§ 2. Chrisma in sacramento confirmationis adhibendum debet esse ab Episcopo consecratum, etiamsi
sacramentum a presbytero ministretur.
Can. 881 - Expedit ut confirmationis sacramentum in ecclesia, et quidem intra Missam, celebretur; ex causa
tamen iusta et rationabili, extra Missam et quolibet loco digno celebrari potest.
CAPUT II DE CONFIRMATIONIS MINISTRO
Can. 882 - Confirmationis minister ordinarius est Episcopus; valide hoc sacramentum confert presbyter
quoque hac facultate vi iuris universalis aut peculiaris concessionis competentis auctoritatis instructus.
Can. 883 - Ipso iure facultate confirmationem ministrandi gaudent:
1_ intra fines suae dicionis, qui iure Episcopo dioecesano aequiparantur;
2_ quoad personam de qua agitur, presbyter qui, vi officii vel mandati Episcopi dioecesani, infantia egressum
baptizat aut iam baptizatum in plenam Ecclesiae catholicae communionem admittit;
3_ quoad eos qui in periculo mortis versantur, parochus, immo quilibet presbyter.
Can. 884 - § 1. Episcopus dioecesanus confirmationem administret per se ipse aut curet ut per alium
Episcopum administretur; quod si necessitas id requirat, facultatem concedere potest uni vel pluribus determinatis
presbyteris, qui hoc sacramentum administrent.
§ 2. Gravi de causa, Episcopus itemque presbyter, vi iuris aut peculiaris concessionis competentis auctoritatis
facultate confirmandi donatus, possunt in singulis casibus presbyteros, ut et ipsi sacramentum administrent, sibi sociare.
Can. 885 - § 1. Episcopus dioecesanus obligatione tenetur curandi ut sacramentum confirmationis subditis rite
et rationabiliter petentibus conferatur.
§ 2. Presbyter, qui hac facultate gaudet, eadem uti debet erga eos in quorum favorem facultas concessa est.
Can. 886 - § 1. Episcopus in sua dioecesi sacramentum confirmationis legitime administrat etiam fidelibus
non subditis, nisi obstet expressa proprii ipsorum Ordinarii prohibitio.
§ 2. Ut in aliena dioecesi confirmationem licite administret, Episcopus indiget, nisi agatur de suis subditis,
licentia saltem rationabiliter praesumpta Episcopi dioecesani.

