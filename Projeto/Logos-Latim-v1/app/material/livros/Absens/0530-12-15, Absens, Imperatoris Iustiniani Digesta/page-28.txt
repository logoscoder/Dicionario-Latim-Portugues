kai hygemona, kai kata touto kanona te einai dikaiwn kai adikwn kai twn fusei politikwn zwwn prostaktikon men hwn
poiyteon, apagoreutikon de hwn ou poiyteon .
1.3.3
Pomponius libro 25 ad Sabinum
Iura constitui oportet, ut dixit Theophrastus, in his, quae epi to pleiston accidunt, non quae ek paralogou .
1.3.4
Celsus libro quinto digestorum
Ex his, quae forte uno aliquo casu accidere possunt, iura non constituuntur:
1.3.5
Celsus libro 17 digestorum
Nam ad ea potius debet aptari ius, quae et frequenter et facile, quam quae perraro eveniunt.
1.3.6
Paulus libro 17 ad Plautium.
To gar hapac y dis , ut ait Theophrastus, parabainousin hoi nomovetai .
1.3.7
Modestinus libro secundo regularum
Legis virtus haec est imperare vetare permittere punire.
1.3.8
Ulpianus libro tertio ad Sabinum
Iura non in singulas personas, sed generaliter constituuntur.
1.3.9
Ulpianus libro 16 ad edictum
Non ambigitur senatum ius facere posse.
1.3.10
Iulianus libro 59 digestorum
Neque leges neque senatus consulta ita scribi possunt, ut omnes casus qui quandoque inciderint comprehendantur, sed
sufficit ea quae plerumque accidunt contineri.
1.3.11
Iulianus libro 90 digestorum
Et ideo de his, quae primo constituuntur, aut interpretatione aut constitutione optimi principis certius statuendum est.
1.3.12
Iulianus libro 15 digestorum
Non possunt omnes singillatim aut legibus aut senatus consultis comprehendi: sed cum in aliqua causa sententia eorum
manifesta est, is qui iurisdictioni praeest ad similia procedere atque ita ius dicere debet.
1.3.13
Ulpianus libro primo ad edictum aedilis curulis
Nam, ut ait pedius, quotiens lege aliquid unum vel alterum introductum est, bona occasio est cetera, quae tendunt ad
eandem utilitatem, vel interpretatione vel certe iurisdictione suppleri.
1.3.14
Paulus libro 54 ad edictum
Quod vero contra rationem iuris receptum est, non est producendum ad consequentias.
1.3.15
Iulianus libro 27 digestorum
In his, quae contra rationem iuris constituta sunt, non possumus sequi regulam iuris.
1.3.16
Paulus libro singulari de iure singulari
Ius singulare est, quod contra tenorem rationis propter aliquam utilitatem auctoritate constituentium introductum est.
1.3.17
Celsus libro 26 digestorum
Scire leges non hoc est verba earum tenere, sed vim ac potestatem.
1.3.18
Celsus libro 29 digestorum
Benignius leges interpraetandae sunt, quo voluntas earum conservetur.
1.3.19
Celsus libro 33 digestorum
In ambigua voce legis ea potius accipienda est significatio, quae vitio caret, praesertim cum etiam voluntas legis ex hoc
colligi possit.
1.3.20
Iulianus libro 55 digestorum
Non omnium, quae a maioribus constituta sunt, ratio reddi potest,

