actio a rei uxoriae actione accipit. <a 530 d.K.Nov.
Lampadio et oreste conss.>
CJ.5.13.1.13: Imperator Justinianus
Accedit ei et alia species a rei uxoriae actione. si quando
etenim extraneus dotem dabat nulla stipulatione vel pacto
pro restitutione eius in suam personam facto, quisquis is
fuerat, mulier habebat rei uxoriae actionem: quod antea in
ex stipulatu actione non erat. stipulatione autem vel pacto
interposito stipulator vel is qui paciscebatur habebat vel ex
stipulatu vel praescriptis verbis civilem actionem. <a 530 d.
K.Nov.Lampadio et oreste conss.>
CJ.5.13.1.13a: Imperator Justinianus
In praesenti autem non sic esse volumus, sed si non
specialiter extraneus dotem dando in suam personam
dotem stipulatus est vel pactum fecerit, tunc praesumatur
mulier ipsa stipulationem fecisse, ut ei dos ex huiusmodi
casu accedat. <a 530 d.K.Nov.Lampadio et oreste conss.>
CJ.5.13.1.13b: Imperator Justinianus
Neque enim in hac specie volumus videri extraneum
tacitam stipulationem fecisse, ne, quod pro mulieribus
introduximus, hoc adversus mulieres convertatur. immo
magis in huiusmodi dotibus, quae ab extraneis dantur vel
promittuntur, ipsa mulier videatur fecisse tacitam
stipulationem, nisi expressim extraneus sibi dotem reddi
pactus fuerit vel stipulatus, cum donasse magis mulieri
quam sibi aliquid ius servasse extraneus non stipulando
videtur. <a 530 d.K.Nov.Lampadio et oreste conss.>
CJ.5.13.1.13c: Imperator Justinianus
Extraneum autem intellegimus omnem citra parentem per
virilem sexum adscendentem et in potestate dotandam

personam habentem: parenti enim tacitam ex stipulatu
actionem donamus. <a 530 d.K.Nov.Lampadio et oreste
conss.>
CJ.5.13.1.14: Imperator Justinianus
Et hoc ex rei uxoriae actione simili modo ex stipulatu
actioni accommodandum est. si quando etenim post
solutum matrimonium dos a patre petebatur, si quidem rei
uxoriae fuerat actio, non poterat solus pater sine consensu
filiae suae agere : et si necdum actione mota ab hac luce
fuerat subtractus et si lis contestata esset, ad filiam quasi
proprium patrimonium dos revertebatur. <a 530 d.K.Nov.
Lampadio et oreste conss.>
CJ.5.13.1.14a: Imperator Justinianus

429

