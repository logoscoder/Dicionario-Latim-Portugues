antiqua regula, quae voluit heredem heredis testatoris esse
heredem. <d. iii k. aug. post consulatum lampadii et orestis
vv. cc.>
CJ.6.24.14.3: Imperator Justinianus
Sin autem nihil tale factum est, supervacuam esse et
inanem huiusmodi institutionem, nisi prius herede plotio
sibi instituto sic adiecit:" sempronius plotii heres esto". tunc
etenim existimandum est eum dixisse, si non plotius heres
sibi fuerit, tunc sempronium in locum partemve plotii ex
substitutione vocari, ut ita ex consequentia verborum
plotius quidem institutus, sempronius autem substitutus

inveniatur. <d. iii k. aug. post consulatum lampadii et
orestis vv. cc.>
CJ.6.24.14.4: Imperator Justinianus
Sin autem neque ipse testator plotio heres extitit neque
plotium heredem antea scripsit et sic sempronium plotio
heredem voluit esse, nullius esse momenti talem
institutionem, cum non est verisimile in suum nomen
quendam errasse. <d. iii k. aug. post consulatum lampadii
et orestis vv. cc.>
CJ.6.25.0. De institutionibus seu substitutionibus sub
condicione factis.
CJ.6.25.1: Imperatores Severus, Antoninus
Cum avum maternum ea condicione filiam tuam heredem
instituisse proponas, si anthylli filio nupsisset, non prius
eam heredem existere, quam condicioni paruerit aut
anthylli filio recusante matrimonium impeditum fuerit,
manifestum est. * sev. et ant. aa. alexandro. * <a 199 pp.K.
Oct.Anullino et frontone conss.>
CJ.6.25.2pr.: Imperator Antoninus
Condicioni, sub qua testamento matris tuae heres instituta
es, si non paruisti, substitutio locum habet. nec enim videri
potest sub specie turpium nuptiarum viduitatem tibi
indixisse, cum te filio sororis suae consobrino tuo probabili
consilio matrimonio iungere voluerit. * ant. a. cassiae. * <a
213 pp.Viii id.Mart.Romae antonino a.Iiii et balbino conss.>
CJ.6.25.2.1: Imperator Antoninus
Nec extraordinario auxilio indiges, cum ex his quae libello
complexa es declaretur non per eum stetisse, quominus
supremae voluntati matris tuae testatricis satisfieret. <a 213

pp.Viii id.Mart.Romae antonino a.Iiii et balbino conss.>

584

