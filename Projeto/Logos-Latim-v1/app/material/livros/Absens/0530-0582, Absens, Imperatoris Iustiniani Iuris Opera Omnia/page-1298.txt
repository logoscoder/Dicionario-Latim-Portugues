Utilitas publica praeferenda est privatorum contractibus: et
ideo si constiterit fisco satisfactum esse ob causam
primipili, poteris obligatam tibi possessionem dotis titulo
petere, ut satis doti fieri possit. * diocl. et maxim. aa.
domnae. * < >
CJ.12.62.4: Imperatores Diocletianus, Maximianus
Cum ex sola primipili causa liberos, etiam si patribus
heredes non existant, teneri divus aurelianus sanxerit, si
neque successistis patri vestro nec quicquam ex bonis eius
tenetis, consequens est a paternis creditoribus vos non
conveniri. * diocl. et maxim. aa. dionysio. * < >

CJ.12.63.0. Publicae laetitiae vel consulum nuntiatores vel
insinuatores constitutionum et aliarum sacrarum vel
iudicialium litterarum ex descriptione vel ab invitis ne
quid accipiant immodicum.
CJ.12.63.1pr.: Imperatores Gratianus, Valentinianus,
Theodosius
Quidquid nostrorum umquam nuntiari coeperit
prosperorum, bella si desinent, si oriuntur victoriae, fastis
si honor datus fuerit regalium trabearum, compositae pacis
si erit efferenda tranquillitas, sacros vultus inhiantibus si
forte populis inferimus, haec sine immodico pretio nuntiari
excipique sancimus. * grat. valentin. et theodos. aaa. floro
pp. * <a 383 d. iiii non. febr. constantinopoli merobaude ii
et saturnino conss.>
CJ.12.63.1.1: Imperatores Gratianus, Valentinianus,
Theodosius
Gerulum iubemus esse castissimum: indices nummarios
esse prohibemus: iudices statuimus esse sollicitos, ne turpi
colludio quaeratur ex miseris pretium gaudiorum. <a 383
d. iiii non. febr. constantinopoli merobaude ii et saturnino
conss.>
CJ.12.63.1.2: Imperatores Gratianus, Valentinianus,
Theodosius
Quod si id sacrilega fuerit dissimulatione violatum, et
accipientem pudoris fortunarumque manebit excidium et
cogentem par poena multabit et officium triginta librarum
auri vexatione quatiatur. <a 383 d. iiii non. febr.
constantinopoli merobaude ii et saturnino conss.>
Ius
Romanum Justinian The Latin
Library
The Classics
Page

1298

