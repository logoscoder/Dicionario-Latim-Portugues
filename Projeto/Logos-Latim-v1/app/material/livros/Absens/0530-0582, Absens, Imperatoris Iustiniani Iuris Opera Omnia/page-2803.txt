Si filium exheredaverit patronus et ad eum bona liberti
pertineant, videndum est, an heres hoc nomine teneatur. et
cum nihil neque ad ipsum patronum neque ad heredem
eius perveniat, quomodo fieri potest, ut hoc nomine
teneatur?
Dig. 24.3.64.9
Ulpianus 7 ad l. iul. et pap.
De viro heredeque eius lex tantum loquitur: de socero
successoribusque soceri nihil in lege scriptum est: et hoc
labeo quasi omissum adnotat. in quibus igitur casibus lex
deficit, non erit nec utilis actio danda.
Dig. 24.3.64.10
Ulpianus 7 ad l. iul. et pap.

Quod ait lex: " quanta pecunia erit tantam pecuniam dato",
ostendit aestimationem hereditatis vel bonorum liberti,
non ipsam hereditatem voluisse legem praestare, nisi
maritus ipsas res tradere maluerit: et hoc enim benignius
admitti debet.
Dig. 24.3.65
Scaevola l.S. quaest. publ. tract.
Haec actio etiam constante matrimonio mulieri competit.
Dig. 24.3.66pr.
Iavolenus 6 ex post. lab.
In his rebus, quas praeter numeratam pecuniam doti vir
habet, dolum malum et culpam eum praestare oportere
servius ait. ea sententia publii mucii est: nam is in licinnia
gracchi uxore statuit, quod res dotales in ea seditione qua
gracchus occisus erat, perissent, ait, quia gracchi culpa ea
seditio facta esset, licinniae praestari oportere.
Dig. 24.3.66.1
Iavolenus 6 ex post. lab.
Servis uxoris vir nummos in vestiarium dederat, quo
parato deinde intra annum divortium intercesserat. placuit
labeoni trebatio, qualia vestimenta post divortium essent,
talia viro reddi: idem iuris futurum fuisset, si ipsa
vestimenta vir emisset et servis dedisset: quod si
vestimenta non redderentur, tum virum pretium in dote
compensaturum.
Dig. 24.3.66.2
Iavolenus 6 ex post. lab.

2803

