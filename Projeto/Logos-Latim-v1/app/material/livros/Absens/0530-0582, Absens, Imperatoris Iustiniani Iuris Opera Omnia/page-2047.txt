Pomponius 22 ad sab.
Aut mutua pecunia sic data fuerit, ut certo loco reddatur.
Dig. 13.4.7pr.
Paulus 28 ad ed.
In bonae fidei iudiciis, etiamsi in contrahendo convenit, ut
certo loco quid praestetur, ex empto vel vendito vel
depositi actio competit, non arbitraria actio.
Dig. 13.4.7.1
Paulus 28 ad ed.
Si tamen certo loco traditurum se quis stipulatus sit, hac
actione utendum erit.
Dig. 13.4.8
Africanus 3 quaest.
Centum capuae dari stipulatus fideiussorem accepisti: ea

pecunia ab eo similiter ut ab ipso promissore peti debebit,
id est ut, si alibi quam capuae petantur, arbitraria agi
debeat lisque tanti aestimetur, quanti eius vel actoris
interfuerit eam summam capuae potius quam alibi solvi.
nec oportebit, quod forte per reum steterit, quo minus tota
centum capuae solverentur, obligationem fideiussoris
augeri: neque enim haec causa recte comparabitur
obligationi usurarum: ibi enim duae stipulationes sunt, hic
autem una pecuniae creditae est, circa cuius exsecutionem
aestimationis ratio arbitrio iudicis committitur. eiusque
differentiae manifestissimum argumentum esse puto,
quod, si post moram factam pars pecuniae soluta sit et
reliquum petatur, officium iudicis tale esse debeat, ut
aestimet, quanti actoris intersit eam dumtaxat summam
quae petetur capuae solutam esse.
Dig. 13.4.9
Ulpianus 47 ad sab.
Is qui certo loco dare promittit, nullo alio loco, quam in
quo promisit, solvere invito stipulatore potest.
Dig. 13.4.10
Paulus 4 quaest.
Si post moram factam, quo minus capuae solveretur, cum
arbitraria vellet agere, fideiussor acceptus sit eius actionis
nomine, videamus, ne ea pecunia, quae ex sententia iudicis
accedere potest, non debeatur nec sit in obligatione, adeo
ut nunc quoque sorte soluta vel si capuae petatur,

2047

