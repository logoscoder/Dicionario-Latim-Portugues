priore dignitate privatae posterioris mariti sequantur
condicionem. <a 392 d. iiii id. nov. constantinopoli arcadio
a. ii et rufino conss.>
CJ.10.41.0. De honoribus et muneribus non continuandis
inter patrem et filium et de intervallis.
CJ.10.41.1pr.: Imperatores Severus, Antoninus
Sicut honores et munera, cum pater et filius decuriones
sunt, in eadem domo continuari non oportet, ita
vacationum concessa tempora non aliis prodesse possunt,
quam qui ad eosdem vel alios honores eademque vel alia
munera denuo vocantur. * sev. et ant. aa. septimio zenoni. *
<a xxx >
CJ.10.41.1.1: Imperatores Severus, Antoninus
Pro infante vero filio, quem decurionem esse voluisti,
quamquam fidem tuam in posterum adstrinxeris, tamen
onera sustinere non cogeris, cum ad ea quae mandari
possunt voluntatem dedisse videaris. <a xxx >
CJ.10.41.2: Imperator Gordianus

Ab honoribus ad eosdem honores quonquennii datur
vacatio, triennii vero ad alios. legatione autem perfunctis
biennii vacatio concessa est. * gord. a. cyrillo. * <a xxx >
CJ.10.41.3pr.: Imperatores Diocletianus, Maximianus
Intervalla temporum, quae in unius persona locum habent,
fratribus, licet communia possideant bona, minime
prodesse frequenter constitutum est. * diocl. et maxim. aa.
et cc. niciae. * <a xxx >
CJ.10.41.3.1: Imperatores Diocletianus, Maximianus
Sane his missis, qui necdum functi muneribus ad haec
idonei constituti vocari debent, vos, si ad obsequium
civilium munerum reppererit paruisse, ne iterum
interpellemini, praeses provinciae providebit. <a xxx >
CJ.10.42.0. De muneribus patrimoniorum.
CJ.10.42.1: Imperator Antoninus
Civilia munera per ordinem pro modo fortunarum
sustinenda sunt. * ant. a. philogyrio. * <a xxx >
CJ.10.42.2: Imperator Antoninus
Munera, quae patrimoniis publicae utilitatis gratia
indicuntur, ab omnibus subeunda sunt. * ant. a. materno. *
<a xxx >
CJ.10.42.3: Imperator Alexander Severus

1082

