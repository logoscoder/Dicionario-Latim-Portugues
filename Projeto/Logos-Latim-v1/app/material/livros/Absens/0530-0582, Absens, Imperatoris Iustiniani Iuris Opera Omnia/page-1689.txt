Paulus 19 ad ed.
Cum sponsus sponsae servum donasset eumque in dotem
accepisset ante usucapionem, rescriptum est a divo pio
divortio facto restituendum esse servum: nam valuisse
donationem inter sponsum et sponsam. dabitur ergo et
possidenti exceptio et amissa possessione publiciana, sive
extraneus sive donator possideat.
Dig. 6.2.12.1
Paulus 19 ad ed.
Is cui ex trebelliano hereditas restituta est, etiamsi non
fuerit nactus possessionem, uti potest publiciana.
Dig. 6.2.12.2

Paulus 19 ad ed.
In vectigalibus et in aliis praediis, quae usucapi non
possunt, publiciana competit, si forte bona fide mihi tradita
est.
Dig. 6.2.12.3
Paulus 19 ad ed.
Idem est et si superficiariam insulam a non domino bona
fide emero.
Dig. 6.2.12.4
Paulus 19 ad ed.
Si res talis sit, ut eam lex aut constitutio alienari prohibeat,
eo casu publiciana non competit, quia his casibus neminem
praetor tuetur, ne contra leges faciat.
Dig. 6.2.12.5
Paulus 19 ad ed.
Publiciana actionem etiam de infante servo nondum
anniculo uti possumus.
Dig. 6.2.12.6
Paulus 19 ad ed.
Si pro parte quis rem petere vult, publiciana actione uti
potest.
Dig. 6.2.12.7
Paulus 19 ad ed.

1689

