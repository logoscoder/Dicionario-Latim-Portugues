indultis integris reservatis, ad ducenam etiam et centenam et biarchiam nemo suffragio, nisi labore unusquisque
perveniat, principatum vero adipiscatur matricula decurrente, ita ut ad curas agendas et cursum illi exeant, quos ordo
militiae vocat et laborum. * constantius a. ad agentes in rebus. * <a 359 d. et pp. romae in foro traiani k. nov. eusebio et
hypatio conss.> CJ.1.31.1.1: Imperator Constantius Adiutor praeterea, in quo totius scholae status et magistri securitas
constituta est, idoneus probitate morum ac bonis artibus praeditus nostris per magistrum obtutibus offeratur, ut nostro
ordinetur arbitrio. <a 359 d. et pp. romae in foro traiani k. nov. eusebio et hypatio conss.> CJ.1.31.2: Imperatores
Valentinianus, Theodosius, Arcadius Nemo agentum in rebus ordinem militiae atque stipendia praevertat, etiamsi nostri
numinis per obreptionem detulerit indultum: ac si quis formam istiusmodi docebitur obtulisse, in locum, ex quo
indecenter emerserat, revertatur, ut is gradu ceteros antecedat, quem stipendia longiora vel labor prolixior fecerit
anteire. * valentin. theodos. et arcad. aaa. ad principium mag. off.* <a 386 pp. hadrumeti vii id. mart. post cons. arcadii
a. et bautonis.> CJ.1.31.3: Imperatores Theodosius, Valentinianus Scholarium nostrorum devotio, probata nostris
parentibus, circa nostrae maxime serenitatis adfectionem enituit. inde quidquid ad fovenda servandaque eorum
privilegia postulatur, statim credidimus admittendum. ideoque
suggestionem tui culminis approbantes viris spectabilibus comitibus scholarum verberandi regradandive senatores ac
ducenarios licentiam denegamus. ea namque, quae tali commotione digna sunt, ad tuae sublimitatis volumus referri
notitiam. * theodos. et valentin. aa. phlegetio com. et mag. off. * <a 441 d. xv k. mai. constantinopoli cyro vc. cons.>
CJ.1.31.4: Imperatores Theodosius, Valentinianus Curae perpetuae tui culminis credimus iniungendum, ut super omni
limite sub tua iurisdictione constituto, quemadmodum se militum numerus habeat castrorumque ac clusurarum cura
procedat, quotannis significare nobis propria suggestione procuret. * theodos. et valentin. aa. nomo mag. off. * <a 443
d. prid. id. sept. constantinopoli maximo ii et paterio conss.> CJ.1.31.5pr.: Imperatores Justinus, Justinianus Iubemus
eum ad militiam devotissimorum scholarium de cetero pervenire, qui nostrum meruit iudicium, nec licere pro tempore
tui culminis administrationem habenti sine huiusmodi probatoria aliquem inter eosdem viros devotos, scholares suis
referre praeceptionibus: sed sciat is, qui sine sacro rescripto ad eandem pervenire militiam ausus fuerit, non solum ea se
privari, verum etiam poenae viginti librarum auri subici. * iustinus et iust. aa. tatiano mag. off. * <a 527 d. x k. mai.
constantinopoli mavortio vc. cons.> CJ.1.31.5.1: Imperatores Justinus, Justinianus Illud etiam observari de cetero
volumus, ut, si quis locus statutorum scholarium in quacumque schola vacaverit, ille subrogetur, quem nostra pietas per
sacrum rescriptum vacantem subire locum praeceperit. <a 527 d. x k. mai. constantinopoli mavortio vc. cons.>
CJ.1.31.5.2: Imperatores Justinus, Justinianus Ad haec quadrimenstruos breves eorundem scholarium cura tuae
sublimitatis et pro tempore viri excellentissimi magistri officiorum conscribi volumus et eos sacro scrinio laterculi
praestari ibi deponendos, ut semper notitia eorundem scholarium certa sit neque publico damnum aliquod infligatur. <a
527 d. x k. mai. constantinopoli mavortio vc. cons.> CJ.1.32.0. De officio comitis sacrarum largitionum. CJ.1.32.1pr.:
Imperatores Arcadius, Honorius Palatinis haec cura debet esse praecipua, ut, periculo proprio notariis destinatis, super
neglegentia iudicum, si ita res exegerit, conquerantur, ne eorum sit impunita desidia. * arcad. et honor. aa. limenio com.
sacr. larg. * <a 401 d. iii k. mart. mediolani vincentio et fravito conss.> CJ.1.32.1.1: Imperatores Arcadius, Honorius
Iudices quoque de eorum nominibus referre convenit, quos commodis propriis magis quam utilitatibus publicis studere
praeviderint. <a 401 d. iii k. mart. mediolani vincentio et fravito conss.> CJ.1.32.1.2: Imperatores Arcadius, Honorius
Breves etiam quadrimenstruos ad officium palatinum noverint dirigendos aurumque exactum ad sacras largitiones sine
ulla dilatione esse mittendum. <a 401 d. iii k. mart. mediolani vincentio et fravito conss.> CJ.1.33.0. De officio comitis
rerum privatarum. CJ.1.33.1: Imperatores Valentinianus, Valens
Si quid negotiorum fuerit actitatum, in quibus aliquid commodi fiscalis appareat , ad officium rei privatae tua gravitas
acta transmittat, ut instructione percepta, quid sibimet iuris auxilio debeatur, agnoscat. * valentin. et valens aa. ad
honoratum consularem byzacii. * <a 368 d. vi k. ian. valentiniano et valente aa. ii conss.> CJ.1.33.2: Imperatores
Arcadius, Honorius Ad palatinorum curam et rationalium officia omnium rerum nostrarum et totius perpetuarii, hoc est
emphyteuticarii, iuris exactio revertatur. * arcad. et honor. aa. minervio com. rer. privat. * <a 397 d. x k. ian. mediolani
caesario et attico conss.> CJ.1.33.3: Imperatores Honorius, Theodosius Si quis iudicum vir illustris vel praefectus urbi
cognitionem comitivae privatarum examini debitam sibimet vindicandam censuerit vel tuitionem contra eiusdem sedis
statuta praestiterit, ad quinquaginta librarum auri illationem poenae nomine eius officium teneatur, quam decet in
articulo exigi mansuetudinis nostrae aerario sociandam. * honor. et theodos. aa. ursacio com. rer. privat. * <a 414 d. vi
id. aug. ravennae constantio et constante conss.> CJ.1.34.0. De officio comitis sacri patrimonii. CJ.1.35.0. De officio
proconsulis et legati. CJ.1.35.1: Imperator Constantinus Legati non solum civiles, sed etiam criminales causas audiant,
ita ut, si sententiam in reos ferendam perviderint, ad proconsules eos transmittere non morentur. * const. a. aeliano
procons. africae. * <a 320 d. k. oct. constantino a. vi
et constantino c. conss.> CJ.1.35.2: Imperatores Arcadius, Honorius Officium hellesponti consularis aeternae
recordationis patrem serenitatis nostrae adiit et eitis suis incommodis, quibus a vicarianis apparitoribus urguebatur,
oravit sub tuae sublimitatis agere potestate. cuius adlegationes humanae proclivius pium principem commoverunt: quod
et nos obtinere censemus. * arcad. et honor. aa. simplicio procons. asiae. * <a 396 d. viii k. april. constantinopoli
arcadio iiii et honorio iii aa. conss.> CJ.1.36.0. De officio comitis orientis. CJ.1.36.1pr.: Imperator Leo Titulos, qui
alytarchiae et syriarchiae muneribus in prima syria deputati sunt, per officia tam viri spectabilis comitis orientis quam
viri clarissimi rectoris provinciae flagitari praecipimus. * leo a. pusaeo pp. * <a 465 d. v id. nov. constantinopoli
basilisco et herminerico conss.> CJ.1.36.1.1: Imperator Leo Alytarchiae quidem ludi cura viri spectabilis comitis

108

