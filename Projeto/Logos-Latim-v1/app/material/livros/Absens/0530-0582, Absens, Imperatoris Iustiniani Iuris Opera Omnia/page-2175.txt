Sed et si mandaverit pater dominusve, videtur iussisse.
Dig. 15.4.1.4
Ulpianus 29 ad ed.
Sed et si servi chirographo subscripserit dominus, tenetur
quod iussu.
Dig. 15.4.1.5
Ulpianus 29 ad ed.
Quid ergo si fideiusserit pro servo? ait Marcellus non
teneri quod iussu: quasi extraneus enim intervenit: neque
hoc dicit ideo, quod tenetur ex causa fideiussionis, sed quia
aliud est iubere, aliud fideiubere: denique idem scribit, etsi
inutiliter fideiusserit, tamen eum non obligari quasi
iusserit, quae sententia verior est.
Dig. 15.4.1.6

Ulpianus 29 ad ed.
Si ratum habuerit quis quod servus eius gesserit vel filius,
quod iussu actio in eos datur.
Dig. 15.4.1.7
Ulpianus 29 ad ed.
Si pupillus dominus iusserit, utique non tenetur, nisi tutore
auctore iussit.
Dig. 15.4.1.8
Ulpianus 29 ad ed.
Si iussu fructuarii erit cum servo contractum, item eius cui
bona fide servit, Marcellus putat quod iussu dandam in eos
actionem: quam sententiam et ego probo.
Dig. 15.4.1.9
Ulpianus 29 ad ed.
Si curatore adulescentis vel furiosi vel prodigi iubente cum
servo contractum sit, putat labeo dandam quod iussu
actionem in eos quorum servus fuerit: idem et in vero
procuratore. sed si procurator verus non sit, in ipsum
potius dandam actionem idem labeo ait.
Dig. 15.4.2pr.
Paulus 30 ad ed.

2175

