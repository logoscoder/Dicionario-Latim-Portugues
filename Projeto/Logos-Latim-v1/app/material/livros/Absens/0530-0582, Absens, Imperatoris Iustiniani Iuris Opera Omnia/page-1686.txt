tunc bona fide emptorem esse.
Dig. 6.2.8
Gaius 7 ad ed. provinc.
De pretio vero soluto nihil exprimitur: unde potest
coniectura capi, quasi nec sententia praetoris ea sit, ut
requiratur, an solutum sit pretium.
Dig. 6.2.9pr.
Ulpianus 16 ad ed.
Sive autem emptori res tradita est sive heredi emptoris,
publiciana competit actio.
Dig. 6.2.9.1
Ulpianus 16 ad ed.
Si quis rem apud se depositam vel sibi commodatam
emerit vel pignori sibi datam, pro tradita erit accipienda, si
post emptionem apud eum remansit.
Dig. 6.2.9.2
Ulpianus 16 ad ed.
Sed et si praecessit traditio emptionem, idem erit
dicendum.

Dig. 6.2.9.3
Ulpianus 16 ad ed.
Item si hereditatem emero et traditam mihi rem
hereditariam petere velim, neratius scribit esse
publicianam.
Dig. 6.2.9.4
Ulpianus 16 ad ed.
Si duobus quis separatim vendiderit bona fide ementibus,
videamus, quis magis publiciana uti possit, utrum is cui
priori res tradita est an is qui tantum emit. et iulianus libro
septimo digestorum scripsit, ut, si quidem ab eodem non
domino emerint, potior sit cui priori res tradita est, quod si
a diversis non dominis, melior causa sit possidentis quam
petentis. quae sententia vera est.
Dig. 6.2.9.5
Ulpianus 16 ad ed.
Haec actio in his quae usucapi non possunt, puta furtivis

1686

