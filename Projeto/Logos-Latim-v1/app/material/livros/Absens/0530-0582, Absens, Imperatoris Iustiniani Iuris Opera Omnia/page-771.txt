conductori seu procuratori rerum alienarum dicendi ex
quocumque temporum curriculo non debere se domino
volenti post completa conductionis tempora possessionem
recipere eam reddere. <a 525 d. k. dec. constantinopoli
philoxeno et probo conss.>
CJ.7.39.8pr.: Imperator Justinianus
Si quis emptionis vel donationis vel alterius cuiuscumque
contractus titulo rem aliquam bona fide per decem vel
viginti annos possederit et longi temporis exceptionem
contra dominos eius vel creditores hypothecam eius
praetendentes sibi adquisierit posteaque fortuito casu
possessionem eius rei perdiderit, posse eum etiam
actionem ad vindicandam eandem rem habere sancimus.
hoc enim et veteres leges, si quis eas recte inspexerit,
sanciebant. * iust. a. menae pp. ii. * <a 528 d. iii id. dec.
constantinopoli dn. iustiniano a. ii cons.>
CJ.7.39.8.1: Imperator Justinianus
Quod si quis eam rem desierit possidere, cuius dominus
vel is qui suppositam eam habebat exceptione triginta vel
quadraginta annorum expulsus est, praedictum auxilium
non indiscrete, sed cum moderata divisione ei praestare
censemus, ut, si quidem bona fide ab initio eam rem tenuit,
simili possit uti praesidio, sin vero mala fide eam adeptus
est, indignus eo videatur, ita tamen, ut novus possessor, si
quidem ipse rei dominus ab initio fuit vel suppositam eam
habebat et memoratae exceptionis necessitate expulsus est,
commodum detentionis sibi adquirat. <a 528 d. iii id. dec.
constantinopoli dn. iustiniano a. ii cons.>
CJ.7.39.8.1a: Imperator Justinianus

Sin vero nullum ius in eadem re quocumque tempore
habuit, tunc licentia sit priori domino vel creditori, qui
nomine hypothecae rem obligatam habuit, et heredibus
eorum ab iniusto detentore eam vindicare, non obsistente
ei, quod prior possessor triginta vel quadraginta annorum
exceptione eum removerat, nisi ipse iniustus possessor
triginta vel quadraginta annorum ex eo tempore
computandorum, ex quo prior possessor, qui et vicit, ea
possessione cecidit, exceptione munitus sit. <a 528 d. iii id.
dec. constantinopoli dn. iustiniano a. ii cons.>
CJ.7.39.8.2: Imperator Justinianus
Sed haec super illis detentoribus censemus, qui sine
violentia eandem rem nancti sunt. nam si quis violenter
eam abstulit, omnimodo licebit priori possessori sine ulla
distinctione eam vindicare. <a 528 d. iii id. dec.
constantinopoli dn. iustiniano a. ii cons.>
CJ.7.39.8.3: Imperator Justinianus
Sed et si quis non per vim, sed sententia iudicis eam

771

