Pignus a curatore furiosi datum valet, si utilitate furiosi
exigente id fecit.
Dig. 27.10.12
Marcellus 1 Dig.
Ab adgnato vel alio curatore furiosi rem furiosi dedicari
non posse constat: adgnato enim furiosi non usquequaque
competit rerum eius alienatio, sed quatenus negotiorum
exigit administratio.
Dig. 27.10.13
Gaius 3 ad ed. provinc.
Saepe ad alium e lege duodecim tabularum curatio furiosi
aut prodigi pertinet, alii praetor administrationem dat,
scilicet cum ille legitimus inhabilis ad eam rem videatur.
Dig. 27.10.14
Papinianus 5 resp.
Virum uxori mente captae curatorem dari non oportet.
Dig. 27.10.15pr.
Paulus 3 sent.
Et mulieri, quae luxuriose vivit, bonis interdici potest.
Dig. 27.10.15.1
Paulus 3 sent.
In bonis curatoris privilegium furiosi furiosaeve servatur:

prodigus et omnes omnino, etiamsi in edicto non fit eorum
mentio, in bonis curatoris decreto privilegium
consequuntur.
Dig. 27.10.16pr.
Tryphonus 13 disp.
Si furioso puberi quamquam maiori annorum viginti
quinque curatorem pater testamento dederit, eum praetor
dare debet secutus patris voluntatem: manet enim ea datio
curatoris apud praetorem, ut rescripto divi marci
continetur.
Dig. 27.10.16.1
Tryphonus 13 disp.

2996

