His consequens est, ut et si prodigo curatorem dederit
pater, voluntatem eius sequi debeat praetor eumque dare
curatorem. sed utrum omnimodo, an ita, si futurum esset,
ut, nisi pater aliquid testamento cavisset, praetor ei bonis
interdicturus esset? et maxime si filios habeat iste
prodigus?
Dig. 27.10.16.2
Tryphonus 13 disp.
Potuit tamen pater et alias providere nepotibus suis, si eos
iussisset heredes esse et exheredasset filium eique quod
sufficeret alimentorum nomine ab eis certum legasset
addita causa necessitateque iudicii sui: aut si non habuit in
potestate nepotes, quoniam emancipato iam filio nati
fuissent, sub condicione eos heredes instituere, ut
emanciparentur a patre prodigo.
Dig. 27.10.16.3

Tryphonus 13 disp.
Sed quid si nec ad hoc consensurus esset prodigus? sed per
omnia iudicium testatoris sequendum est, ne, quem pater
vero consilio prodigum credidit, eum magistratus propter
aliquid forte suum vitium idoneum putaverit.
Dig. 27.10.17
Gaius 1 de manumiss.
Curator furiosi nullo modo libertatem praestare potest,
quod ea res ex administratione non est: nam in tradendo ita
res furiosi alienat, si id ad administrationem negotiorum
pertineat: et ideo si donandi causa alienet, neque traditio
quicquam valebit, nisi ex magna utilitate furiosi hoc
cognitione iudicis faciat.
Ius
Romanum Justinian The Latin
Library
The Classics
Page
OMINI NOSTRI SACRATISSIMI PRINCIPIS
IUSTINIANI IURIS ENUCLEATI EX OMNI
VETERE IURE COLLECTI DIGESTORUM SEU
PANDECTARUM
LIBER DUODETRICESIMUS
Dig. 28.1.0. Qui testamenta facere possunt et
quemadmodum tesamenta fiant.
Dig. 28.2.0. De liberis et postumis heredibus instituendis
vel exheredandis.

2997

