sive vidua sit, sive per se sive per tutorem vel curatorem
vel aliam personam easdem arras acceperit. * leo et
anthem. aa. erythrio pp. * <a 472 d. k. iul. constantinopoli
marciano cons.>
CJ.5.1.5.1: Imperatores Leo, Anthemius
Patrem vero vel matrem, legitimae videlicet aetatis
constitutos, sive simul sive separatim arras pro filia
susceperint, avum autem vel proavum pro nepte seu
pronepte in duplum tantummodo convenit teneri. <a 472
d. k. iul. constantinopoli marciano cons.>
CJ.5.1.5.2: Imperatores Leo, Anthemius
Quae ita custodiri censemus, si non propter personam vel
condicionem aut aliam causam legibus vel generalibus
constitutionibus interdictam futurum matrimonium
constare prohibetur: tunc enim quasi nullo facto, utpote
sine causa easdem arras praestitas tantummodo reddi
consequens esse praecipimus. <a 472 d. k. iul.
constantinopoli marciano cons.>
CJ.5.1.5.3: Imperatores Leo, Anthemius
Hoc quoque his adicimus, ut etiam, si legibus prohibitae
non sint speratae nuptiae, post arras autem sponsalicias

sponsa coniugium sponsi propter turpem vel impudicam
conversationem aut religionis vel sectae diversitatem
recusaverit vel eo, quod quasi vir coitum, ex quo spes
subolis oritur, facere non potuerit, vel ob aliam iustam
excusationis causam, si quidem probatum fuerit ante datas
easdem arras sponsalicias hoc idem mulierem vel parentes
eius cognovisse, sibi debeant imputare. <a 472 d. k. iul.
constantinopoli marciano cons.>
CJ.5.1.5.4: Imperatores Leo, Anthemius
Sin vero horum ignari sponsalicias arras susceperint vel
post arras datas aliqua iusta causa paenitentiae
intercesserit, isdem tantummodo redditis super alterius
simpli poena liberi custodiantur. <a 472 d. k. iul.
constantinopoli marciano cons.>
CJ.5.1.5.5: Imperatores Leo, Anthemius
Quae omnia simili modo etiam de sponsis super
recipiendis nec ne arris praestitis custodiri censemus:
quadrupli videlicet poena, quae anterioribus legibus
definita erat, in qua et arrarum quantitas imputabatur,
cessante, nisi specialiter aliud ex communi consensu inter
contrahentes de eadem quadrupli ratione placuit. <a 472 d.
k. iul. constantinopoli marciano cons.>
CJ.5.1.5.6: Imperatores Leo, Anthemius

377

