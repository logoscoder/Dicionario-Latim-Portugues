cognoscant testatoris voluntatem et maxime quem vel quos
heredes sibi relinquere voluerit, et hoc post mortem
testatoris iurati deponant. <a 534 d. iii non. iul.
constantinopoli dn. iustiniano a. iiii et paulino vc. conss.>
CJ.6.23.31.5: Imperator Justinianus
Quod igitur quisque rusticorum, sicut praedictum est, pro
suis rebus disposuerit , hoc omnimodo legum subtilitate
remissa firmum validumque consistat. <a 534 d. iii non. iul.
constantinopoli dn. iustiniano a. iiii et paulino vc. conss.>
CJ.6.24.0. De heredibus instituendis et quae personae
heredes institui non possunt.
CJ.6.24.1: Imperator t. ael. ant.: Qui deportantur, si heredes
scribantur, tamquam peregrini capere non possunt, sed
hereditas in ea causa est, in qua esset, si scripti non
fuissent. * t. ael. ant. a. antestiano. * < sine die et cons.>
CJ.6.24.2: Imperator Antoninus
Pater tuus si ex residua parte heres institutus est, quam
alter heres scriptus capere non posset, isque ad nullam
partem hereditatis propter condicionem suam admitti
potuit, ex asse heres extitit: nam residui commemoratio
etiam totum admittit. * ant. a. caecilio. * <a 212 pp. xv k. iul.
romae duobus aspris conss.>

CJ.6.24.3pr.: Imperator Alexander Severus
Cum proponas alexandrum equitem testamento primo loco
iulianum ut libertum suum heredem instituisse eique
substituisse his verbis: " quod si ex aliqua causa primus
hereditatem meam adire noluerit vel non potuerit, tunc in
locum secundum heredem substituo vitalem", post mortem
autem testatoris iulianum servum communem fuisse
defuncti militis et zoili fratris eius apparuerit, an tu ex
substitutione admittereris, voluntatis est quaestio. * alex. a.
vitali mil. * <a 223 pp. vi k. mai. maximo ii et aeliano conss.
>
CJ.6.24.3.1: Imperator Alexander Severus
Nam si credens eum proprium et suum libertum heredem
instituit nec per eum ad alium quemquam hereditatem
pertinere voluit, extitit condicio substitutionis tibique
delata hereditas est. <a 223 pp. vi k. mai. maximo ii et
aeliano conss.>
CJ.6.24.3.2: Imperator Alexander Severus
Quod si verba substitutionis subscriptae ad ius rettulit, ut
si nec per semet ipsum alium fecisset heredem ( potuit
enim quamvis iubente domino nolle adire), ita demum
substitutus vocaretur, si tamen paruit domino et adiit,
substitutioni locus non est. <a 223 pp. vi k. mai. maximo ii

581

