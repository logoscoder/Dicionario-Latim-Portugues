>
CJ.7.71.8pr.: Imperator Justinianus
Cum solito more a nostra maiestate petitur, ut ad
miserabilis cessionis bonorum homines veniant auxilium et
electio detur creditoribus vel quinquennale spatium eis
indulgere vel bonorum accipere cessionem, salva eorum
videlicet existimatione et omni corporali cruciatu semoto:
quotidie dubitabatur, si quidam ex creditoribus voluerint
quinquennales dare indutias, alii autem iam nunc
cessionem accipere velint, qui audiendi sunt. * iust. a.
iohanni pp. * <a 531 - 532>
CJ.7.71.8.1: Imperator Justinianus
In tali itaque dubitatione minime putamus esse ambiguum,
quod sentimus et quod humaniorem sententiam pro
duriore elegimus. et sancimus, ut vel ex cumulo debiti vel
ex numero creditorum causa iudicetur. <a 531 - 532>
CJ.7.71.8.2: Imperator Justinianus
Et si quidem unus creditor aliis omnibus gravior in summa
debiti inveniatur, ut omnibus in unum coadunatis et
debitis eorum computatis ipse alios antecellat, ipsius
sententia obtineat, sive indulgere tempus sive cessionem
accipere desiderat. <a 531 - 532>
CJ.7.71.8.3: Imperator Justinianus
Si vero plures quidem sint creditores, ex diversis autem
quantitatibus, et nunc amplior debiti cumulus minori
summae praeferantur, sive par sive discrepans numerus
est creditorum, cum non ex frequentissimo ordine
feneratorum, sed ex quantitate debiti causa trutinatur. <a
531 - 532>

CJ.7.71.8.4: Imperator Justinianus
Pari autem quantitate debiti invenienda, dispari vero
creditorum numero, tunc amplior pars creditorum
obtineat, ut, quod pluribus placeat, hoc statueretur. <a 531
- 532>
CJ.7.71.8.5: Imperator Justinianus
Sin vero undique aequalitas emergat tam debiti quam
numeri creditorum, tunc eos anteponi, qui ad humaniorem
declinant sententiam non cessionem exigentes, sed
indutias. <a 531 - 532>
CJ.7.71.8.6: Imperator Justinianus
Nulla quidem differentia inter hypothecarios et alios
creditores quantum ad hanc electionem observanda: in
rebus autem officio iudicis partiendis suam vim singulis

821

