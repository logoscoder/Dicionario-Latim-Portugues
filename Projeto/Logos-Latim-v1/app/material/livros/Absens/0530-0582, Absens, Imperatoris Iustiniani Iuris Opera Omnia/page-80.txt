videantur excedere, christianos, quibus verus cultus est, adiuvare pauperes et positos in necessitate provideant. *
valentin. et valens aa. ad iulianum com. orientis. * <a 364 d. xv k. mai. constantinopoli divo ioviano et varroniano
conss.> CJ.1.4.2: Imperatores Valentinianus, Valens Si clericus ante definitivam sententiam frustratoriae dilationis
causa ad appellationis auxilium convolaverit, multam quinquaginta librarum argenti, quam contra huiusmodi
appellatores sanctio generalis imponit, cogatur expendere. hoc autem non fisco nostro volumus accedere, sed
pauperibus fideliter erogari. * valentin. et valens aa. ad claudium pu. * <a 369 d. viii id. iul. valentiniano np. et victore
conss.> CJ.1.4.3pr.: Imperatores Gratianus, Valentinianus, Theodosius, Arcadius Nemo deinceps tardiores fortassis
adfatus nostrae perennitatis expectet: exsequantur iudices, quod indulgere consuevimus. ubi primum dies paschalis
extiterit, nullum teneat carcer inclusum, omnium vincula solvantur. * grat. valentin. theodos. et arcad. aaaa. neoterio
pp. * <a 385 d.V k. mart. mediolano arcadio a. et bautone vc. conss.> CJ.1.4.3.1: Imperatores Gratianus, Valentinianus,
Theodosius, Arcadius
Sed ab his secernimus eos, quibus contaminari potius gaudia laetitiamque communem, si dimittantur, animadvertimus.
<a 385 d.V k. mart. mediolano arcadio a. et bautone vc. conss.> CJ.1.4.3.2: Imperatores Gratianus, Valentinianus,
Theodosius, Arcadius Quis enim sacrilego diebus sanctis indulgeat? quis adultero vel stupri vel incesti reo tempore
castitatis ignoscat? quis non raptorem virginis in summa quiete et gaudio communi persequatur instantius? <a 385 d.V
k. mart. mediolano arcadio a. et bautone vc. conss.> CJ.1.4.3.3: Imperatores Gratianus, Valentinianus, Theodosius,
Arcadius Nullam accipiat requiem vinculorum, qui quiescere sepultos quadam sceleris immanitate non sinit: patiatur
tormenta veneficus, maleficus, adulterator violatorque monetae: homicida et parricida quod fecit semper expectet: reus
etiam maiestatis de domino, adversus quem talia molitus est, veniam sperare non debet. <a 385 d.V k. mart. mediolano
arcadio a. et bautone vc. conss.> CJ.1.4.3.4: Imperatores Gratianus, Valentinianus, Theodosius, Arcadius His ergo tali
quoque sub absolutione damnatis indultum nostrae serenitatis eo praecepti fine concludimus, ut remissionem veniae
crimina nisi semel commissa non habeant, ne in eos liberalitatis augustae referatur humanitas, qui impunitatem veteris
admissi non emendationi potius quam consuetudini deputarunt. <a 385 d.V k. mart. mediolano arcadio a. et bautone vc.
conss.> CJ.1.4.4: Imperatores Theodosius, Arcadius, Honorius
Mimae et quae lidibrio corporis sui quaestum faciunt publice habitu earum virginum, quae deo dicatae sunt, non
utantur. * theodos. arcad. et honor. aaa. rufino pp. * <a 394 d. iii k. iul. heracleae arcadio a. iii et honorio a. ii conss.>
CJ.1.4.5: Imperatores Arcadius, Honorius Archigerontes et dioecetae ergasiotanorum non nisi christiani dirigantur.
quod officium tuum sollicite observet excubiis. * arcad. et honor. aa. gennadio praef. augustali. * <a 396 d. non. febr.
constantinopoli pp. alexandriae eutycheo arcadio iiii et honorio iii aa. conss.> CJ.1.4.6pr.: Imperatores Arcadius,
Honorius Addictos supplicio et pro criminum immanitate damnatos nulli clericorum vel monachorum, eorum etiam,
quos synoditas vocant, per vim atque usurpationem vindicare liceat ac tenere, sed reos ad locum poenae sub
prosecutione pergentes nullus teneat aut defendat. * arcad. et honor. aa. rufino pp. * <a 398 d. vi k. aug. mnizo honorio
a. iiii et eutychiano conss.> CJ.1.4.6.1: Imperatores Arcadius, Honorius Sed sciat se cognitor triginta librarum auri
multa, primates officii capitali esse sententia feriendos, nisi usurpatio ista aut protinus vindicetur aut, si tanta
clericorum aut monachorum audacia est, ut bellum potius quam iudicium futurum esse existimetur, ad clementiam
nostram commissa referantur, ut nostro arbitrio mox severior ultio procedat. <a 398 d. vi k. aug. mnizo honorio a. iiii et
eutychiano conss.> CJ.1.4.6.2: Imperatores Arcadius, Honorius Ad episcoporum sane culpam ut cetera redundabit, si
quid
forte in ea parte regionis, in qua ipsi populos christianae religionis doctrinae insinuatione moderantur, ex his, quae fieri
hac lege prohibuimus a monachis perpetratum esse cognoverint nec vindicaverint. <a 398 d. vi k. aug. mnizo honorio a.
iiii et eutychiano conss.> CJ.1.4.6.3: Imperatores Arcadius, Honorius Quibus in causa criminali humanitatis
consideratione, si tempora suffragantur, interponendae provocationis copiam non negamus. <a 398 d. vi k. aug. mnizo
honorio a. iiii et eutychiano conss.> CJ.1.4.7: Imperatores Arcadius, Honorius Si qui ex consensu apud sacrae legis
antistitem litigare voluerint, non vetabuntur, sed experientur illius ( in civili dumtaxat negotio) arbitri more residentis
sponte iudicium. quod his obesse non poterit nec debebit, quos ad praedicti cognitoris examen conventos potius afuisse
quam sponte venisse constiterit. * arcad. et honor. aa. eutychiano pp. * <a 398 d. vi k. aug. mediolani honorio a. iiii et
eutychiano conss.> CJ.1.4.8: Imperatores Arcadius, Honorius, Theodosius Episcopale iudicium sit ratum omnibus, qui
se audiri a sacerdotibus elegerint, eamque illorum iudicationi adhibendam esse reverentiam, quam vestris referre
necesse est potestatibus, a quibus non licet provocare. per iudicium quoque officia, ne sit cassa episcopalis cognitio,
definitioni exsecutio tribuatur. * arcad. honor. et theodos. aaa. theodoro pp. * <a 408 d. id. dec. basso et philippo
conss.> CJ.1.4.9pr.: Imperatores Honorius, Theodosius Iudices dominicis diebus productos reos e custodia carcerali
videant interrogent , ne his humanitas clausis per
corruptos carcerum custodes negetur: victualem substantiam non habentibus faciant ministrare libellis duobus aut
tribus diurnis vel quot existimaverint commentarienses decretis, quorum sumptibus proficiant alimoniae pauperum:
quos ad lavacrum sub fida custodia duci oportet. * honor. et theodos. aa. caeciliano pp. * <a 409 d. viii k. febr.
ravennae honorio viii et theodosio iii aa. conss.> CJ.1.4.9.1: Imperatores Honorius, Theodosius Multa iudicibus viginti
librarum auri et officiis eorum eiusdem ponderis constituta, ordinibus quoque trium librarum auri multa proposita, si
saluberrima statuta contempserint. nec deerit antistitum christianae religionis cura laudabilis, quae ad observationem
constituti iudicis hanc ingerat monitionem. <a 409 d. viii k. febr. ravennae honorio viii et theodosio iii aa. conss.>
CJ.1.4.10pr.: Imperatores Honorius, Theodosius Mathematicos, si non parati sint codicibus erroris proprii sub oculis

80

