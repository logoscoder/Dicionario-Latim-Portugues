Filia familias divortio facto dotem patri reddi iusserat:
deinde parte dotis persoluta pater decesserat. reliquam
partem, si nec delegata nec promissa novandi animo patri
fuisset, mulieri solvi debere labeo trebatius putant, idque
verum est.
Dig. 24.3.66.3
Iavolenus 6 ex post. lab.
Mancipia in dotem aestimata accepisti: pactum conventum
deinde factum est, ut divortio facto tantidem aestimata
redderes nec de partu dotalium ancillarum mentio facta
est. manebit, inquit labeo, partus tuus, quia is pro periculo
mancipiorum penes te esse deberet.
Dig. 24.3.66.4
Iavolenus 6 ex post. lab.
Mulier, quae centum dotis apud virum habebat, divortio
facto ducenta a viro errante stipulata erat. labeo putat,
quanta dos fuisset, tantam deberi, sive prudens mulier plus
esset stipulata sive imprudens: labeonis sententiam probo.
Dig. 24.3.66.5
Iavolenus 6 ex post. lab.
Uxor divortio facto partem dotis receperat, partem apud
virum reliquerat, deinde alii nupserat et iterum vidua facta
ad priorem virum redierat, cui centum decem doti dederat
neque eius pecuniae, quae reliqua ex priore dote erat,
mentionem fecerat. divortio facto reliquum ex priore dote
iisdem diebus virum redditurum ait labeo, quibus
reddidisset, si superius divortium inter eos factum non
esset, quoniam prioris dotis causa in sequentem dotis

obligationem esset translata: et hoc verum puto.
Dig. 24.3.66.6
Iavolenus 6 ex post. lab.
Si vir socero iniussu uxoris manente matrimonio dotem
acceptam fecisset, etiamsi id propter egestatem soceri
factum esset, viri tamen periculum futurum ait labeo, et
hoc verum est.
Dig. 24.3.66.7
Iavolenus 6 ex post. lab.

2804

