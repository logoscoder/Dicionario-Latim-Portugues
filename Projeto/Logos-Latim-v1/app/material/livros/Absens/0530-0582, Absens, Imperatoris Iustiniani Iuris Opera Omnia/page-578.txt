Iubemus omnimodo testatorem, si vires ad scribendum
habeat, nomen heredis vel heredum in sua subscriptione

vel in quacumque parte testamenti ponere, ut sit
manifestum secundum illius voluntatem hereditatem esse
transmissam. * iust. a. iuliano pp. * <a 531 d. k. mart.
constantinopoli post consulatum lampadii et orestis vv. cc.
>
CJ.6.23.29.1: Imperator Justinianus
Sin autem forsitan ex morbi acerbitate vel litterarum
imperitia hoc facere minime poterit, testibus testamenti
praesentibus nomen vel nomina heredis vel heredum ab eo
nuncupari, ut omnimodo sciant testes, si non ipse
subscribere potest, qui sunt scripti heredes, et ita certo
heredis nomine successio procedat. <a 531 d. k. mart.
constantinopoli post consulatum lampadii et orestis vv. cc.
>
CJ.6.23.29.2: Imperator Justinianus
Si enim talis est testator, qui neque scribere neque
articulate loqui potest, mortuo similis est et falsitas in
elogiis committitur, quam, ut exul fiat a re publica nostra,
maxime in testamentorum confectione cupientes hanc
edictalem legem in orbem terrarum ponimus. <a 531 d. k.
mart. constantinopoli post consulatum lampadii et orestis
vv. cc.>
CJ.6.23.29.3: Imperator Justinianus
Quod si non fuerit observatum et nomen heredis vel
heredum non fuerit manu testatoris scriptum vel voce
coram testibus nuncupatum, hoc testamentum stare
minime patimur vel in totum, si tota heredum nomina
fuerint praetermissa, vel in eius heredis institutionem,
cuius nomen neque lingua neque manus testatoris
significavit. <a 531 d. k. mart. constantinopoli post
consulatum lampadii et orestis vv. cc.>

CJ.6.23.29.4: Imperator Justinianus
Sed ne aliqua forsitan oblivio testium animis incumbat
pluribus interdum nominibus heredum expressis, ipsi
testes in suis subscriptionibus, cum testator non haec
scripserit, sed nuncupaverit, eorum nomina scribere non
differant ad aeternam rei memoriam. <a 531 d. k. mart.
constantinopoli post consulatum lampadii et orestis vv. cc.
>
CJ.6.23.29.5: Imperator Justinianus

578

