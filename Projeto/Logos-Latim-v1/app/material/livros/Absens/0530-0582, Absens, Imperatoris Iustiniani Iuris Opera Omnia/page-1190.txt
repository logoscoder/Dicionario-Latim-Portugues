universos possessores functiones in superindicticiis titulis
absque ullius beneficii exceptione agnoscere oportere

censemus. * theodos. et valentin. aa. flaviano pp. *<a 431 d.
iii k. mai. ravennae basso et antiocho conss.>
CJ.11.76.0. De grege dominico.
CJ.11.76.1: Imperatores Arcadius, Honorius
Propositis edictis sublimis magnificentiae tuae minimi
maximique moneantur, ut sciant singulas auri libras ex
propriis facultatibus eruendas pro singulis equis vel
equabus sive hermogenianis sive palmatis, nisi eos sponte
obtulerint: in his vero, quos ex aliis gregibus occupatos esse
constiterit, sex auri uncias fisci viribus inferendas. * arcad.
et honor. aa. caesario pp. *<a 395 d. prid. d. dec.
constantinopoli olybrio et probino conss.>
CJ.11.77.0. De palatiis et domibus dominicis.
CJ.11.77.1: Imperatores Theodosius, Valentinianus
Consecratas nobis aedes, id est inclita palatia, ab omni
privatorum usu et communi habitatione excipimus. *
theodos. et valentin. aa. iohanni com. rer. privat. *<a xxx >
CJ.11.78.0. De cupressis ex luco daphnensi vel perseis per
aegyptum non excidendis vel vendendis.
CJ.11.78.1: Imperatores Arcadius, Honorius
Si quis daphnensis luci in syria vel persei in aegypto
arborem comparaverit, quinque libris auri noverit se esse
multandum: non minore dispendio et illo feriendo, qui
vendere arbores ausus fuerit, quas non licet emptoribus
comparare. * arcad. et honor. aa. silvano com. rer. privat. *<
>
CJ.11.78.2pr.: Imperatores Theodosius, Valentinianus

Omnes iudices cuiuscumque dignitatis sciant posthac
absque permissu magnitudinis tuae arborem ex daphnensi
luco antiochenae civitatis praecidendi vel quolibet modo
lapsas transferendi licentiam sibimet denegandam. *
theodos. et valentin. aa. eudoxio com. sacr. larg. *< >
CJ.11.78.2.1: Imperatores Theodosius, Valentinianus
Sed nec alytarcha unam cupressum aliis plantatis excidere
sibi licere contendat. ac ne solacio antiquitus ei concesso
privari per omnia videatur, pro eo, quod ei cupressum
excidere denegatur, unam auri libram eum de privatis
nostris largitionibus accipere decernimus: quinque

1190

