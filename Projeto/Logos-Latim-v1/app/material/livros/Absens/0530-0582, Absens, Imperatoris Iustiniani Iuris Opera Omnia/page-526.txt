celebrari possunt, si minor vel post veniam aetatis rem
immobilem donationis titulo in alium ( excepta propter

nuptias donatione) transscripserit, non aliter hoc
firmitatem habebit, nisi post viginti quinque annos
impletos inter praesentes quidem decennium, inter
absentes autem vicennium donatore adquiescente
effluxerit: ut tamen in heredis persona illud tantummodo
tempus accederet, quod post eiusdem heredis minoris
aetatem silentio transactum sit. <a 529 d. viii id. april.
constantinopoli decio vc. cons.>
CJ.5.75.0. De magistratibus conveniendis.
CJ.5.75.1pr.: Imperator Antoninus
Si magistratus a tutoribus seu curatoribus, quos tibi
dederunt seu nominaverunt, stipulati sunt se eo nomine
indemnes futuros inque eam rem fideiussores acceperunt
extra rem salvam fore satisdationem, actio, quam adversus
tutores seu curatores tuos instituisti, alienam obligationem
non resolvit. * ant. a. muciano. * <a 212 accepta non. ian.
duobis aspris conss.>
CJ.5.75.1.1: Imperator Antoninus
Sed adversus magistratus qui curatorem dederunt actio
utilis ita demum competit, si universis bonis excussis
revocatisque, quae eum in fraudem alienasse constiterit,
indemnitati tuae in solidum satisfieri non potuit. <a 212
accepta non. ian. duobis aspris conss.>
CJ.5.75.1.2: Imperator Antoninus
Quam si exercueris, mandatis tibi ab eis actionibus
adversus fideiussores quos acceperunt consistere potes,
licet utilem actionem sine cessione habeas. <a 212 accepta
non. ian. duobis aspris conss.>
CJ.5.75.2: Imperator Alexander Severus

In heredes magistratus, cuius non lata culpa idonee
cautum pupillo non est, non solet actio dari. * alex. a.
paterno. * <a 224 pp.Iii non.Iul.Iuliano et crispino conss.>
CJ.5.75.3: Imperator Gordianus
Si tu et collega tuus, cum magistratu fungeremini, minus
idoneum tutorem dedistis cautionemque idoneam non
exegistis nec alias servari pupillo indemnitas potest et
utrique solvendo estis, pro virili parte in vos actionem dari
non iniuria postulabis. * gord. a. aproniano. * <a 238 d.Viii
k.Nov.Pio et pontiano conss.>

526

