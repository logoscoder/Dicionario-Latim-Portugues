constantinopoli lampadio et oreste vv. cc. conss.>
CJ.6.23.27.2: Imperator Justinianus
Sin autem testator tantummodo dixerit non voluisse prius
stare testamentum, vel aliis verbis utendo contrariam
aperuit voluntatem, et hoc vel per testes idoneos non
minus tribus vel inter acta manifestaverit et decennium fiat
emensum, tunc irritum esse testamentum tam ex contraria
voluntate quam ex cursu temporali. <a 530 d. xv k. april.
constantinopoli lampadio et oreste vv. cc. conss.>
CJ.6.23.27.3: Imperator Justinianus
Aliter etenim testamenta mortuorum per decennii
transcursionem evanescere nullo patimur modo, prioribus
constitutionibus, quae super huiusmodi testamentis
vacuandis latae fuerant, penitus antiquandis. <a 530 d. xv
k. april. constantinopoli lampadio et oreste vv. cc. conss.>
CJ.6.23.28pr.: Imperator Justinianus
Cum antiquitas testamenta fieri voluit nullo actu
interveniente et huiusmodi verborum compositio non rite
interpretata paene in perniciem et testantium et
testamentorum procederet, sancimus in tempore, quo
testamentum conditur vel codicillus nascitur vel ultima
quaedam dispositio secundum pristinam celebratus
observationem ( nihil enim ex ea penitus immutandum
esse censemus) , ea quidem, quae minime necessaria sunt,
nullo procedere modo, quippe causa subtilissima proposita
ea quae superflua sunt minime debent intercedere. * iust. a.
iuliano pp. * <a 530 d. vi k. april. constantinopoli lampadio
et oreste vv. cc. conss.>
CJ.6.23.28.1: Imperator Justinianus
Si quid autem necessarium advenerit et in ipsum corpus

laborantis respiciens contigerit, id est vel victus necessarii
vel potionis oblatio vel medicaminis datio vel impositio,
quibus relictis ipsa sanitas testatoris periclitatur, vel si quis
necessarius naturae usus ad depositionem superflui
ponderis immineat vel testatori vel testibus, non esse ex
hac causa testamentum subvertendum licet morbus
comitialis, quod et factum esse comperimus, uni ex testibus
contigerit, sed eo quod urguet et imminet repleto vel
deposito iterum solita per testamenti factionem adimpleri.
<a 530 d. vi k. april. constantinopoli lampadio et oreste vv.
cc. conss.>
CJ.6.23.28.2: Imperator Justinianus
Et si quidem a testatore aliquid fiat testibus paulisper

576

