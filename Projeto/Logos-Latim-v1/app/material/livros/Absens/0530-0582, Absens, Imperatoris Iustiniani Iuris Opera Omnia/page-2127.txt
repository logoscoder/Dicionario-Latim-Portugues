quantitatem, quam pater solebat subministrare.
Dig. 14.6.7.14
Ulpianus 29 ad ed.
Si filius accepit mutuam pecuniam, ut eum liberaret, qui, si
peteret, exceptione non summoveretur, senatus consulti
cessabit exceptio.
Dig. 14.6.7.15
Ulpianus 29 ad ed.
Hoc amplius cessabit senatus consultum, si pater solvere
coepit quod filius familias mutuum sumpserit, quasi ratum
habuerit.
Dig. 14.6.7.16
Ulpianus 29 ad ed.
Si pater familias factus solverit partem debiti, cessabit
senatus consultum nec solutum repetere potest.
Dig. 14.6.8
Paulus 30 ad ed.

Cum tamen a curatore per ignorantiam solutum sit, repeti
debet.
Dig. 14.6.9pr.
Ulpianus 29 ad ed.
Sed si pater familias factus rem pignori dederit, dicendum
erit senatus consulti exceptionem ei denegandam usque ad
pignoris quantitatem.
Dig. 14.6.9.1
Ulpianus 29 ad ed.
Si ab alio donatam sibi pecuniam filius creditori solverit, an
pater vindicare vel repetere possit? et ait iulianus, si
quidem hac condicione ei donata sit pecunia, ut creditori
solvat, videri a donatore profectam protinus ad creditorem
et fieri nummos accipientis: si vero simpliciter ei donavit,
alienationem eorum filium non habuisse et ideo, si solverit,
condictionem patri ex omni eventu competere.
Dig. 14.6.9.2
Ulpianus 29 ad ed.
Hoc senatus consultum et ad filias quoque familiarum

2127

