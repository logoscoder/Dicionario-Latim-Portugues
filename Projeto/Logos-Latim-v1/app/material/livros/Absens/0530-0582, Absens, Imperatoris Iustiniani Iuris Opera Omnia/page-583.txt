Neque per se heredes institutos, quibus hoc concessum non
est, neque per servos proprios hereditatem posse quaerere
dictat iuris ratio. * diocl. et maxim. aa. et cc. asclepiadae. *
<a 294 s. xvi k. sept. sirmii cc. conss.>
CJ.6.24.11: Imperatores Theodosius, Valentinianus
Extraneum etiam penitus ignotum heredem quis instituere
potest. * theodos. et valentin. aa. hierio pp. * <a 428 d. x k.
mart. constantinopoli felice et tauro conss.>
CJ.6.24.12: Imperator Leo
Hereditatis vel legati seu fideicommissi aut donationis
titulo domus aut annonae civiles aut quaelibet aedificia vel
mancipia ad ius inclitae urbis vel alterius cuiuslibet
civitatis pervenire possunt. * leo a. erythrio pp. * <a 469 d.
v k. mart. marciano et zenone conss.>
CJ.6.24.13: Imperator Justinianus
Quotiens certi quidem ex certa re scripti sunt heredes vel
certis rebus pro sua institutione contenti esse iussi sunt,
quos legatariorum loco haberi certum est, alii vero ex certa
parte vel sine parte, qui pro veterum legum tenore ad
certam unciarum institutionem referuntur, eos
tantummodo omnibus hereditariis actionibus uti vel
conveniri decernimus, qui ex certa parte vel sine parte
scripti fuerint, nec aliquam deminutionem earundem
actionum occasione heredum ex certa re scriptorum fieri. *
iust. a. menae pp. * <a 529 d. viii id. april. constantinopoli
decio vc. cons.>

CJ.6.24.14pr.: Imperator Justinianus
Cum in libris ulpiani, quos ad massurium sabinum scripsit,
talis species relata est, hanc apertius expedire nobis visum
est. * iust. a. iohanni pp. * <d. iii k. aug. post consulatum
lampadii et orestis vv. cc.>
CJ.6.24.14.1: Imperator Justinianus
Quidam testamentum faciens ita instituit: " sempronius
plotii heres esto". veteres quidem existimabant errorem
nominis esse et sic institutionem valere, quasi testator
plotius nominaretur et sempronium sibi scripsisset
heredem. <d. iii k. aug. post consulatum lampadii et orestis
vv. cc.>
CJ.6.24.14.2: Imperator Justinianus
Sed huiusmodi sententiam crassiorem esse existimamus:
neque enim sic homo supinus, immo magis stultus
invenitur, ut suum nomen ignoret. sed si quidem ipse
testator plotio cuidam heres extitit, manifestissimum esse
sibi sempronium heredem instituisse, ut per mediam ipsius
personam plotii heres efficiatur: et hoc argumentamur ex

583

