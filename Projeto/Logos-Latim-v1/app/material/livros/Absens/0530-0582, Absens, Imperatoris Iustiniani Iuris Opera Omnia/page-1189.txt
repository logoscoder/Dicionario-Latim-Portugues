sordidis placet esse immunes, neque earum conductores
nec colonos vel ad extraordinaria munera vel
superindictiones aliquas conveniri. * constantius a. ad
italicum. *<a 343 d. viii k. febr. bononiae placido et romulo
conss.>
CJ.11.75.2pr.: Imperatores Valentinianus, Valens, Gratianus
Rem privatam nostram levandorum provincialium causa
canonicas necessitates ea condicione, qua cunctos, volumus
sustinere. * valentin. valens et grat. aaa. ad claudium. *<a
368-370 >
CJ.11.75.2.1: Imperatores Valentinianus, Valens, Gratianus
Sed excessit occasio iussionem, quandoquidem non locis
solitis frumenta quae ex diversis sunt saltibus convehenda
trahantur, sed eo usque portentur, quo grave atque
damnosum est provehere.<a 368-370 >
CJ.11.75.2.2: Imperatores Valentinianus, Valens, Gratianus

Proinde spectata sinceritas tua rem eandem in isdem locis
implere faciat proprias functiones, quibus antea frumenta
praebebat.<a 368-370 >
CJ.11.75.3: Imperatores Arcadius, Honorius
Pro tironibus in corporibus postulatis pretia conferri ex
fundis perpetuariis nostrae rei privatae praecipimus. *
arcad. et honor. aa. minervio com. rer. privat. *<a 397-398 >
CJ.11.75.4pr.: Imperatores Honorius, Theodosius
Absit, ut nos instructionem viae publicae et pontium
stratarumque opera titulis magnorum principum dedicata
inter sordida munera numeremus. * honor. et theodos. aa.
asclepiodoto pp. *<a 423 d. xv k. mart. constantinopoli
asclepiodoto et mariniano conss.>
CJ.11.75.4.1: Imperatores Honorius, Theodosius
Igitur ad instructiones reparationesque itinerum
pontiumque nullum genus hominum nulliusque dignitatis
ac venerationis meritis cessare oportet.<a 423 d. xv k. mart.
constantinopoli asclepiodoto et mariniano conss.>
CJ.11.75.4.2: Imperatores Honorius, Theodosius
Domos etiam divinas tam laudabili titulo libenter
adscribimus.<a 423 d. xv k. mart. constantinopoli
asclepiodoto et mariniano conss.>
CJ.11.75.5: Imperatores Theodosius, Valentinianus
Excepto patrimonio pietatis nostrae, cuius quidem reditus
necessitatibus publicis frequentissime deputamus,

1189

