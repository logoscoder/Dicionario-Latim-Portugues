40
Omnes agnuscant, agros se conparare non posse, si eorum censum non statim, cum possessionem ingressi
fuerint, susceperint dissolvendum. Quod si probatur, a vinditionis tempore soluti tributi reliquas emptor exsolvat,
et tributum praesenti deligatione suscipiat. Quod si factum non fuerit, et vinditor et emptor poenam legis, quae
de hoc titulo Theudosiani, continetur, suscipiat.
41.0. Titulus XLI. De iure postliminii.
41
Si quis servus post captivitatem redierit, ad ius domini revertatur; et si ingenuus redierit, iura libertatis integra se
noverit recepisse, nec ea tempora ei ad quamcumque causam obesse, quibus in regione alia captivitate detentus
est.
42.0. Titulus XLII. Ne in sua causa quis iudicet.
42
Theudosiani lege evidenter exprimitur, in sua causa neminem neque testimonium dicere posse, neque sententiam
promulgare.
43.0. Titulus XLIII. Ut nemo potentiorum nomina in lite praetendat, aut titulos praediis suis adfigat.
43
Legali sanctione constat expressum: neminem ad indulendum pulsantem et ad deferendum iusticiam potentum
quorumcumque personas in lite posse praetendere, nec titulos praediis suis adfigere, ut pulsantem aut terreat aut
ab actione conpetenti excludat.
44.0. Titulus XLIV. De liberali causa vel de operis libertorum.
44.1
Si quis intra triginta annos sub ingenuitatis speciem vacantem in servitutem revocare voluerit, non aliter quam
apud iudices statum eius pulset; ubi si victus fuerit, alia tot mancipia dabit, quanta in servitutem repetebat.
44.2
Illi vero pulsato tertio deberi iudicia, et si voluntarius adsertor aut defensor ingenuitatis inveniri non potuerit, a
iudice fide integra et moribus idoneus deputetur.
44.3
His vero, qui de servitute in libertatem aut ingenuitatem reclamare temptaverint, ista beneficia denegantur; sed
vincti in foro statuuntur, ut, qui eos defendere voluerit, habeat liberam potestatem. Quod si nec sic defensorem
invenire potuerint, in servitutem a domino retrahantur; hoc secundum legem Theudosiani, quae de liberali causa
lata est.
44.4
Egentem patronum libertus pascere conpellatur; hoc secundum legem gregoriani: de operis libertorum.
44.5
Latini aliter intellegi non possunt nec aliter faciendi sunt, quam si inter amicos pronunciante domino ad
convivium evocantur, ita ut illis amicis, qui ibidem conveniunt, sic dominus testetur, eum causa conlate
Latinitatis ad suum convivium adhiberi. Quod si, ut habet paupertas, cum quocumque servus manducaverit, non
causa latinitatis, sed paupertatis propter solatium, praeiudicium domino eiusque heredibus ex convivio adferri
non possit.

14

