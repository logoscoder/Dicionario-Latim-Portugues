35.4
Res vero, quae repetuntur, aut de quibus iam actio processit, aut de quibus litegatur, nec vindi nec donari
possunt, nisi forte ut dominus aut procurator litis quicumque per mandatum fuerit institutus, secundum legem
Theudosiani: de cognitoribus et procuratoribus.
35.5
Sciendum etiam, quod facta qualiterlibet commutatio vicem obtenit emptionis.
35.6
Arra pro quibuscumque rebus a vindetore accepta ab eo qui emit, vinditionem perfectam esse; precium tamen
postmodum emptor vinditori impleturus, si aut inter ipsos convenerit aut virorum bonorum estimatione
consteterit, secundum speciem pauli.
36.0. Titulus XXXVI. De tutelis minorum.
36.1
Tutores legitimi agnati sunt, id est per virilem sexum a paterna linea venientes, qui ad tutillam post quintum
decimum aetatis annum vocantur; hoc est: fratres primum, patrui, fratres patruelis, patrui magni, hoc est avi
paterni fratres, vel filii eorum, per virilem sexum, ut dictum est, venientes; quibus omnino mater, si tutelam
suscipere voluerit, licito et iure praeponitur.
36.2
Sciendum tamen, quod agnati, sicut ad successionem, sic ad tutillam vocantur.
36.3
Pupilli vero post impletum quartum decimum annum curatores sibi ipsi petere debebunt, puelle vero impleto
duodecimo anno curatores sibi ipse petant, quia tutor usque ad illud tempus rationem administrare tutillae debet:
qua ratione completa, pupillus sub curatore positus facultatem suam gubernare debebit.
36.4
Si vero mater tutorem filio intra annum non petata, et ad secundas nuptias transeat aut forte non transeat,
successionem filii, qui intra pubertatem moritur, pro culpa non petiti tutoris amittit; quae agnatis, vel si hi
defuerint, cognatis, qui ad successionem iure veniunt, adquiratur. Secundi vero mariti bona praeteritae tutille
ratiociniis teneantur obnoxia, secundum legem novellam: de tutoribus pupillis nominandis.
36.5
Tutillae vero actionem ab exordio debeti curatoris usque ad xxx pupilli aetatis annum, id est per annos xvi, de his
annis, quibus tutillam gessit, ad tutorem esse reddendam.
36.6
Tutores etiam, si legitimi inveniuntur, taliter excusantur: hoc est, si quattuor masculos filios habeat, si morbo
perpeti et insanabili teneatur ac si furiosus aut mente insanus agnuscitur aetatis etiam sexaginariae ab his
oneribus excusantur. Tres quoque tutillae sic liberant, ut ad quartam, etiam si evenerit, non vocetur.
36.7
Praeterea lapsis et circumscriptis pupillis integri restitutio subvenit, ut de nominatis rebus petita integri
restitutione, quae male aut circumscripturie in praeiudicium suum acta sunt, vacuentur.
36.8
Quae restitutio ita futura est, ut impleto vicinsimo quinto anno, cum vicinsimo sexto aetatis anno ingreditur,
evocatis ante defensorem testibus, qui aetatem eius noverint annos suos professione aut relationibus testium
probet, ibique profiteatur, adversum quas causas vel quas personas integri restitutionis petat auxilium. Quod si
quemquam praetermiserit, ut eum in restitutionis prosecutione non nominet, ei contra illum, quem non
nominaverit, actio non patebit.
36.9
Quae restitutio usque ad finem anni vicensimi octavi concessa est; post quos annos minoribus ad agendum
quinquennii beneficium principale constat adiectum, secundum legem novellam.
37.0. Titulus XXXVII. De nuptiis legitimis sive naturalibus filiis.
37.1
Nuptiae legitimae contrahuntur, si conventu parentum aut ingenuorum virorum intercurrente nuptiali donatione
legitime celebrentur.
37.2
12

