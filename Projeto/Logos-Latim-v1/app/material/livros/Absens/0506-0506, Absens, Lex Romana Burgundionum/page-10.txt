28.1
Defuncto filio pater succedit; quod si patrem non habuerit, avus paternus iure succedat; quod si et ille defuerit,
fratres defuncti succedant; quod si et ipsi defuerint, mater succedet quod si fuerit mater defuncta, frater et soror
succedant.
28.2
Mater per fratrem excluditur, et in successione frater cum sorore aequa sorte succedat.
28.3
Quod si frater defuerit, mater et filie, quante fuerint, aequales capiunt portiones, secundum speciem Pauli libro
quarto: de intestatorum successione. Ad senatusconsultum Tertullianum.
29.0. Titulus XXIX. De caballis, quibus os aut scindola ad cauda legata fuerit.
29
Si quis caballum ligando ei os aut scindola vel per pannum rubrum eum ita turbaverit, ut pereat, si factum suum
non negaverit, simbla hoc satisfactione conponat: si negaverit et convictus fuerit, dupli secundum legem
aquiliam, qua inficiantes duplo tenentur.
30.0. Titulus XXX. De apparitoribus.
30.1
Ne quis omnino exequi praeceptionem praesumat, nisi per principes apparitorum officii probatoria ordinatus.
30.2
Et ab his, quos conveniunt, si ad praeceptionem domni regis de causis singulis, seu divisis, seu in unum
consortes, qui pulsati fuerint, teneantur, non amplius ab executoribus, quam solidus in sportola requiratur.
30.3
Hii vero, qui conveniuntur, quos consortes habent, et in principio litis nominare debebunt, ut et ipsi conventi
audientie tempore deesse non possint.
30.4
Agrorum vero consortes, si divisas in uno agro portiones habent, quod quicumque in agro ipso possidet, asses
singulorum ei recensendus est, quia per uncias divisa possessio in singulorum portionibus assim facit.
30.5
Ipsi etiam apparitores agnoscant, quod eis a suscepto officio discedere non licebit, nisi vacationis beneficium a
principe officii consequantur.
31.0. Titulus XXXI. De praescriptione temporum.
31.1
De praescriptione temporum constat legibus constitutum: ut tricennalem constitutionem in hereditariis causis, in
repetitione legatorum, in pecuniariis, id est cerografis, hoc est viventum cautionibus, de repertis fugitivis,
adversus fiscum vel pro fisco, vel infirmando per iuminutionem vel nota testium testamenti, custodiant
iudicantes.
31.2
Relique vero cause in expressis metarum suarum terminis finiantur; id est de inofficiosis testamentis, de
immodicis donationibus, hoc est, ubi falcidiae filiis non reservantur, intra quinquennium debere et proponi et
peragi de non numerata pecunia.
31.3
De servitutibus vero superiore titulo conprehensum, quid qualiter iudices debeant observare.
31.4
Si quis duas centesimas pro cautione sibi stipulari fecerit aut fieri pertulerit, etiam eius pecunie, quam praestetit,
amissione multabitur secundum legem Theudosiani: de usuris.
31.5
10

