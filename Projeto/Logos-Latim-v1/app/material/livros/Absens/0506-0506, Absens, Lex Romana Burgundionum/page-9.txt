23.1
Si a iudice statutum fuerit aut inter partes convenerit, ut de rebus dubiis sacramenta praebeantur, eum solum
debere iurare, a quo aliquid repetitur, nec ad sacramenta personas alias requirendas. Quo praestito sacramento
omnis causae ipsius repetitio conquiescat.
23.2
Hic tamen sacramenti ordo notato infamia denegatur, secundum constitutiones Gregoriani et Ermogeniani.
24.0. Titulus XXIV. De latronibus convictis.
24
Si criminosi convicti fuerint, ipsi puniantur; nec crimen illorum filios aut uxorem, qui conscii non probantur,
poterit inplicare, secundum iuris constitutionem.
25.0. Titulus XXV. De adulteriis.
25
Maritus, si adulterum cum uxore invenerit ita, ut in unum sint et sese commisceant, liberum arbitrium habebit,
utrumque uno icto punire, secundum legem novellam Maioriani, quae exinde ad ius vetus cuncta revocavit.
26.0. Titulus XXVI. De his, qui debetas filiorum de maternis bonis non tradederint portionis.
26.1
Pater debit de maternis bonis medietatem filiis dare, cum annorum xx fuerint. Quod si de proprietate rerum
maternarum expressam non dederit portionem et per testamentum res proprias a filiis alienare voluerit, ab
heredibus repetendum est, quidquid in expressa portione a vicensimo anno filii de fructibus accepere potuissent,
secundum legem novellarum.
26.2
Nuptiales tamen donationes, defuncta eorum matre, secundum veterem consuetedinem in usufructu liceat
possedere, proprietate filiis in nullo imminuta.
26.3
Quod si factum fuerit, fructus rerum ipsarum debentur, quibus tamen et de ipsa medietate, cum annorum xx
fuerint, debebit refundere. Quod si factum fuerit, vindicatio materne donationis iure debentur.
27.0. Titulus XXVII. De puellis vel mulieribus desponsatis.
27.1
Si quis arras sponsalium nomine dederit, et pater vel mater acceptis arris, eo qui arras dedit refutato, alium
fortasse receperunt, arras in quadruplum esse reddendas; si vero puella aut per se aut per quamcumque
propinquorum aut tutorum personam arras accipiat, et nuptias voluerit recusare vel alium fortasse recepere,
poenam suprascriptae solutionis de propria facultate ipsa dissolvat; actione contra illum, qui illa inconsulta arras
susceperit, reservata.
27.2
Hoc etiam constitutum, ut quisque datis arris intra biennium nuptias celebrare tardaverit, sine ararum solutione
liceat parentibus puellam desponsatam alii matrimonio sociare.
27.3
Similiter constitutum, ut qui datis arris puellam declinat accipere, id, quod arrarum nomine datum probatur,
amittat; quod vero a patre puelle muneris gracia puer acciperat, reformetur.
28.0. Titulus XXVIII. De luctuosis hereditatibus.
9

