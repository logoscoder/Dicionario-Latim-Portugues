20
Si quis ingenuum natum ligaverit, vindiderit, honestiores persone damnantur exilio, viliores vero metallis
deputantur; exceptis his, qui captivitatis iugo tenentur obnoxii, secundum speciem Pauli Sententiarum libro V,
sub titulo: ad legem Fabiam.
21.0. Titulus XXI. De divortiis.
21.1
Consensu partis utriusque repudium dare et matrimonium posse dissolvi.
21.2
Quod si pars viri repudium dare uxore contradicente voluerit, non aliter illi licebit, nisi aut adulteram esse
convincat, aut veneficam, aut conciliatricem; quorum uno probato crimine, licebit ei uxori dare repudium, ad ius
suum nuptiale donatione revocata.
21.3
Quod si mulier nolente marito repudium ei dare voluerit, non aliter fieri hoc licebit, quam si maritum homicidam
probaverit, aut sepulchrorum violatorem, aut veneficum. Quod si unum ex his probaverit, et maritum demittat, et
conlatam in se donationem iure tuebitur, et dotem, quam ei maritus fecerit, vindicabit, secundum legem
Theodosiani sub titulo: de reputiis, promulgatum.
22.0. Titulus XXII. De donationibus.
22.1
Donationes ab avo vel avia, proavo vel proavia maternis, ita ad eos, quibus conlate sunt, pertenere, ut patri
nullatenus adquirantur; a linea vero paterna memoratorum donationes, vel si quid filiis familias praeter expressas
personas quarumcumque largitate conferetur, patrum proprietati indubitanter adquiri.
22.2
Donationes etiam vel dotes, quas ex matrimonio filius vel filia in familia positi consecuntur, ad eorum
proprietatem, quibus conlate sunt, remota patrum adquisitione sine dubio pertenere, secundum legem
Theudosiani libro VIII, sub titulo: de maternis bonis et materni generis et de cretione sublata, et aliam sub
sequenti titulo eodem libro: de bonis, quae filiis familias ex matrimonio adquiruntur.
22.3
Sciendum tamen, donationis, tam aviaticas quam nuptialis, gestorum sollenni allegatione firmandas, praeter illas
nuptiales donationes, quae intra ducentorum solidorum summam taxata conlatione potuerint inveniri.
22.4
Gesta autem secundum locorum consuetudinem fieri placuit nec interest, apud quem defensorem fuerint
celebrata, secundum legem Theudosiani sub titulo: de donationibus.
22.5
Sciendum etiam, usufructuarias donationes sine traditione constaret, quia usufructus exceptio pro traditione
computatur. Quod si usufructuaria non fuerit, et traditio non fuerit subsecuta, donatio legibus infirmatur.
22.6
Donationes vero nuptiales has tantum sine gestis admitti, quas aetate minores, id est posite xxv annos, accipiunt,
etiam si summam ducentorum solidorum probentur excedere.
22.7
De animalibus, vestibus, gemmis vel quocumque metallo vel aliis, quae pondere, numero, mensura constant,
omnem donandi solennitatem in sola traditione posse constare.
22.8
Haec vero, quae puellae patrem habenti citra usufructus mentione adscripta fuerint et patre exegente adsignata
non fuerint, in posterum non querantur.
22.9
In nuptialibus vero avorum donationibus nepotes vel neptes ex filia cum avunculis vel materteris, perdito triante,
in bisse debere succedere; quia, dum eis inofficiosi actionem eandem lex tribuit quam filiis, constat eos
liberorum locum obtinere et in aviaticis bonis superscripto ordine posse succedere, secundum legem Theudosiani
libro v, sub titulo: de legitimis hereditatibus, ad Constantinum praefectum praetorio Galliarum datam.
23.0. Titulus XXIII. De sacramentis.
8

