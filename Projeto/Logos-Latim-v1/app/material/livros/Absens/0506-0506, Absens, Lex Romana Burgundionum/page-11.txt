Intra annum criminalem questionem et proponi et debere finiri, secundum legem novellam vel diversorum
auctorum constitutiones, quae sunt per titulos superius indicatae.
32.0. Titulus XXXII. De falsariis et falsis testibus.
32.1
Falsarios pro magnitudine criminis arbitrio iudicis aut multari aut deportari in exilio constitutum est.
32.2
Hoc etiam de illis, qui obiectam falsitatem probare non potuerint, observandum, secundum legem Theudosiani,
quae de falsariis ad legem Ð¡orneliam data est.
33.0. Titulus XXXIII. De interpellationibus et appellationibus.
33.1
Actorem cuiuscumque negotii, id est petitorem, iudicem suum interpellare debere, nec eum, qui pulsandus est,
longius trahere et pulsatus in eius audientia respondeat, ad cuius sententiam convenitur; sic tamen, si in eius
territuriis possessor esse cognoscitur. Quod si in eius territurio nihil possedit, tum demum a pulsati iudice
audiantur.
33.2
Quod si audientie tempore quaelibet pars appellans ad principem provocare deliberat, iudicare iudices non
praesumant.
33.3
Appellationis sane tempora haec sunt, ut pendente sententia quisque appellare voluerit, intra dies quinque per
libellos, id est data petitione, appellat, contestans, se ad audientiam principis provocare.
33.4
Ceterum praesentibus partibus secundum leges data et relecta sententia postea non poterit revocare.
33.5
Iudici quoque neque suam neque alienam sententiam liceat refragare, quia haec discussio soli principi reservatur;
quia legum est, litigia sententiis vel transactionibus terminata non posse iterum revocare.
34.0. Titulus XXXIV. De rebus agnitis.
34.1
Qui res proprias agnuscit, nec est qui eidem manus tollat aut aliquid causationis opponat, res suas praesumendi
habeat liberam potestatem.
34.2
Quas si postmodum male aut agnovisse aut praesumpsisse convincitur, res male praesumptas dupli satisfactione
restituat.
35.0. Titulus XXXV. De vinditionibus.
35.1
De vindendis et emendis contractibus hoc ordo servandus est, ut quisque rem iuris sui vindiderit, repetendi eam
postea non habeat potestatem.
35.2
Vinditionem vero ex hoc maxime ius firmitatis accipere, si traditione celebrata possessio fuerit subsecuta; si vero
post possessionem dierum aut mensium praecaria fuerit subsecuta, ut ille iterum rem videatur possidere, qui
vindedit, documenti professio firmitatem praecariae possessionis obteneat.
35.3
Quod si quis male vindedisse fuerit adprobatus, empturi in duplum et meliorate rei teneatur obnoxius; fructus
enim male fidei possessor post conventionem duplus, ante simblus ex lege praestabit, secundum legem
Theudosiani vel Sententias Pauli.
11

