45.0. Titulus XLV. De testamentis.
45.1
Testamenta, si per olographam manum fiant, probata manus veritate, sine testibus integram capiunt firmitatem.
45.2
Si vero testis adhibentur, ante quos testator vel suscribat vel suum testamentum offerat subscribendum, cives
Romani testis adhibendi sunt, numero conpetenti, vel v vel vii, qui ad testamentum iure adhiberi possunt
quorumque testimonium recipetur, cum quibus est nobis testamenti factio, secundum legem Theudosii et
Valentiniani ad Florentium praefectum preturii datam.
45.3
Militibus vero aliter si vellint testamentum facere permissum est; quibus licet et sine conpetenti testium numero
testari et filios praeterire; nec per inofficiosi querillam eorum constat testamentum posse disrumpi.
45.4
Testamentis vero civium Romanorum, si filius praeteritus fuerit vel nepus ex filio, rumpunt testamentum; si vero
filia aut nepotes ex filia, non rupto testamento, extraneis in demediam partem suisque heredibus in equalem
adcrescunt.
45.5
Testamenta vero, quibus filiis aut nepotibus falcidia non demittitur, nullo iure subsistunt.
45.6
Frater vero de inofficioso fratris testamento agere non potest.
45.7
Hoc est filius vel filia, sine filiis morientes, matrem sine falcidia praeterire non possunt, ut valeat testamentum.
46.0. Titulus XLVI. De conditione vero vel cognitione corporum publicorum.
46
Id observandum secundum constitutionem novellam Leonis et Severi: ut si ex Marcianitano lito, Anderoneco vel
quocumque alio corpore publico, et colono aut servo possessoris, colona etiam et ancilla filii nati inveniuntur aut
fuerint procreati, ei adquirantur, cuius colonum aut colonam, servum aut ancillam esse consisterit. Nec in ulla
servile aut colonaria conditione corpus publicum genus faciat, quod corporatus a fisco postea requiratur; sed
omnis cognatio possessoris commodis adquirantur, quod ea lege evidenter exprimitur, quae ad Basilium
praefectum preturii data est.
47.0. Titulus XLVII. De consortibus.
47
De consortibus etiam hoc scripta lege pro ratione subiunctum est: ut petitor quem voluerit de consortibus pulset,
et quem vult pro sua voluntate praetereat; ea tamen condictione, ut, qui pulsati non fuerint, nullum de his, quae
iudicata fuerint, praeiudicium paciantur, sed, cum voluerint, suas instituant actiones, secundum legem: de
consortibus.
Explicit lex Romana Burgundionum.

15

