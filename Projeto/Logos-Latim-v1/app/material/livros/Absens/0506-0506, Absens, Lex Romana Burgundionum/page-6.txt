14.0. Titulus XIV. De ablatis pigneribus et fideiussoribus.
14.1
Debitor solutionem differens potest ad satisfactionem pignerum usurpatione conpelli; quod tamen sine sententia
iudicis fieri non licebit, secundum Ermogeniani constitutionem sub titulo: de pigneribus, Diocleciani et
Maximiani ad Viventium, Erennium et Antigonum, vel aliam ad Septimum datam.
14.2
Oblato debito vel deposito pignus a creditore sine dilatione reddendum, sub eodem titulo.
14.3
Obligatis cautione mancipiis, debito promisit se usuram prestaturum, et mancipia creditor intra statutum tempus
de domo debitoris adbuxit, operas eorum in usuras specialiter inputandas, sub eodem Ermogeniani titulo, lege ad
nonnusam data.
14.4
Filiis familias, servis vel colonis nihil iuris in contractibus esse permissum, hoc est: nec filium familias in
damnum parentum et in eadem regione positis posse pacisci, et si quid pacto adquisierit, patris iure indubitanter
adquiri, nec citra mandatum patris matrisve aliquid posse promittere.
14.5
Quod si pater apud hostes est, et filius firmam etatem habuerit, contractus eius legitimus iudicetur.
14.6
Nec servum vel colonum peculium suum posse distrahere, insuper et ementes furti actione tenendus, secundum
constitutionem Hermogeniani sub titulo: de eorum contractibus, qui alieno iuri subiecti sunt, vel Theudosiani
legem libro V, sub titulo: nec colonus inscio domino suo alienet peculium vel litem inferat ei civilem, ad
Nebridium vicarium Asie.
14.7
Gregoriani constitutionibus libro xii sub titulo: de sponsoribus et fideiussoribus, tenetur insertum: quod, si quis a
debitore suo fideiussorem de solutione acceperit, in potestatem habeat creditor aut fideiussorem tenendi aut eum,
qui debitor prius exteterat. Quod tamen ante iudicem creditor profiteri debebit, quem eorum ad solutionem mallit
tenere.
14.8
Si quis fideiussor pro quocumque debitore aut per iudicium addictus aut per chirographum obligatus exteterit et
constituta die ea, quae fidedixit, exsolverit et postmodum eum, pro quo solvit, tertio cum noticia iudicis
admonuerit, ut summam soluti debiti recipiat, et ille semper distulerit, post trinam conventionem dupli
redibitione pro inficiante, hoc est negante, iure damnabitur, secundum legem Aquiliam, quae negantes debitum
dupli satisfactione damnat.
15. Titulus XV. De fugitivorum furtis.
15
Servus etiam et in fuga positus, si furtum fecerit damnumve dederit et reversus ad dominum fuerit, nisi pro sui
qualitate dominus solvere paratus, sit, aut servum pro culpa dare praesentem, aut absentem cedere cogendus est,
secundum regulam Pauli Sententiarum.
16.0. Titulus XVI. De mulieribus ad secundas aut tertias nuptias transeuntibus.
16.1
Mulieres ad secundas aut tertias nuptias ante anni spatium transire non licet; quod si fecerint, infames habentur,
ita ut de facultate mariti prioris, etiam si ei dimissa fuerit, nihil habeat; pari et de donatione nuptiali conditione
servata.
16.2
Ad secundas vero nuptias post designatum anni spatium transeuntes donationem mariti prioris usufructuarie
possedere, et a marito dimissa ei posse proficere, secundum eius tituli legem imperatoris Honorii et Theudosii,
ad Iohannem praefectum praetorio datam.
17.0. Titulus XVII. De clausis itineribus vel aliis servitutibus.
6

