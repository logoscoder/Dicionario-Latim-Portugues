Commissio alium Numerarium per maiorem suffragiorum partem eliget. Cum autem plus quam tria Commissionis
membra defuerint vel cum ipsa Commissio, expleto tempore su¡ mandati, renovanda sit, Numerar ad munera
vocabuntur maioritate item suffragiorum a speciali coadunatione constituta ex omnibus Regionis Congressistis non
impeditis omnibusque membris Commissionis, cui coadunationi praeerit Congressista ordine praecedentiae senior.
Quodsi, quavis de causa, tres saltem Congressistae coadunationi adesse non potuerint, vocandi erunt etiam tres
Numeraria ex jis de quibus in n. 13, ordine praecedentiae seniores Regionis, non impediti: absentibus Congressistis,
praeerit ordine item praecedentiae senior inter praesentes. Paritatem suffragiorum dirimet praeses coadunationis.
159. § 1. In unaquaque Regione, pro rebus oeconomicis, Vicario Regional¡ assistit Consilium oeconomicum, seu
Consultatio Technica, cuius membra ab eodem Vicario designantur, cuique praeest Administrator Regionalis, a
Praelato nominatus cum voto deliberativo proprii Consilii.
§ 2. Consultatio similis habetur pro quaestionibus oeconomicis Sectionis mulierum.
160. In unaquaque circumscriptione, quin ratione muneris ad Commissionem pertineat, est Sacerdos Rerum
Spiritualium Praefectus Regionalis, ad vitam spiritualem omnium Praelaturae fidelium sub ductu Consiliarii fovendam.
Consiliario insuper adiumentum praestat in cura spirituali Aggregatis et Supernumerarias Societatis Sacerdotalis
Sanctae Crucis danda, iuxta facultates habitualiter vel ad casum ipsi a Consiliario delegatas. A Praelato, auditis
Consiliario et Defensore Regionis, ad quinquennium nominatur.
161. § 1. In singulis circumscriptionibus Centra erigantur, ad normam n. 177.
§ 2. Regimen locale constituitur a Directore cum proprio Consilio. Munera sunt ad triennium, et conferuntur a
Consiliario, audito suo Consilio.
§ 3. Conceptus Centri, hoc in Codice, potius personalis est quam territorialis, et potius regionalis quam localis.
§ 4. Ut apta habeatur Praelaturae fidelium cura, ad idem Centrum adscribi possunt fideles, vel etiam fidelium Coetus,
qui sive in eadem civitate sive in diversis civitatibus vel dioecesibus commorentur.
§ 5. Sunt proinde in Praelatura Centra autonoma et Centra ab aliis dependentia, quia adhuc canonice non sunt erecta.
CAPUT IV
DE ADUNATIONIBUS REGIONALIBUS
162. Ad impensiorem formationem fidelium Praelaturae et ad meliorem evolutionem actionis apostolicae, decimo
quoque anno, in singulis Regionibus, Adunationes de more celebrentur, in quibus transactae periodi experientiae
habitae perpendantur.
163. Praeter Adunationes ordinarias, possunt etiam extraordinariae celebran, in una vel in pluribus circumscriptionibus,
quoties Praelatus, auditis Consilio Generali et Commissione Regionali, id expedire duxerit.
164. Adunationem, de mandato Praelati, convocat Vicarius circumscriptionis designans locum et tempus sessionis,
tribus saltem mensibus ante eiusdem celebrationem.
165. Adunationibus praesunt Praelatus vel eius delegatus, cui assistunt Vica rius et Delegatus circumscriptionis. A
secretis est iunior laicus praesens.
166. § 1. Adunationi cuiusque circumscriptionis interesse debent:
1° omnes qui in Commissione aliquo munere funguntur, vel functi sunt;

