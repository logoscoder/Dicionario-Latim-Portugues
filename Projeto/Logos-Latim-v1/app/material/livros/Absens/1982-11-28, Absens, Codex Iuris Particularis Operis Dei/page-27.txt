TITULUS V
DE STABILITATE ET VI HUIUS CODICIS
181. § 1. Hic Codex fundamentum est Praelaturae Operis Dei. Ideo sanctae eius normae habeantur, inviolabiles,
perpetuae, unique Sanctae Sedi reservatae tam quoad mutationem quam quoad novorum praeceptorum inductionem.
§2. Tantummodo mutationem alicuius Codicis praescripti, seu in eius corpus aliquam innovationem, aut denique
temporariam vel perpetuam alicuius normae suspensionem vel expunctionem a Sancta Sede poscere valet Congressus
Generalis Praelaturae, dummodo hic certitudinem habeat de necessitate huius mutationis, innovationis, suspensionis vel
expunctionis.
§3. Ut haec certitudo iuridice exsistat, si agatur de textus expunctione, innovatione vel indefinita suspensione, requiritur
diuturnum experimentum, duorum ordinariorum Congressuum Generalium auctoritate confirmatum, quod tertio
ordinario Congressui Generali subiiciatur et duabus saltem ex tribus suffragiorum partibus comprobetur.
§4. Si agatur vero de temporaria alicuius Codicis praescripti suspensione, Praelatus, cum voto deliberativo unius
tantummodo Congressus Generalis, a Sancta Sede eam exposcere valet: requiritur tamen ut plan Sanctae Sedi
manifestetur tempus ad quod postulata suspensio est protrahenda.
182. § 1. Auctoritates Praelaturae omnibus modis Codicis applicationem fovere, ipsamque prudenter et efficaciter
exigere tenentur, scientes illum medium esse certum sanctificationis fidelibus Praelaturae: quapropter adversus ipsum
Codicem nec consuetudo aliqua, nec desuetudo, praevalere umquam poterunt.
§2. Facultas dispensandi ab adimpletione disciplinara Codicis, in his quae dispensara valent et non manent Sanctae Sedi
reservata, competit tantummodo Praelato cum voto consultivo sui Consilii, si de rebus magni momenti agatur, vel
dispensatio universae Praelaturae sit concedenda: secus, sufficit decretum Vicarii Regionalis, de consensu proprii
Consilii.
183. § 1. Praescripta Codicis quae leges divinas vel ecclesiasticas referunt, propriam quam ex se habent obligationem
retinent.
§2. Codicis praescripta, quae regimen spectant; item, quae definiunt regiminis necessarias functiones aut munera
quibus exercentur, quoad nempe ipsorum cardinales normas; pariterque praescripta quae naturam et finem Praelaturae
statuunt et consecrant, in conscientia, pro gravitate materiae, obligant.
§ 3. Praescripta denique mere disciplinaria vel ascetica, quae sub praecedentibus paragraphis huius numera non cadunt,
per se sub reatu culpae directo non obligant. Insuper, quaelibet ex ipsis, vel minimis, ex formali contemptu violare,
peccatum est; quod si transgressio ex ratione vel fine non recto fat, vel ad scandalum moveat, peccatum contra
respondentes virtutes secum fert.
184. Praelati cum voto deliberativo sui Consilii est illa omnia definire quae ad practicam huius Codicis
interpretationem, applicationem et adimpletionem spectant.
185. Quae de viris hoc in Codice statuuntur, etsi masculino vocabulo expressa, valent etiam parí iure de mulieribus, nisi
ex contextu sermonis vel ex rea natura aliud constet aut explicite specialia praescripta ferantur.
DISPOSITIONES FINALES
1. Quae ad haec usque tempora ab Apostolica Sede in favorem Operis Dei concessa, declarata vel approbata sunt,
integra manent, quatenus cum eius regimine iuridico Praelaturae personalis componuntur. Pariter vim suam retinet
venia ad haec usque tempora concessa a locorum Ordinariis, ut Operis Dei Centra canonice erigantur necnon
successivus actus erectionis.

