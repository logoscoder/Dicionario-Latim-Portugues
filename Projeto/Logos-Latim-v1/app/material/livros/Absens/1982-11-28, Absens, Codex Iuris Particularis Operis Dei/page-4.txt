1 ° ut aetatem saltem decem et septem annorum compleverit;
2° ut in sanctificationem personalem incumbat, enixe colendo virtutes christianas, iuxta spiritum et praxim asceticam
quae Operis Dei sunt propria;
3 0 ut vitae spirituali prospiciat, per frequentem receptionem Sacramentorum SS. Eucharistiae et Paenitentiae et per
exercitium orationis mentalis quotidianae aliarumque normarum pietatis Operis Dei;
40 ut antea in apostolatu peculiari Operis Dei, per dimidium saltem annum, sub ductu auctoritatis competentis sese
exercuerit; nihil obstat quominus candidatus iam prius per aliquot tempus ut adspirans habeatur, quin tamen ad
praelaturam adhuc pertineat;
50 ut ceteris qualitatibus personalibus sit praeditus, quibus experimentum praebeat se recepisse vocationem ad Opus
Dei.
§2. Ab Opere Dei arcentur qui alicuius Instituti religiosi vel Societatis vitae communis fuerit sodalis, novitius,
postulans vel alumnus scholae apostolicae; et qui in aliquo Instituto saeculari qua probandus degerit vel admissionem
expostulaverit.
§3. Praeterea, ne dioeceses priventur propriis vocationibus sacerdotalibus, ad Praelaturam non admittuntur alumni
Seminariorum, sive laici sive clerici, neque sacerdotes alicui dioecesi incardinati.
21. Candidati, ex quo admissionem expostulent eisque significetur suam petitionem dignam, quae examinetur, habitam
esse ad normam n. 14 § 1, ius habent recipiendi congrua formationis media necnon curam ministerialem sacerdotum
Praelaturae.
22. Edocendus est candidatus, antequam admittatur, spiritum Operis Dei exigere ut unusquisque vitam agat impensi
laboris, utque, mediante exercitio propriae professionis vel actuositatis, sibi procuret media oeconomica: ea nempe
quae sunt necessaria non solum ad suipsius et, si res id ferat, suae familiae sustentationem, sed etiam ad contribuendum
generose et iuxta propria personalia adiuncta operibus apostolicis sustinendis.
23. Incorporatio, tum temporanea tum definitiva, requirit praeter liberam et expressam candidati voluntatem,
opportunam concessionem Vicarii Regionalis cum voto deliberativo su¡ Consilii; si vero de incorporatione definitiva
agatur, necessaria est insuper Praelati confirmatio.
24. § 1. Cuncti Praelaturae fideles necessarias assumere debent assecurationes seu cautiones, quas civiles leges pro
casibus defectus vel impossibilitatis laboris, infirmitatis, senectutis, etc., praevident.
§2. Quoties, attentis adiunctis, id requiratur, Praelaturae officium est subveniendi necessitatibus materialibus
Numerariorum et Aggregatorum.
§ 3. Fidelium, de quibus in paragrapho praecedenti, parentibus forte indigentibus, Praelatura, qua par est caritate et
generositate providet, quin ex hoc iuridica quaelibet obligatio umquam oriri possit.
25. Incorporatio temporanea singulis annis ab unoquoque fideli singillatim renovatur. Ad hanc renovationem requiritur
et sufficit licentia Vicarii Regionalis, qui, in casu dubii, suam Commissionem et Directorem localem cum eius Consilio
audire potest. Si nullum dubium subsit circa Vicarii renovationi contrariam voluntatem, et nihil ex parte Directoris
obsit, licentia iure praesumitur et incorporatio temporanea renovara potest; iure itero praesumitur renovationem tacite
factam fuisse si fidelis prius non manifestaverit suam voluntatem renovationi contrariam; ipsa vero renovatio subiicitur
condicioni resolutiyae si Vicarius de ea certior factus, una cum Defensore et audita sua Commissione, contradicat.

