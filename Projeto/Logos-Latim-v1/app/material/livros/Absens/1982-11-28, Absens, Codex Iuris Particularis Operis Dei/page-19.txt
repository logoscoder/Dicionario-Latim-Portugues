§2. Congressus Generalis constituitur a Congressistis, qui etiam vocantur membra Congressus. Sunt Congressistae illi
sacerdotes vel viri laici, triginta duos saltem annos nati et iam a novem saltem annis Praelaturae definitive incorporati,
qui ínter fideles ex diversis nationibus vel regionibus, in quibus Opus Dei suum laborem apostolicum exercet,
nominantur ad vitam a Praelato, cum voto deliberativo su¡ Consilii, auditis etiam Commissione Regionali et
Congressistis respectivae Regionis.
§3. Congressus, antequam ad Praelati electionem procedere iure valeat, requirere et recipere debet, ab omnibus atque
singulis membris Consilii Centralis de quo in n. 146, propositiones circa nomen seu nomina illius illorumve quos ad
supremum Praelaturae munus digniores et aptiores censeant.
§4. Acceptatione ab electo rite habita, ipse confirmationem electionis a Romano Pontifice per se vel per alium petere
debet.
131. Ut quis possit Praelatus eligi requiritur:
F ut sit sacerdos membrum Congressus Generalis, iam a decem saltem annis Praelaturae incorporatus, et a quinquennio
saltem in presbyteratus Ordine constitutus, filius legitimi matrimonii, bona existimatione gaudens et natus saltem annos
qúadraginta;
2º eluceat praeterea prudentia, pietate, erga Ecclesiam eiusque Magisterium exemplari amore et oboedientia, erga Opus
Dei devotione, erga Praelaturae fideles caritate, erga proximos zelo;
3° praeditus sit speciali cultura etiam profana, immo laurea doctoral¡ in aliqua ecclesiastica disciplina, aliisque
qualitatibus ad agendum necessariis.
132. § 1. Praelatus, sicut christifidelibus suae curae commissis auctoritate praeest, unde etiam Praeses Generalis
nuncupari potest, prae ceteris ipsum etiam excellere virtutibus et qualitatibus decet, iis praesertim quae propriae sunt
Operis Dei, quaeque eiusdem spiritum consequuntur.
§ 2. In exercitio sui muneris pastoralis, Praelatus specialiter curare debet ut universum ius quo regitur Opus Dei ac
omnes eiusdem legitimae consuetudines adamussim serventur, atque fideliter promovere exsecutionem dispositionum
Sanctae Sedis Praeiaturam respicientium.
§ 3. Sit ergo omnibus Praelaturae fidelibus magister atque Pater, qui omnes in visceribus Christi vere diligat, omnes
effusa caritate erudiat atque foveat, pro omnibus impendatur et superimpendatur libenter.
§ 4. Curet praesertim ut sacerdotibus ac laicis sibi commissis assidue et abundanter praebeantur media et auxilia
spiritualia atque intellectualia, quae necessaria sunt ad eorum vitam spiritualem alendam ac fovendam eorumque
peculiarem finem apostolicum exsequendum.
§ 5. Pastoralem suam sollicitudinem manifestet consiliis, suasionibus, immo et legibus, praeceptis et instructionibus,
atque si id requiratur, congruis sanctionibus; necnon visitationibus sive per se sive per alios a se delegatos peragendis,
in circumscriptionibus ac Centris, in eccles¡is Praelaturae vel eidem commissis, et circa personas et res.
§ 6. Ut bono spirituali Praelati et eiusdem. valetudini consulant, sint duo Custodes seu admonitores qui tamen, ratione
huius muneris, Consilium Generale non ingrediuntur. Designantur ad periodum octo annorum ab eodem Praelato inter
novem Praelaturae fideles de quibus in n. 13, a Consilio Generali praesentatos. Convivunt in eadem cum Praelato
familia.
133. § 1. Praeter Congressum Generalem electivum, octavo quoque anno celebrar¡ debent Congressus Generales
ordinarii a Praelato convocati, ut de Praelaturae statu iudicium proferant et futurae actioni regiminis opportunas normas
suadere valeant. Congressui praeest Praelatus vel, eius delegatione, dignior Consilii Generalis.

