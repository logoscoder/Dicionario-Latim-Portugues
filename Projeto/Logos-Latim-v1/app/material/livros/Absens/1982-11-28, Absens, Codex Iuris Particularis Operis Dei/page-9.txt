§2. Pro incorporatione in Societatem Sacerdotalem Sanctae Crucis nullus viget limes maximus aetatis, et admitti
quoque possunt clerici chronica aliqua infirmitate laborantes.
60. § 1. Alumni Seminariorum nondum diaconi non possunt in Societatem recipi. Si vocationem persentiunt antequam
ordinentur, ut Adspirantes haberi et admitti valent.
§2. Jure etiam a Societate arcentur qui alicuius Instituti religiosi ve¡ Societatis vitae communis fuerit sodalis, novitius,
postulans vel alumnus scholae apostolicae; et qui in aliquo Instituto saeculari qua probandus degerit vel admissionem
expostulaverit.
61. Ut quis qua Aggregatus admittatur, divina vocatio requiritur secum ferens totalem et habitualem disponibilitatem ad
sanctitatem quaerendam iuxta spiritum Operis Dei, qui exigit:
l° imprimis studium perfecte adimplendi munus pastorale a proprio Episcopo concreditum, sciente unoquoque se soli
Ordinario loci rationem reddere debere de huiusmodi muneris adimpletione;
2° propositum dedicandi totum tempus totumque laboreen ad apostolatum, spiritualiter praesertim adiuvando confratres
sacerdotes dioecesanos.
62. Ut quis recipi possit qua Supernumerarius, eadem vocatio divina requiritur ac pro Aggregatis, necnon plena
disponibilitas ad sanctitatem quaerendam iuxta spiritum Operis Dei, licet Supernumerarii, propter suas condiciones
personales, familiares aliasque id genus, habitualiter in activitatem apostolicam incumbere non valent totaliter et
immediate.
63. Admissio petitur litteris ad Praesidem Generalem inscriptis, in quibus candidatus manifestet suum desiderium sese
incorporandi Societati Sacerdotali Sanctae Crucis qua socius Aggregatus vel Supernumerarius.
64. Pro admissione ac incorporatione clericorum inter Aggregatos ve¡ Supernumerarios Societatis Sacerdotalis Sanctae
Crucis, eaedem normae et agendi ratio servari debent, quae pro admissione et incorporatione Aggregatorum et
Supernumerariorum Operis Dei praescribuntur, etiam relate ad tempus peculiaris formationis spiritualis et ad media
quae candidatis praebentur, ut eorum spiritualis vita alatur.
65. Qui admissionem qua Supernumerarii expostulaverint, possunt postea inter Aggregatos recipi, modo tamen
requisitis polleant qualitatibus.
66. Si quis ante incorporationem ut Aggregatus videtur necessaria disponibilitate carere, potest retineri qua
Supernumerarius, modo requisitas condiciones habeat.
67. Quoad egressum et dimissionem, eadem vigent ac tenenda sunt, congrua congruis referendo, quae pro egressu et
dimissione Aggregatorum ac Supernumerariorum Operis Dei statuuntur.
68. Praeter Fnem Operis Dei, quem hi socii in propria condicione suum faciunt, hunc ut peculiarem propriumque
vindicant, scilicet: sanctitatem sacerdotalem atque sensum plenae deditionis ac subiectionis Hierarchiae ecclesiasticae
in clero dioecesano impense promovere; et inter sacerdotes cleri dioecesani vitam communem fovere, prout Ordinario
loci expedire videatur.
69. Spiritus quo Aggregati et Supernumerarii Societatis Sacerdotalis Sanctae Crucis informara in omnibus debent, his
praeprimis continetur:
1° nihil sine Episcopo agere, quod quidem complecti debet omnem ipsorum vitam sacerdotalem atque animarum
ministeria;

