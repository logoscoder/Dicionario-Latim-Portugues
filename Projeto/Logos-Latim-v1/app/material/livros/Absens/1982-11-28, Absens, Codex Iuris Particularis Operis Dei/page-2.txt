4. § 1. Sub regimine Praelati, presbyterium suo ministerio sacerdotali univer sum Opus Dei vivificat atque informat.
§2. Sacerdotium ministeriale clericorum et commune sacerdotium laicorum intime coniunguntur atque se invicem
requirunt et complent, ad exsequendum, in unitate vocationis et regiminis, finem quem Praelatura sibi proponit.
§3. In utraque pariter Operis Dei Sectione, virorum scilicet ac mulierum, eadem est unitas vocationis, spiritus, finis et
regiminis, etsi unaquaeque Sectio proprios habeat apostolatus.
5. Praelatura tamquam Patronos habet Beatam Mariam semper Virginem, quam uti Matrem veneratur, et S. Ioseph,
eiusdem Beatae Mariae Virginis Sponsum. Peculiar¡ devotione christifideles prosequuntur SS. Archangelos
Michaélem, Gabrielem et Raphaélem, atque SS. Apostolos Petrum, Paulum et Ioannem, quibus universum Opus Dei
eiusdemque singula actionis genera specialiter consecrantur.
CAPUT II
DE PRAELATURAE CHRISTIFIDELIBUS
6. Cuncti christifideles qui Praelaturae incorporantur, vinculo iuridico de quo in n. 27, hoc faciunt eadem divina
vocatione moti: omnes eundem finem apostolicum prosequuntur, eundem spiritum eandemque praxim asceticam
colunt, congruam recipiunt doctrinalem institutionem et curam sacerdotalem atque, ad finem Praelaturae quod attinet,
subsunt potestati Praelati eiusque Consiliorum, iuxta normas iuris universalis et horum Statutorum.
7. § 1. Pro habituali cuiusque disponibilitate ad incumbendum offciis formationis necnon aliquibus determinatis Operis
Dei apostolatus inceptis, fideles Praelaturae, sive viri sive mulieres, vocantur Numerarii, Aggregati vel Supernumerarii,
quin tamen diversas classes efforment. Haec disponibilitas pendet ex diversis uniuscuiusque permanentibus adiunctis
personalibus, familiaribus, professionalibus aliisve id genus.
§ 2. Quin Praelaturae fideles efficiantur, ipsi aggregari valent associati Cooperatores, de quibus in n. 16.
8. § 1. Vocantur Numerarii illi clerici et laici qui, speciali motione ac dono Dei coelibatum apostolicum servantes (cfr.
Matth. XIX; 11), peculiaribus inceptis apostolatus Praelaturae totis viribus maximaque adlaborandi personali
disponibilitate incumbunt, et ordinarie commorantur in sedibus Centrorum Operis Dei, ut illa apostolatus incepta curent
ceterorumque Praelaturae fidelium institutioni se dedicent.
§ 2. Numerariae familiarem insuper administrationem seu domesticara curam habent omnium Praelaturae Centrorum,
in loco tamen penitus separato commorantes.
9. Admitti possunt qua Numerarü ii omnes fideles laici qui plena gaudeant disponibilitate ad incumbendum oflicüs
formationis atque laboribus apostolicis peculiaribus Operis Dei, quique, cum admissionem expostulant, ordinario
praediti sint titulo academico civili aut professionali aequipollenti, vel saltem post admissionem illum obtinere valeant.
Praeterea, in Sectione mulierum, Numerariae Auxiliares, eadem disponibilitate ac ceterae Numerariae, vitam suam
praecipue dedicant laboribus manualibus vel officüs domesticis, quae tamquam proprium laborem professionalem
voluntarie suscipiunt, in sedibus Centrorum Operis.
10. § 1. Vocantur Aggregati illi fideles laici qui vitam suam plene Domino tradentes in coelibatu apostolico et iuxta
spiritum Operis Dei, curam tamen impendere debent in suas concretas ac permanentes necessitates personales,
familiares vel professionales, quae eos ordinarie ducunt ad commorandum cum propria ipsorum familia. Haec omnia
determinant simul eorum dedicationem aliquibus ofticüs apostolatus vel formationis Operis Dei perficiendis.
§ 2. Aggregati, nisi aliud pro eis specialiter caveatur, omnia officia seu obligationes suscipiunt ac Numerarü, et ipsorum
identicis mediis asceticis ad assequendam sanctitatem et apostolatum exercendum uti debent.

