124. Cum aliquis Praelaturae christifidelis, ad Ordinarii loci petitionem et servata Praelaturae disciplina, adiutorium
directe praestat in laboribus dioecesanis, idem incumbit illis laboribus explendis ad nutum et mentem eiusdem
Ordinarii, ¡psique tantum de peracto labore rationem reddit.
TITULUS IV
DE REGIMINE PRAELATURAE
CAPUT I
DE REGIMINE IN GENERE
125. § 1. Praelaturae regimen committitur Praelato, qui suis Vicariis et Consiljis adiuvatur iuxta normas iuris
universalis et huius Codicis.
§ 2. Potestas regiminis qua gaudet Praelatus est plena in foro tum externo tum interno in sacerdotes Praelaturae
incardinatos; in laicos vero Praelaturae incorporatos haec potestas ea est tantum quae spectat finem peculiarem eiusdem
Praelaturae.
§ 3. Praelati potestas, sive in clericos sive in laicos, ad normam iuris universalis et huius Codicis exercetur.
§ 4. Nomine Ordinarii Praelaturae iure intelleguntur et sunt Praelatus necnon qui in eadem generali gaudent potestate
exsecutiva ordinaria, nempe Vicarii pro regimine tum generali cum regionali Praelaturae constituti.
126. Praelatura distribuitur in circumscriptiones regionales, quarum unamquamque moderatur Vicarius, qui
Consiliarius Regionalis appellatur, cuique respectiva Consilia assistunt.
127. Excepto Praelati officio, quod est ad vitam, alia omnia munera Praelaturae sunt temporaria; admittitur tamen
iterata eorundem nominatio.
128. Universa Praelatura eiusque partes tantum a Praelato vel eius delegatis, etiam in omnibus negotiis iuridicis,
legitime repraesentantur; munere autem Praelati vacante vel impedito, ab eo qui regimen assumit ad normam n. 149 §§
1 et 4; unaquaeque vero Operis Dei circumscriptio regionalis, etiam a proprio Vicario.
129. § 1. Praelatura eiusque circumscriptiones personalitate iuridica praeditae adquirunt, possident, administrant et
alienant bona temporalia ad normam iuris, iuxta praescripta a Praelato statuta.
§ 2. Ex omnibus bonis, undecumque ipsa proveniant, quae Praelaturae adscribi possunt, illa tantum ut vere ecclesiastica
ad normam iuris habenda sunt, quae de facto ipsi Praelaturae a Praelato adscripta iam fuerint.
§ 3. Praelatura vel circumscriptiones de quibus in § 1 respondent de obligationibus quas respective contraxerint, atque
semper legitimas leges civiles regionis vel nationis de qua agatur fideliter observant, intra terminos ab ipsis constitutos
operando.
CAPUT II
DE REGIMINE CENTRALI
130. § 1. Praelatus, qui interne dicitur Pater cuiusque officium est ad vitam, seligitur excluso compromisso a Congressu
Generali electivo hunc in finem convocato; electio vero Romani Pontificis confirmatione indiget.

