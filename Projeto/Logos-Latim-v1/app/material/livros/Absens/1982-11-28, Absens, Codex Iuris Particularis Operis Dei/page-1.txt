1982- Codex Iuris Particularis Operis Dei
CODEX IURIS PARTICULARIS OPERIS DEI
TITULUS DE PRAELATURAE NATURA EIUSDEMQUE CHRISTIFIDELIBUS
CAPUT I
DE PRAELATURAE NATURA ET FINE
1. § 1. Opus Dei est Praelatura personalis clericos et laicos simul complectens, ad peculiarem operam pastoralem
perficiendam sub regimine proprii Praelati (cfr. n. 125).
§2. Praelaturae —presbyterium constituunt illi clerici qui ex eiusdem fidelibus laicis ad Ordines promoventur et eidem
incardinantur; laicatus Praelaturae ab jis fidelibus efformatur qui, vocatione divina moti, vinculo iuridico
incorporationis speciali ratione Praelaturae devinciuntur.
§3. Praelatura, quae Sanctae Crucis et Operis Dei, breviato autem nomine Operis Dei nuncupatur, est ambitu
internationalis, sedem suam centralem Romae habet atque regitur normis iuris universalis Praelaturarum personalium
necnon horum Statutorum, et iuxta Sanctae Sedis specialia praescripta vel indulta.
2. § 1. Praelatura sibi proponit suorum fidelium, iuxta normas iuris particulares, sanctificationem per exercitium in
proprio cuiusque statu, professione ac vitae condicione virtutum christianarum, secundum specificam ipsius
spiritualitatem, prorsus saecularem.
§2. Item Praelatura intendit totis viribus adlaborare ut personae omnium condicionum et statuum civiljs societatis, et in
primis quae intellectuales dicuntur, Christi Domini praeceptis integro corde adhaereant ipsaque, etiam ope
sanctificationis proprii uniuscuiusque laboris professionalis, in praxim deducant, in medio mundo, ut omnia ad
Voluntatem Creatoris ordinentur; atque viros ac mulieres informare ad apostolatum item in societate civili exercendum.
3. § 1. Media quae, ad hos fines supernaturales obtinendos, christifideles Praelaturae adhibent, haec sunt:
1 ° impensa vita spiritualis orationis et sacrificii, iuxta spiritum Operis Dei: ipsorum enim vocatio est essentialiter
contemplativa, fundatur in humili ac sincero sensu filiationis divinae et subridenti ascetismo constanter sustinetur;
2° profunda ac continua institutio ascetica et doctrinalis religiosa, ad personalia cuiusque adiuncta accommodata atque
in ecclesiastico Magisterio solide innixa, necnon constans studium adquirendi et perficiendi necessariam formationem
professionalem propriamque animi culturam;
3º imitatio vitae absconditae Domini Nostri lesu Christi in Nazareth, etiam in sanctificatione proprii laboris
professionalis ordinarii, quem, exemplo et verbis, convertere satagunt in instrumentum apostolatus, unusquisque
propriam attingens actionis sphaeram, prout sua cuiusque cultura et aptitudo expostulant, sciensque se esse debere
tamquam fermentum in massa humanae societatis latens; item, seipsos sanctificent christifideles in perfecta
adimpletione huius laboris, peracti quidem in constanti unione cum Deo; necnon per ipsum laborem alios sanctificent.
§2. Propterea omnes Praelaturae christifideles:
1 ° se obligant ad exercitium laboris professionalis vel alterius aequipollentis non derelinquendum, quia per ipsum
sanctificationem et peculiarem apostolatum persequentur;
2,1 quam maxima fidelitate adimplere satagunt off cia proprii status necnon actionem seu professionem socialem
cuiusque propriam, summa semper cum reverentia pro legitimis societatis civilis legibus; itemque labores apostolicos
perficiendos, a Praelato ipsis commissos.

