26. Quando aliquis Supernumerarius devenerit Aggregatus aut Numerarius, potest totaliter vel partialiter dispensara
circa tempus requisitum pro nova incorporatione temporanea vel definitiva, sed a speciali formatione nullatenus
dispensatur.
27. § 1. Pro incorporatione temporanea vel definitiva alicuius christifidelis, fiat a Praelatura et ab eo cuius intersit
formalis declaratio coram duobus testibus circa mutua officia et iura.
§2. Praelatura, quae in casu ab eo repraesentatur, quem Vicarius respectivae circumscriptionis designaverit, a momento
incorporationis eiusdem christifidelis eaque perdurante, se obligabit:
1 ° ad praebendam eidem christifideli assiduam institutionem doctrinalem religiosam, spiritualem, asceticam et
apostolicam, necnon peculiarem curam pastoralem ex parte sacerdotum Praelaturae;
2° ad adimplendas ceteras obligationes quae, erga eiusdem christifideles, in normis Praelaturam regentibus statuuntur.
§ 3. Christifidelis vero suum firmum propositum manifestabit se totis viribus dicandi ad sanctitatem prosequendam
atque ad exercendum apostolatum iuxta spiritum et praxim Operis Dei, seque obligabit, a momento incorporationis
eaque perdurante:
1 ° ad manendum sub iurisdictione Praelati aliarumque Praelaturae competentium auctoritatum, ut fideliter sese
impendat in jis omnibus quae ad finem peculiarem Praelaturae attinent;
2 ° ad adimplenda omnia officia quae secum fert condicio Numerarjj vel Aggregati vel Supernumerarii Operis Dei
atque ad servandas normas Praelaturam regentes necnon legitimas praescriptiones Praelati aliarumque competentium
auctoritatum Praelaturae quoad eius regimen, spiritum et apostolatum.
§4. Quod attinet ad Praelaturae fideles, potest Ordinarius Praelaturae, fusta de causa, vota privata itemque iusiurandum
promissorium dispensare, dummodo dispensatio ne laedat ius alüs quaesitum. Potest quoque, quoad eosdem fideles,
adscriptionem alicui tertio Ordini suspendere, ita tamen ut ipsa reviviscat si, qualibet de causa, vinculum cum
Praelatura cesset.
CAPUT IV
DE FIDELIUM DISCESSU ET DIMISSIONE A PRAELATURA
28. § 1. Antequam aliquis temporaliter Praelaturae incorporetur, potest quovis momento libere ipsam deserere.
§2. Pariter auctoritas competens, ob fustas et rationabiles causas, valet eum non admittere, aut el discedendi consilium
dare. Hae causae praesertim sunt defectus spiritus proprü Operis Dei et aptitudinis ad apostolatum peculiarem fidelium
Praelaturae.
29. Perdurante incorporatione temporanea vel iam facta definitiva, ut quis possit Praelaturam voluntarie relinquere,
indiget dispensatione, quam unus Praelatus concedere potest, audito proprio Consilio et Commissione Regionali.
30. § 1. Fideles temporarie vel definitive Praelaturae incorporati nequeunt dimitti nisi ob graves causas, quae, si agatur
de incorporatione definitiva, semper ex culpa eiusdem fidelis procedere debent.
§2. Infirma valetudo non est causa dimissionis, nisi certo constet eam, ante incorporationem temporaneam, fuisse
dolose reticitam aut dissimulatam.
31. Dimissio, si opus sit, fíat maxima caritate: antea tamen suadendus est is cuius interest ut sponte discedat.

