exercitio suae professionis et in ofliciorum proprii status adimpletione, utque illi etiam qui Christum nondum agnoscunt
testimonium de Ipso exemplo et verbis recipiant, et ita disponantur ad fidei gratiam recipiendam.
116. Sua divina vocatione, Praelaturae christifideles ad ordinem supematuralem evehere satagunt sensum servitii erga
homines atque societatem, quo labor quilibet professionalis exercendus est. Continenter prae oculis habebunt
fecunditatem apostolatus apud personas condicionis intellectualis, quae, ob doctrinam qua pollent, vel ob munera quae
exercent, ve¡ ob dignitatem qua insigniuntur, magni sunt ponderis pro servitio societati civili praestando: ideo totis
viribus Praelaturae fideles adlaborabunt ut etiam illae personae Christi Domini doctrinae et praeceptis adhaereant
ipsaque in praxim deducant.
117. Praelaturae fideles qui ad apostolatum eflicaciorem reddendum, exemplum christianum in exercitio proprii
uniuscuiusque laboris professionalis, necnon in proprio ambitu familiari, culturali et sociali, dare conabuntur, suum
personalem apostolatum exercent praesertim inter pares, ope praecipue amicitiae et mutuae fiduciae. Omnes nos amici
sumus —"vos autem dixi amicos" (Ioann. XV, 15)—, immo eiusdem Patris fui ac proinde in Christo et Christi una
simul fratres: peculiare igitur Praelaturae fidelium apostolatus medium est amicitia et assidua cum collaboratoribus
consuetudo, quin tamen ad hoc speciales associationes actionis externae religiosae constituantur.
118. Peculiaris etiam nota, qua labor apostolicus fidelium Praelaturae insignitur, est amor libertatis personalis
cunctorum hominum, cum accuratissimo obsequio erga libertatem conscientiarum et desiderio cum omnibus
convivendi. Quo spiritu fideles ducuntur ad sinceram caritatem semper colendam erga eos qui Christum sequuntur, quia
pro Ipso laborant; necnon ad eos diligendos, recte quoque eorum mentes aestimantes, qui Christum nondum sectantur,
exemplo ac doctrina eos ad Dominum trahere satagentes.
119. Praelatura a suis fideliuus quaerit impensam et constantem actuositatem apostolicam personalem, in ipso labore et
ambitu sociali uniuscuiusque propriis exercendam, liberam ac responsabilem, spontaneitate plene imbutam, quae
fructus sit actionis gratiae quaeque sese accurate accommodet fidei et moribus christianis atque Ecclesiae Magisterio.
120. In hac continua actuositate apostolatus personalis, Praelaturae fideles adhibent etiam, pro cuiusque peritia, media
illa atque incepta quae in societate civili communia sunt, nempe circulos studiorum, coadunationes, frequentes
conventus, sessiones, conferentias, cursus studiorum aliaque similia, modo quidem accommodato ad diversos ambitus
civiles in quibus ipsi vitam agunt.
121. § 1. Praeter apostolatum personalem, quem Praelatura in suis fidelibus fovet cuique profecto locus praecipuus
competit, Praelatura qua talis specificam assistentiam pastoralem praestat laboribus et inceptis indolis civilis ac
professionalis, non confessionalis, persequentibus fines educativos, assistentiales, etc.
§2. Praelaturae Ordinarius, necessitate ductus adimplendi suam specificam missionem utque peculiaris Praelaturae finis
quam melius in praxim deducatur, maxima cura eos seliget qui cappellanorum atque religjonis magistrorum munere
fungentur, tum in inceptis ab Opere Dei qua talj promotis, tum in jis quae a Praelaturae fidelibus una cum aliis
suscitantur et pro quibus adiutorium spirituale ab Opere Dei postulant. In nominandis vero his cappellanis et religionis
magistris, Praelaturae Ordinarius suum Consilium audire numquam omittat, atque nominationes ita factas loci
Ordinario opportune communicet.
122. Praelatura numquam sibi assumit aspectus technicos et oeconomicos inceptorum de quibus in n. 121, neque de
iisdem respondet; hi enim pertinent ad eorum proprietarios et gestores, utentes bonis et opibus ex propria industria vel
aliis mediis similiter civilibus obtentis vel obtinendis. Ordinarie Praelatura non est proprietaria instrumentorum
materialium eorum inceptorum, quorum spiritualem curam acceptat.
123. Pars Praelaturae in inceptis de quibus in numero praecedenti consistit in eorum christiana vivificatione, per
opportuna media orientationis atque formationis doctrinalis ac spiritualis, necnon per congruam assistentiam
pastoralem, accurate quidem servata alumnorum, convictorum ceterorumque omnium legitima conscientiarum libertate.
Ad hanc curam de unoquoque incepto apostolico exercendam, Centrum Operis Dei erigetur, praevia opportuna venia
Ordinarii loci, melius in scriptis data.

