32. Dimissio a Praelato vel, in sua circumscriptione, a Vicario, semper cum voto deliberativo proprü Consilii, est
decernenda, causis el cuius interest manifestatis dataque eidem plena respondendi licentia, et post binas monitiones
incassum factas, salvo semper iure fidelium ad Praelatum vel ad Sanctam Sedem recurrendi. Si recursus interpositus
fuerit intra decem dies, effectus iuridicus dimissionis suspenditur donec responsio a Praelato vel, in casu, a Sancta Sede
prodierit.
33. Exitus legitimus ab Opere Dei secum fert cessationem vinculi, de quo in n. 27, necnon officiorum atque iurium,
quae ex ipso profluunt.
34. Qui qualibet ratione Praelaturae valedicat vel ab ea dimittatur, nihil ab ea exigere potest ob servitia eidem praestita,
vel ob id quod, sive industria sive exercitio propriae professionis, sive quocumque alio titulo vel modo, eidem
rependerit.
35. Clericus Praelaturae incardinatus, ad normara n. 36, nequit ipsam deserere donec Episcopum invenerit, qui eum in
propria dioecesi recipiat. Quodsi non invento Episcopo exierit, nequit interim suos Ordines exercere, donec Sancta
Sedes aliter providerit.
TITULUS II
DE PRAELATURAE PRESBYTERIO DEQUE
SOCIETATE SACERDOTALI SANCTAE CRUCIS
CAPUT 1
DE COMPOSITIONE PRESBYTERI ET
SOCIETATIS SACERDOTALIS SANCTAE CRUCIS
36. § 1. Praelaturae presbyterium ab illis clericis constituitur, qui, ad sacros Ordines a Praelato promoti ad normam nn.
44-51, Praelaturae incardinantur eiusque servitio devoventur.
§ 2. Hi sacerdotes, ex ipso suae ordinationis facto, fiunt socii Numerarü vel, iuxta infra dicenda (n. 37 § 2), Coadjutores
Societatis Sacerdotalis Sanctae Crucis, quae est Associatio clericalis Praelaturae propria ac intrinseca, unde cum ea
aliquid unum constituit et ab ea seiungi non potest.
§ 3. Praelatus Operis Dei est Praeses Generalis Societatis Sacerdotalis Sanctae Crucis.
37. § 1. Ut quis sacros Ordines recipere valeat in servitium Praelaturae, requiritur ut sit eidem definitive incorporatus
qua Numerarius vel Aggregatus, atque ut periodum formationis compleverit, quam omnes laici Numerarü, necnon
Aggregati illi qui. ad sacerdotium destinantur perficere tenentur, ita ut nemini immediate in Praelatura qua sacerdos
Numerarius vel respective Aggregatus Operis Dei incardinarj liceat.
§2. Quo aptius a socüs Aggregatis Societatis Sacerdotalis Sanctae Crucis, de quibus in nn. 58 et sequentibus, jure
distinguantur, Aggregati laici Operis Dei, qui sacerdotium in servitium Praelaturae suscipiunt, in Societate ipsa
Coadjutores seu simpliciter sacerdotes Aggregati Operis Dei vocantur.
38. Hi sacerdotes operam suam prae primis navabunt formationi spirituali et ecclesiasticae atque peculiar¡ curae
animarum ceterorum fidelium utriusque Sectionis Operis Dei.
39. Sacerdotes Operis Dei cum alüs quoque fidelibus ministeria Ordinis sacerdotalis propria exercebunt, semper
quidem habitis licentiis ministerialibus ad normam iuris.

