2° omnes Congressistae curcumscriptioni adscripti;
3° omnes eiusdem Regionis sacerdotes aliique fideles Praelaturae, qui cuncti inter eos de quibus in n. 13 adnumerentur;
4° Directores Centrorum Studiorum;
5° item, a Praelato designati, Directores locales.
§ 2. Vocari etiam possunt ad Adunationem alii Praelaturae fideles, diversis in materiis periti, ut eidem intersint qua
collaboratores.
167. § 1. Fovenda est quam maxima omnium Praelaturae fidelium participatio in Adunationibus, requirendo eorum
communicationes, notulas de experientiis habitis aliaque id genus.
§ 2. Eadem de causa, si adiuncta id suadeant, haber¡ queunt plures coetus diversis in sedibus, quo maior harum
Adunationum efficacitas obtineatur.
§ 3. Notae vel schedae de experientiis habitis postular¡ quoque possunt ab Operis Dei Cooperatoribus, etiam non
catholicis, qui suggestiones praebeant pro studio thematum laboris.
168. Omnes ad Adunationem convocati, mense saltem ante eiusdem celebrationem, mittant ad secretarium notas,
schedas, animadversiones, etc., quas proponere conveniens eis videatur; ex ipsis autem atque ex omnibus
propositionibus Adunationi transmissis (n. 167), commissio, a praeside nominata, elenchum quae stionum iis qui
intersint submittendarum conficiat.
169. Conclusiones Adunationis vim praeceptivam non habent quousque adprobationem receperint Praelati, audito suo
Consilio, nisi ex re¡ natura votum deliberativum ipsius Consilü requiratur. Ipse Praelatus opportunas etiam feret
instructiones per organa directionis ordinaria.
170. Adunationes Sectionis mulierum celebrentur, congrua congruis referendo, iuxta normas in n. 162 et sequentibus
traditas.
CAPUT V
DE RELATIONIBUS CUM EPISCOPIS DIOECESANIS
171. Praelatura Operis Dei immediate et directe subiicitur Sanctae Sedi, quae eius spiritum et finem probavit et eius
quoque regimen ac disciplinam tuetur et promovet in bonum Ecclesiae universae.
172. § 1. Cuncti Praelaturae christifideles tenentur humiliter Romano Pontifici in omnibus oboedire: haec oboediendi
obligatio fideles omnes forti ac dulci vinculo obstringit.
§2. Ordinariis quoque locorum subiiciuntur ad normam iuris universalis, eadem ratione ac ceteri catholici in propria
dioecesi, iuxta praescripta huius Codicis.
173. § 1. Praelati est sollicite exsecutioni mandare omnia decreta, rescripta aliasque dispositiones Sanctae Sedis quae
Praelaturam respiciant, itemque eidem Sanctae Sedi opportunas relationes praebere, ad normam iuris, de statu
Praelaturae deque eiusdem apostolica activitate.

