§ 2. Post Secretarium Generalem venit et illis facultatibus gaudet, quas ve] habitualiter vel ad casum Praelatus
delegaverit. Debet esse quadraginta saltem annos natus.
146. § 1. Sectio mulierum regitur a Praelato cum Vicario auxiliara, si adsit, Vicario Secretario Generali, Vicario
Secretario Centrali et Consilio Centrali, quod Assessoratus Centralis appellatur, et eundem locum habet in Sectione
mulierum ac Consilium Generale in Sectione virorum.
§2. Assessoratus Centralis constat e Secretaria Centrali, Secretaria Assessoratus, tribus saltem Vicesecretariis, una
saltem Delegata cuiusque Regionis, Studiorum Praefecta, Praefecta Auxiliarium et Procuratrice Centrali.
§3. Ad munera Assessoratus Centralis nominat Praelatus in Congressu mulierum, eadem ratione ac in Congressu
virorum vocat ad munera Consilii Generalis. Secretaria Centralis et Procuratrix Centralis seligantur inter Congressistas;
ad alia munera Assessoratus vocentur Numerariae de quibus in n. 13.
147. § 1. Pro quaestionibus oeconomicis, Praelato assistit Consilium ab ipso nominatum, quod vocatur Consultatio
Technica cuique praeest Praelatus vel, eius delegatione, Administrator Generalis.
§2. Rei oeconomicae rationes, saltem semel in anno, ab Administratore Generali subsignatae, Praelato eiusque Consilio
sunt exhibendae.
§3. Consilium simile habetur pro quaestionibus oeconomicis Sectionis mulierum.
148. § 1. Quin ratione muneris Consilium Generale ingrediantur, adsunt etiam Procurator seu Agens precum, qui debet
esse semper sacerdos, quique Praelaturam apud Sanctam Sedem ex delegátione habituali Praelati repraesentat; necnon
Sacerdos Rerum Spiritualium Praefectus, qui directioni spirituali communi omnium Praelaturae fidelium, sub ductu
Praelati et Consilii, praeponitur.
§2. In cura spirituali Aggregatis et Supernumerariis Societatis Sacerdotalis Sanctae Crucis praestanda eius Praesidem
Generalem Praefectus adiuvat, iuxta facultates habitualiter vel ad casum ipsi a Praeside delegatas.
§3. Procurator et Praefectus a Praelato, audito Consilio, ad octo annos nominantur.
149. § 1. Vacante munere Praelati, regimen tenet Vicarius auxiliaris, si sit; aliter Secretarius Generalis vel, post eum,
Vicarius Secretarius Centralis; iisque omnibus deficientibus, sacerdos Congressista maiore suffragiorum numero ab iis
designatus, quibus ius est constituendi Commissionem permanentem Consilii Generalis.
§2. Qui regimen assumit, tenetur obligationibus et gaudet potestate Praelati, iis exclusis quae ex rea natura vel iure
Praelaturae excipiuntur. Congressum Generalem electivum convocare tenetur intra mensem a muneris vacatione, ita ut
intra tres menses ab eadem vacatione celebretur, aut, si maiore de causa intra statutum tempus coadunara nequeat,
statim ac causa impediens cessaverit.
§3. Vacante munere Praelati, qui muneribus fungutur regiminis, tum generalis Praelaturae tum circumscriptionum, in
exercitio suorum munerum pergunt, donec, post novum electum Praelatum, in ipsis confirmentur vel substituantur.
§ 4. Praelato impedito, iuxta normas in § 1 statutas procedendum est; si vero, in gravioribus rrum adiunctis, eaedem
servari nequeant, coadunentur membra Consilii Generalis quae id facere valeant, sub moderatione dignioris, et
sacerdotem quoad fiera possit membrum Congressus designent, qui regimen Praelaturae ad interim assumat.
CAPUT III
DE REGIMINE REGIONALI ET LOCALI

