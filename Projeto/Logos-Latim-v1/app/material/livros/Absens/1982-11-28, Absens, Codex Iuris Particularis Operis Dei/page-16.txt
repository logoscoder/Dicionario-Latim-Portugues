§ 2. Post incorporationem vero, perficere tenentur studia de quibus in n. 97. Hunc in finem frequentabunt cursus pro
coetibus homogeneis dispositos, et assistent coadunationibus, conferentiis aliisque id genus.
107. Expletis respectivis studiis institutionis doctrinalis religiosae, quam recipiunt post incorporationem in Praelaturam,
omnes suam institutionem modo permanenti et per totam vitam continuabunt iuxta rationem cyclicam repetitionis et
adaequationis ad recens adquisitas cognitiones, quo profundius in dies suam formationem doctrinalem ipsi perf ciant.
108. Pro Cooperatoribus catholicis, necnon pro aliis Cooperatoribus qui Ecclesiae Catholicae doctrinam cognoscere
desiderent, cursus, coadunationes aliaque similia promoveantur de re dogmatica ac morali deque ascetica christiana, ita
ut ipsi formationem doctrinalem sibi adquirant vel perficiant.
109. Opus Dei nullam habet propriam sententiam vel scholam corporativam in quaestionibus theologicis vel
philosophicis quas Ecclesia liberae fidelium opinioni relinquit: Praelaturae fideles, intra limites statutos ab ecclesiastica
Hierarchia, quae Depositum fidei custodit, eadem libertate gaudent ac ceteri fideles catholici.
CAPUT III
DE APOSTOLATU
110. Praelatura sollicite suis fidelibus tradit congruam formationem apostolicam ac necessariam assistentiam
pastoralem ad impensum laborem evangelizationis et catecheseos exsequendum, ita ut in vita omnium atque
singulorum constanter ad effectum deducatur officium et ius christianorum exercendi apostolatum.
111. Haec semper Praelaturae christifideles in apostolatu meminerint:
1° zelus quo adurimur hoc unum quaerit, nempe ut omnes cum Petro ad lesum per Mariam quasi manu ducamus;
2° pro multitudine constituti sumus. Nulla igitur est anima quam diligere et adiuvare non velimus, omnia omnibus nos
facientes (cfr. I Cor. IX, 22). Vivere nequimus praetermittentes omnium hominum curas atque necessitates, quia nostra
sollicitudo omnes animas amplectitur: vitam agentes absconditam cum Christo in Deo (cfr. Col. III, 3), esse debemus
tamquam fermentum in massa humanae societatis latens et ipsi se immiscens donec fermentata sit tota (cfr. Matth. XIII,
33).
112. Praelaturae fideles sibi proponant, semper et super omnia, ad effectum deducere suum finem personalem
sanctificationis et apostolatus, fideliter adimplentes normas asceticas, formativas ac disciplinares Operis Dei, quibus
adiuvantur in nisu perfecte exsequendi propria officia professionalia, familiaria et socialia, constans ita testimonium
christiani sensus vitae humanae praebentes, et nuntium Christi diffundentes apud omnes societatis ambitus, jis non
exclusis ad quos ordinarius labor apostolicus sacerdotum ac religiosorum diflicile pervenit.
113. Praelaturae fideles, persuasum habentes suum peculiarem apostolatum procedere ex propria vita interiore atque ex
amore erga humanum laborem, quae fundi ac compenetrara debent in unitate vitae, speciatim enitantur ut suum
laborem sanctificent ipsumque quam maxima possint perfectione humana exsequantur, secundum divinam voluntatem
ordinent atque ad animarum salutem dirigant, in primis vero suorum in professione collegarum. Ideo eorum actuositas
apostolica non habet modum se manifestandi uniformem vel exclusivum, quia radicatur in ipsa circumstantiarum
varietate, quam humanus labor secum fert.
114. Praeter apostolatum testimonii atque exempli, per congruentem vitam personalem unionis cum Domino exhibiti,
fideles Praelaturae eniti debent ut aperto etiam sermone de Deo loquantur, veritatem cum caritate diffundentes constanti
apostolatu doctrinal et catechetico, accommodato ad peculiaria adiuncta personarum cum quibus laborant et convivunt.
115. Apostolatus fideljum Praelaturae ad cunctos homines dirigitur, sine distinctione stirpis, nationis vel condicionas
socialis, ut christiani invitentur, edoceantur atque adiuventur ad respondendum vocationi universali ad sanctitatem in

