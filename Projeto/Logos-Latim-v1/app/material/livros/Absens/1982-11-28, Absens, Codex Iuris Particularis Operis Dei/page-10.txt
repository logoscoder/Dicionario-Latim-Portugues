2° propriam condicionem dioecesanam non derelinquere, sed contra, ipsam maiore semper Dei amore exercere;
3° maxima quidem semper et ubique naturalitate inter confratres sacerdotes se gerant, et nullo modo secretos sese
exhibeant, cum nihil in ipsis inveniri debeat quod ita celara oporteat;
4° a confratribus sacerdotibus nullo modo distingui velint, sed totis viribus unir¡ cum ipsis nitantur;
5° cum ceteris membris presbyterii cuiusque proprii ita fraterna caritate pleni sint, ut quamlibet prorsus divisionum
umbram vitent, specialibus apostolicae caritatis et fraternitatis nexibus coniungantur, et inter omnes omnino sacerdotes
maximam unionem studeant.
70. Aggregati et Supernumerarii Societatis Sacerdotalis Sanctae Crucis, praeter clericorum obligationes in iure
universali statutas aliasque quas pro omnibus suis sacerdotibus singuli Episcopi praescribere possint, pietatis officia
colunt praxis asceticae Operis Dei propria; cursus vero recessus spiritualis ipsi peragere debent cum ceteris suae
dioecesis sacerdotibus, loco et modo ab Ordinario proprio determinatis.
71. Sacerdotes Aggregati et Supernumerarii ad christianas virtutes tam theologales quam cardinales specialiter colendas
dicantur, unusquisque in proprio labore et munere pastorali, a suo cuiusque Episcopo sibi concredito.
72. Spiritus Operis Dei fovet, in Aggregatis et Supernumerariis Societatis Sacerdotalis Sanctae Crucis, necessitatem
ardenter obsecundandi atque ad effectum deducendi directionem spiritualem collectivam, quam Episcopus dioecesanus
suis sacerdotibus impertit litteris pastoralibus, allocutionibus, provisionibus disciplinaribus alüsque mediis. Hunc sane
in finem, et sine ulla umquam interferentia cum indicationibus dioecesanis vel cum temporibus ad eas adimplendas
praescriptis, Societas Sacerdotalis Sanctae Crucis Aggregatis et Supernumerariis praebet peculiaria media formationis,
quorum praecipua sunt sequentia:
l° periodicae collationes, in quibus directio spiritualis personalis recipitur, et studiorum Circuli, quibus praesunt
Zelatores ad spiritum sociorum fovendum: quae quidem omnia ita ordinari debent, quoad durationis tempus, absentiam
e propria dioecesi diebus festis, aliaque similia, ut sacerdotes omnes eisdem assistentes praeprimis muneribus in
dioecesi sibi commissis commode satisfacere valeant;
2° alia omnia media, industriae, instrumenta ascetica piaeque praxes Operis Dei;
3° expolitio atque opportuna, prout in Domino videatur, intensio et ampliatio culturae et formationis scientificae,
quatenus ipsae sunt medium ad ministerium exercendum.
73. § 1. Absolute accurateque vitanda est in dioecesi, quoad Aggregatos et Supernumerarios, vel umbra specialis
hierarchiae Societatis propriae; quod enim unice quaeritur, hoc esse debet: perfectio vitae sacerdotalis ex diligenti
fidelitate vitae interior¡, ex tenaci constantique studio formationis, atque ex mente, criterio et ardore apostolicis, quin hi
clerici ullo modo subsint potestati regiminis Praelati Operis Dei eiusque Vicariorum.
§2. Ad Aggregatos et Supernumerarios Regionis adiuvandos, Vicarius Regionalis utitur ministerio Sacerdotis Rerum
Spiritualium Praefecti, quocum collaborant in unaquaque dioecesi Admonitor et Director spiritualis cum proprüs
ipsorum substitutis.
74. Pro illis omnibus cum Episcopo locive Ordinario tractandis vel expediendis, quae ad Aggregatos et
Supernumerarios in propria uniuscuiusque dioecesi spectant, Societas ex regula Admonitore eiusve substituto utitur,
nisi Vicarius Regionalis, vel ipse directo, vel per specialem suum delegatum aliqua negotia agere seu expedire maluerit.
75. § 1. Vicarius Regionalis sacerdotes Admonitores, Directores spirituales eorumque substitutos ad quinquennium
designat.
§2. Haec munera quamlibet potestatis regiminis formam seu speciem vitare prorsus debent.

