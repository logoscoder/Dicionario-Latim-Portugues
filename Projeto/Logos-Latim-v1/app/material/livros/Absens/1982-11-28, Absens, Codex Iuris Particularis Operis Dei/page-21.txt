§2. Praelatus, Vicarius auxiliaris, si adsit, Secretarius Generalis, Sacerdos Secretarius Centralis et, prout casus ferant,
vel unus e Vicesecretariis vel Studiorum Praefectus aut Administrator Generalis, constituunt Commissionem
permanentem Consilii. Huius Commissionis aliqua membra laici esse valent, pro negotiis tractandis quae characterem
Ordinis sacri non requirant; sed Vicarius auxiliaris, Secretarius Generalis et Secretarius Centralis, qui sunt etiam Vicarii
Praelati, semper inter sacerdotes nominentur.
§ 3. Ad Consilium Generale admitti semper debent, ad normam tamen n. 139, Consultores illi, qui praesentes sunt.
Invitar] possunt, iudicio Praelati, et invitati assistere debent etiam illi qui ex munere absunt.
139. § 1. Ad negotia illa resolvenda, pro quibus ad normam iuris requiritur votum deliberativum Consilii Generalis,
invitari semper debent illi saltem Consultores qui non sunt absentes ex munere: et ad validam Consilii decisionem
quinque saltem ipsius membra adesse necesse est. Si quinque Consultores invitari non possint, vel invitati adesse non
valeant, Praelatus cum praesentibus aliquem vel aliquos designare ex Congressistis possunt, qui absentes pro illa vice
substituant.
§2. Pro aliis vero quaestionibus Consilium competens est eiusdem Consilü Generalis Commissio permanens.
140. § 1. Munera Consilü Generalis hac ratione provideri debent: Praelatus statim ac sua electio a Romano Pontifice
confirmata fuerit informationes, quibus in Domino egere censeat, accurate colligit indeque per ordinem singillatim
nomina candidatorum ad diversa munera Congressui proponit. Proposito a Prelato unoquoque nomine, Congressus, ad
normam iuris universalis, suffragium secretum fert. Si propositum nomen a Congressu non probetur, aliud usque ad
optatum suffragationis exitum proponere Praelatus debet.
§2. Octavo quoque anno, Praelato excepto, munera regiminis generalis omnia et singula Congressus revisioni, eadem
servata ratione, subücienda sunt. Possunt iidem ad idem aliudve munus generale absque limitatione eligi. Magni tamen
interest ut ex regula aliqua nova membra ad Consilium Generale designentur.
141. Vacante, qualibet canonica ratione, Consultoris alicuius munere, Praelatus ad Consultoris munus Consilio
Generali candidatum proponit, quod suo secreto suffragio, ipsum, eadem ratione ac in Congressu Generali, acceptare
vel reücere poterit. Hac occasione Praelato liberum relinquitur, audito Consilio, munera aliqua Consultoribus adnexa, si
opportunum videatur, inter Consultores mutare.
142. Secretarius Generalis, Sacerdos Secretarius Centralis et Administrator Generalis debent esse membra Congressus.
Ad cetera munera Consilii Generalis tantummodo habiles sunt Praelaturae fideles de quibus in n. 13. Prae alüs debent
prudentia, cultura et Operi Dei devotione fulgere.
143. Licet munus ad octo annos perduret, possunt nihilominus Consultores ob fustas causas et quoties bonum maius
Praelaturae requirat, a Praelato, ceteris auditis, removeri. Liberum quoque sit omnibus muneri renuntiare, verum
renuntiatio effectum nullum habeat donec a Praelato admittatur.
144. § 1. Inter Consultores primus est Secretarius Generalis. Est semper sacerdos, post Praelatum venit, si Vicarius
auxiliaris non adsit, eumque absentem vel quocumque modo impeditum supplet. Praelatum praeterea specialiter adiuvat
tum in jis quae ad regimen et inepta universae Praelaturae, tum in jis quae ad res oeconomicas attinent, sed illis tantum
facultatibus gaudet, quas vel habitualiter vel ad casum Praelatus delegaverit.
§2. Secretarius Generalis ad criteria, mentem et praxim Praelati, in quantum fieri possit, negotia gerat atque expediat:
nihil proinde eorum, quae a Praelato gesta vel praescripta sunt, innovare valeat, sed semper Praelato et Consilio erit
quam maxime fidelis.
§3. Eius insuper est labores inter membra Consilü distribuere, ab eisque fidelem muneris adimpletionem exigere.
145. § 1. Ut Praelato adiumentum specialiter praestet in moderanda Sectione mulierum Operis Dei (cfr. n. 4 § 3), est
Vicarius, qui Sacerdos Secretarius Centralis nuncupatur.

