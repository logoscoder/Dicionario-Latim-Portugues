51. § 1. Sacerdotes presbyterii Praelaturae munia et officia ecclesiastica quaelibet, etsi cum propria condicione et
munere pastorali in Praelatura compatibilia, absque Praelati Operis Dei expressa venia admittere non valent.
§ 2. Non tamen ipsis prohibetur exercere actuositatem professionalem sacerdotali characteri, ad normam iuris
Sanctaeque Sedis praescriptorum atque instructionum, non oppositam.
52. Sacerdotum Praelaturae ius est et officium, cum periculum mortis immineat, infirmis Numerarais Sacramenta
ministrare, quod etiam facere possunt Aggregatis necnon omnibus in Centris Operis Dei versantibus. Agonia autem
superveniente, commendatio animae fiat, adstantibus, quoad fiera possit, omnibus fidelibus Centro adscriptis, et
orantibus ut Deus infirmum soletur, el festivus occurrat eumque in Paradisum perducat.
53. fusta funebria tam pro Numerarais quam pro Aggregatis et Supernumerarüs ex regula in paroecia, ad normam iuris,
persolvantur. Celebrara autem possunt per exceptionem in sede alicuius Centri, saltem quando ipsum habeat ecclesiam
adnexam, vel agatur de Centro maiore.
54. Post receptam sacram Ordinationem, sacerdotes periodice frequentabunt cursus theoreticos et practicos de re
pastorali, collationes, conferentias aliaque id genus, atque statuta examina post presbyteratum et pro licentiarum
ministerialium prorogatione subibunt, iuxta normas a Praelato determinatas.
55. Praelato officium est providendi, mediantibus opportunis normis, honestae sustentationi clericorum qui sacros
Ordines receperint in servitium Praelaturae, necnon congruae eorum assistentiae in casibus infirmae valetudinis,
invaliditatis et senectutis.
56. Praelatus eiusque Vicarii fovere enitantur in omnibus Praelaturae sacerdotibus fervidum spiritum communionis cum
ceteris sacerdotibus Ecclesiarum localium, in quibus ipsi suum exercent ministerium.
CAPUT III
DE SOCAS AGGREGATIS ET SUPERNUMERARIIS SOCIETATIS SACERDOTALIS SANCTAE CRUCIS
57. Societas Sacerdotalis Sanctae Crucis, de qua in n. 36, constituitur in Associationem, quo melius suum
sanctificationis sacerdotalis finem etiam inter clericos ad Praelaturam non pertinentes prosequatur iuxta spiritum et
praxim asceticam Operis Dei.
58. § 1. Socii Aggregati ac Supernumerarii Societatis Sacerdotalis Sanctae Crucis, qui quidem membra non efficiuntur
cleri Praelaturae, sed ad suum cuiusque presbyterium pertinent, sunt sacerdotes vel saltem diaconi alicui dioecesi
incardinati, qui Domino in Societate Sacerdotali Sanctae Crucis iuxta spiritum Operis Dei, peculiar¡ superaddita
vocatione, sese dicare volunt, ad sanctitatem nempe in exercitio su¡ ministerii pro viribus prosequendam, quin tamen
eorum dioecesana condicio plenaque proprio uniuscuiusque Ordinario subiectio quoquo modo ex hac dedicatione
afficiantur, sed contra, iuxta infra dicenda, diversis respectibus confirmentur.
§2. In Societate Sacerdotali Sanctae Crucis non sunt Superiores interni pro Aggregatis et Supernumerariis, quapropter,
cum ipsi oboedire tantum debeant proprio loci Ordinario, ad normam iuris, nulla omnino exsurgit quaestio de duplici
oboedientia: nulla enim viget oboedientia interna, sed solummodo normalis illa disciplina in qualibet Societate
exsistens, quae provenit ex obligatione colendi ac servandi proprias ordinationes; quae ordinationes, hoc in casu, ad
vitam spiritualem exclusive referuntur.
59. § 1. Qui admitti volunt, eminere debent in amore dioeceseos, oboedientia ac veneratione erga Episcopum, pietate,
recta in scientiis sacris institutione, zelo animarum, spiritu sacrificii, studio vocationes promovendi, et desiderio
adimplendi cum maxima perfectione oficia ministerialia.

