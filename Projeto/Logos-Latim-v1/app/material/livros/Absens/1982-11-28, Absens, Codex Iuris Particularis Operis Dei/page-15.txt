99. § 1. Institutio doctrinalis religiosa, praesertim quod attinet ad disciplinas philosophicas ac theologicas, impertietur a
professoribus Centrorum Studiorum Regionalium vel Interregionalium quae hunc in finem eriguntur, quaeque diversa
habentur pro viris et pro mulieribus.
§ 2. Programmata cyclica ita componentur, ut institutio continue impertiri ac perfici valeat, quin unusquisque fidelis, in
adimpletione officiorum professionalium et familiarium, detrimentum patiatur.
100. § 1. Praelaturae fideles tempus institutionis perficere possunt extra Centra Studiorum iuridice erecta, si, attentis
circumstantiis, audito proprio Consilio, Vicarius Regionalis hoc disposuerit.
§ 2. Tempore hoc perdurante, formationem accipiunt a professore vel professoribus a Vicario Regional¡ delectis.
§ 3. Iidem autem periculum debent postea subire in aliquo Centro iuridice erectó.
101. § 1. Omnes Numeraria, necnon illi Aggregati quorum personalia adiuncta id suadeant, integra studia biennii
philosophici et quadriennii theologici peragant.
§2. Singuli anni biennii atque quadriennii dividuntur in duos cursus semestrales, quorum duratio, numerus nempe
horarum quae lectionibus dedicantur, aequivalere debet illi cursuum semestralium apud Pontificias Romanas studiorum
Universitates, quorumque programmata eadem amplitudine qua in iisdem studiorum Universitatibus explicentur.
§ 3. Duodecim curriculis semestralibus persolvendis, de quibus in §§ praecedentibus, unusquisque alumnus tot annis
incumbat, quot necessarii sint, iuxta adiuncta sua personalia atque sui laboris professionalis.
§ 4. Pro mulieribus Numerariis Auxiliaribus, Centra Studiorum cursus disponunt institutionis philosophicae ac
theologicae ad earum personalia adiuncta accommodatos. Huiusmodi cursus non necessario amplecti debent integrum
curriculum philosophicum-theologicum.
§ 5. Pro ceteris vero Praelaturae fidelibus institutio doctrinalis complectitur etiam congruam formationem doctrinalem
religiosam, quae eos idoneos reddat ad suum apostolatum exercendum.
102. § 1. Pro Numerarais qui ad sacerdotium destinantur sunt specialia Centra Studiorum a Praelato erecta, ubi tamen
semper alii Numeraria qui sacerdotes non erunt commorari debent, propriam ipsorum institutionem accipientes et vitam
cum primis ducentes, quia una eademque pro omnibus spiritualis formatio requiritur.
§2. Attamen, post hoc satis longum tirocinium in Centris Studiorum peractum, durante uno tantum sacrae theologiae
studiorum anno, candidati ad sacerdotium commorantur in Centro speciali ad ipsos solummodo destinato.
§ 3. Quoad Aggregatos qui pro sacerdotio recipiendo instituuntur, eaedem normae applicari possunt, congrua tamen
congruis referendo.
103. Philosophiae rationalis ac theologiae studia, et alumnorum in his disciplinis institutionem, professores omnino
pertractent ad Angelici Doctoris rationem, doctrinam et principia, eaque sancte teneant, iuxta normas a Magisterio
Conciliorum et Sanctae Sedis traditas vel tradendas.
104. Quoad illos omnes, qui in posterum ad sacerdotium destinentur, studia de quibus in n. 101, ad normam iuris et
Sanctae Sedis instructionum peracta, publica habenda sunt.
105. Omnes sacerdotes Praelaturae praediti sint oportet laurea doctorali in aliqua disciplina ecclesiastica.
106. § 1. Cuncti qui Praelaturae incorporara desiderant, ex quo admissionem expostulant, formationem doctrinalem
religiosam, quae praevia vocatur, recipiant necesse est antequam eisdem incorporatio concedatur.

