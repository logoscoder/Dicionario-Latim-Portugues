11. § 1. Vocantur Supernumerarii ii omnes fideles laici, coelibes et etiam coniugati, qui, eadem vocatione divina ac
Numerarü et Aggregati, peculiarem apostolatum Operis Dei plene participant, ea quidem disponibilitate quoad incepta
apostolica, quae sit compatibilis cum adimpletione suarum obligationum familiarium, professionalium ac socialium;
quique non solum suam vitam suamque professionem convertunt, sicut et ceteri alü Praelaturae christifideles, in
medium sanctificationis et apostolatus, verum etiam, non aliter ac Aggregati, propriam domum propriasque familiares
occupationes.
§ 2. Supernumerarii de eodem spiritu vivunt, et pro viribus easdem servant consuetudines ac Numerarü et Aggregati.
12. Inter Aggregatos et Supernumerarios recipi valent etiam chronica aliqua infirmitate laborantes.
13. Numerarü specialiter dicati muneribus regiminis vel formationis residere debent in sede Centrorum quae ad hunc
finem destinantur.
14. § 1. Candidatus qui litteras scripserit expostulando admissionem in Opus Dei qua Numerarius vel Aggregatus, cum
ipsi ordinarie per competentem Directorem significetur suam petitionem dignam, quae examinetur, habitam fuisse, eo
ipso inter Supernumerarios admissus manet, quoadusque eidem concedatur admissio quam exoravit.
§2. Si quis ante incorporationem ut Numerarius vel Aggregatus videtur ad hoc idoneitate carere, potest in Opere Dei
retineri qua Supernumerarius, modo requisitas condiciones habeat.
15. Possunt Supernumerarii inter Numerarios vel Aggregatos recipi, modo tamen requisitis polleant qualitatibus.
16. § 1. Cooperatores, assiduis precibus ad Deum effusis, eleemosynis, et quatenus possibile etiam proprio labore,
collaborationem praestant operibus apostolicis et bona spiritualia Operis Dei participant.
§ 2. Sunt etiam qui a domo paterna diversimode longe absunt vel veritatem catholicam non profitentur, qui attamen
adiumentum Operi Dei proprio labore aut eleemosynis praestant. Hi iure meritoque Operis Dei Cooperatores nuncupari
quoque possunt. Cuncti Praelaturae fideles, oratione, sacrificio, conversatione, ita cum his Cooperatoribus laborare
debent ut, Beatissima Virgine intercedente, a misericordia divina indeficiens lumen fidei pro ipsis consequantur, eosque
ad christianos mores suaviter et efficaciter trahant.
CAPUT III
DE FIDELIUM ADMISSIONE ET INCORPORATIONE IN PRAELATURAM
17. Adscriptio tres gradus comprehendit: simplicis Admissionis, quam facit Vicarius Regionalis, audita sua
Commissione; incorporationis temporaneae, quae Oblatio dicitur, post annum saltem ab Admissione; incorporationis
definitivae seu Fidelitatis, post quinquennium saltem ab incorporatione temporanea transactum.
18. Admissionem postulare valet, habita quidem Directoris localis licentia, quilibet laicus catholicus qui, praeter
aetatem et alias qualitates requisitas, de quibus in n. 20, recta intentione moveatur ex vocatione divina ad enixe
prosequendam suam sanctificationem, mediante proprio labore vel professione, quin ideo mutet suum statum
canonicum, velitque totis viribus incumbere apostolatui exercendo, iuxta fines ac media Operis Dei propria, et ad
eiusdem onera ferenda eiusdemque peculiares labores exercendos sit idoneus.
19. Candidatus expostulare tenetur suam admissionem mediantibus litteris ad competentem Praelaturae Ordinarium
inscribendis, in quibus manifestet suum desiderium ad Opus Dei pertinendi qua Numerarius, Aggregatus vel
Supemumerarius.
20. § 1. Ut quis possit ad Praelaturam admitti requiritur:

