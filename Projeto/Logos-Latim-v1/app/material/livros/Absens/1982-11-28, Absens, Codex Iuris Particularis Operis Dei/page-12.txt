82. Exemplum imitantes Apostolorum, qui erant perseverantes unanimiter in oratione, atque communitatum
primaevorum christianorum, Praelaturae fideles, dum ordinariis vitae ac laboris quotidiani vicissitudinibus se dedicant,
continuara suae animae contemplativae unionem et conversationem cum Deo curare debent. Ad hunc finem necessario
custodiendum ac fovendum:
1° singulis diebus, mane, post oblationem suorum operum Deo factam, orationi mentali spatio semihorae vacabunt;
vespere autem aliam semihoram orationi dedicabunt. Praeterea lectioni Novi Testamenti et alterius libri spiritualis per
aliquot temporis spatium vacent, et Preces communes Operis Dei recitent;
2° singulis mensibus spirituali recessui unam dedicent diem;
3° singulis annis longiori per aliquot dies recessui spirituali vacent;
4° semper et ubique recolant Dei praesentiam; meminerint filiationis divinae; communiones spirituales iterent; item
gratiarum actiones, actus expiationis, orationes jaculatorias; foveant impensius mortificationem, studium, laborem,
ordinem, gaudium.
83. § 1. Ut insidiae vincantur triplicis concupiscentiae, superbiae vitae speciatim, quae ex doctrina, ex condicione
sociali et ex professionalibus laboribus ali posset, ascetismi christiani exigentiae a Praelaturae fidelibus firmiter et
impense colendae sunt. Hic ascetismus nititur fideli ac perpetuo sensu humilitatis externae et intrinsecae, non tantum
individualis sed etiam collectivae; candore connaturalis simplicitatis; familiar¡ et nobili agendi ratione; expressione
iugis serenae laetitiae, labore, sui abnegatione, sobrietate, actibus sacrificii atque statutis exercitiis mortificationis etiam
corporalis singulis diebus et hebdomadis peragendis, iuxta uniuscuiusque aetatem et condicionem. Haec omnia curantur
ut media non solum purificationis personalis, sed praeterea ver¡ ac solidi progressus spiritualis, iuxta illud bene
probatum et comprobatum verbum: "tantum proficies quantum tibi ipsi vim intuleris". Curantur etiam ut necessaria
praeparatio ad omnem apostolatum in societate peragendum eiusque perfectum exercitium: "adimpleo ea quae desunt
passionum Christi in carne mea pro corpore eius, quod est Ecclesia" (Col. 1, 24).
§2. Hic ascetismus et spiritus paenitentiae alias quoque exigentias in vita fidelium Praelaturae secum fert, praesertim
quotidianam conscientiae discussionem, directionem spiritualem et praxim hebdomadariam confessionis sacramentalis.
84. § 1. Ament Praelaturae fideles et diligentissime custodiant castitatem, quae homines Christo eiusque castissimae
Matri reddit gratissimos, pro certo habentes operam apostolatus castitate suffultam esse debere.
§ 2. Ad praesidium huius thesauri, qui vasis fertur fictilibus, summopere conferunt fuga occasionum, modestia,
temperantia, corporis castigatio, SS. Eucharistiae frequens receptio, ad Virginem Matrem adsiduus ac filialis recursus.
85. Tenero amore et devotione Beatissimam Virginem Mariam, Domini lesu Christi Matrem et nostram, Praelaturae
fideles colant. Quotidie quindecim mysteria marialis Rosarii contemplentur, quinque saltem mysteria vocaliter
recitantes, vel, iis in locis in quibus pia haec praxis usualis non sit, aliam aequipollentem marialem precationem pro hac
recitatione substituentes. Ipsam Deiparam, uti mos est, salutatione Angelus Domini vel antiphona Regina coeli filiali
devotione honorare ne omittant; et die sabbato mortificationem aliquam faciant, recitentque antiphonam Salve Regina
vel Regina coeli.
86. § 1. Dominus hominem creavit "ut operaretur" (Genes. II, 15), ideoque haec laborandi lex pertinet ad generalem
humanam condicionem. Attamen peculiaris character ac finis Praelaturae eius fideles ducit non solum ad colendum,
verum etiam ad profunde amandum ordinarium laborem: in ipso enim vident tum insignissimum valorem humanum,
necessarium quidem ad tuendam humanae personae dignitatem et societatis progressionem, tum praecipue miram
occasionem atque medium unionis personalis cum Christo, imitantes eius operosam vitam absconditam generosi servitii
aliorum hominum et ita cooperantes operi amore pleno Creationis et Redemptionis mundi.
§2. Peculiaris proinde character spiritus Operis Dei in eo consistit, quod unusquisque suum laborem professionalem
sanctificare debet; in sui laboris professionalis perfecta adimpletione, sanctificari; et per suum laborem professionalem,

