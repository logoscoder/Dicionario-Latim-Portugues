Et cum spíritu tuo.
Léctio sancti Evangélii secúndum...
Glória tibi, Dómine.
Verbum Dómini.
Laus tibi, Christe.
Professio fidei
Homilia expleta, fit, quando præscribitur, professio fidei:
Credo in unum Deum, Patrem omnipoténtem, factórem cæli et terræ, visibílium ómnium et invisibílium. Et in unum
Dóminum Iesum Christum, Fílium Dei unigénitum, et ex Patre natum ante ómnia sæcula. Deum de Deo, lumen de
lúmine, Deum verum de Deo vero, génitum, non factum, consubstantiálem Patri: per quem ómnia facta sunt. Qui
propter nos hómines et propter nostram salútem descéndit de cælis.
Ad verba quæ sequuntur, usque ad factus est, omnes se inclinant.
Et incarnátus est de Spíritu Sancto ex María Vírgine, et homo factus est. Crucifíxus étiam pro nobis sub Póntio Piláto;
passus et sepúltus est, et resurréxit tértia die, secúndum Scriptúras, et ascéndit in cælum, sedet ad déxteram Patris. Et
íterum ventúrus est cum glória, iudicáre vivos et mórtuos, cuius regni non erit finis. Et in Spíritum Sanctum, Dóminum
et vivificántem: qui ex Patre Filióque procédit. Qui cum Patre et Fílio simul adorátur et conglorificátur: qui locútus est
per prophétas. Et unam, sanctam, cathólicam et apostólicam Ecclésiam. Confíteor unum baptísma in remissiónem
peccatórum. Et exspécto resurrectiónem mortuórum, et vitam ventúri sæculi. Amen.
Deinde fit oratio universalis, seu oratio fidelium.
Oratio Fidelium
Fratres, in hac commúni oratióne omnes pro univérsa Sancta Ecclésia orémus Dóminum Deum nostrum.
Sacerdos vel Lector:
Pro Ecclésia Sancta: ut, missióni sibi créditæ fidélis, sit ferméntum et véluti ánima societátis humánæ et Dei in hómines
caritátis maniféstet et operétur mystérium, Dóminum deprecémur.
R/. Te rogámus, audi nos.
V/. Pro dilectíssimo Papa nostro Ioánne Paulo et pro Epíscopo Præláto Operis Dei Álvaro: ut gregem ipsis a Pastóre
bono commíssum régere váleant providénter, Dóminum deprecémur.
R/. Te rogámus, audi nos.
V/. Pro Operis Dei fidélibus et Cooperatóribus, atque pro ómnibus qui in Prælatúræ apostolátu partícipant: ut per totum
orbem terrárum sanctitátem, gáudium et pacem abundántius semper disséminent, Dóminum deprecémur.
R/. Te rogámus, audi nos.
V/. Pro ómnibus qui váriis premúntur necessitátibus: ut tam mente quam córpore sublevéntur, et Dei grátia roboréntur,
Dóminum deprecémur.
R/. Te rogámus, audi nos.
V/. Pro nobismetípsis: ut caritátis Christi testes coram ómnibus homínibus in veritáte maneámus, Dóminum
deprecémur.
R/. Te rogámus, audi nos.
Deus, refúgium nostrum et virtus, adésto piis Ecclésiæ tuæ précibus, auctor ipse pietátis, et præsta, ut, quod fidéliter
pétimus, efficáciter consequámur. Per Christum Dóminum nostrum.
R/. Amen.
LITURGIA EUCHARISTICA
Benedíctus es, Dómine, Deus univérsi, quia de tua largitáte accépimus panem, quem tibi offérimus, fructum terræ et
óperis mánuum hóminum: ex quo nobis fiet panis vitæ.
Benedíctus Deus in sæcula.
Benedíctus es, Dómine, Deus univérsi, quia de tua largitáte accépimus vinum, quod tibi offérimus, fructum vitis et
óperis mánuum hóminum, ex quo nobis fiet potus spiritális.
Benedíctus Deus in sæcula.
Oráte, fratres: ut meum ac vestrum sacrifícium acceptábile fiat apud Deum Patrem omnipoténtem.

