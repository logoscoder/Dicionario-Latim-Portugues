Líbera nos, quæsumus, Dómine, ab ómnibus malis, da propítius pacem in diébus nostris, ut, ope misericórdiæ tuæ
adiúti, et a peccáto simus semper líberi et ab omni perturbatióne secúri: exspectántes beátam spem et advéntum
Salvatóris nostri Iesu Christi.
Quia tuum est regnum, et potéstas, et glória in sæcula.
Dómine Iesu Christe, qui dixísti Apóstolis tuis: Pacem relínquo vobis, pacem meam do vobis: ne respícias peccáta
nostra, sed fidem Ecclésiæ tuæ; eámque secúndum voluntátem tuam pacificáre et coadunáre dignéris. Qui vivis et
regnas in sæcula sæculórum.
Amen.
Pax Dómini sit semper vobíscum.
Et cum spíritu tuo.
Offérte vobis pacem.
Agnus Dei, qui tollis peccáta mundi: miserére nobis.
Agnus Dei, qui tollis peccáta mundi: miserére nobis.
Agnus Dei, qui tollis peccáta mundi: dona nobis pacem.
Domine Iesu Christe, Fili Dei vivi, qui ex voluntate Patris, coopernte Spíritu Sancto, per mortem tuam mundum
vivificásti: líbera me per hoc sacrosanctum Corpus et Sánguinem tuum ab ómnibus iniquitátibus meis et univérsis
malis: et fac me tuis semper inhærére mandátis, et a te numquam separári permíttas.
Ecce Agnus Dei, ecce qui tollit peccáta mundi. Beáti qui ad cenam Agni vocáti sunt.
Dómine, non sum dignus ut intres sub tectum meum: sed tantum dic verbo, et sanábitur ánima mea.
RITUS CONCLUSIONIS
Dóminus vobíscum.
Et cum spíritu tuo.
Benedícat vos omnípotens Deus, Pater, et Fílius, et Spíritus Sanctus.
Amen.
Ite, missa est.
Deo grátias.

