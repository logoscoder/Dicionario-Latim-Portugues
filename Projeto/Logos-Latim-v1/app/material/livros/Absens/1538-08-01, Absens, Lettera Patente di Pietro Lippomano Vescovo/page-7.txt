“… E (nella lettera patente, ndr.) di Mons. Pier Lippomano, Vescovo di Bergamo, del 1
agosto 1538 (nota: vedi Santinelli Capo XXI, pag. 136 riportata dall’Ughelli Ital. Sacr. l. 5
(sic) col. 487 edit. Venetae) si hanno espressamente indicati i seguenti compagni di S.
Girolamo, allora raccolti a Bergamo nei pii luoghi da essi diretti: Alesandro Evanessi,
Federico Panigarola, Agostino Barili, Angiol Marco e Vincenzo Gambarana, Giovanni
Belloni, Giovan Maria d’Agnano, Andrea Sartirana, Marco Strata, Pietro Piemontese
sacerdoti; Mario de’ Lanci, Antonio di Monferrato, Giovan Maria Casali, Giovan Pietro
Oldradi, Giov. Pietro Borelli, Giovan Francesco, Davide, Gieronimo (fratelli) di Bergamo,
Giovanni di Milano, Giovan Pietro di Gorgonzola, cittadini e laici rispettivamente di
Bergamo, di Brescia, di Milano, di Pavia, di Como e di Genova”.
- Landini Giuseppe crs., S. Girolamo Miani. Roma 1947, pag191:
“… Meglio e quasi totalmente definiti (i nominativi, ndr.) che ci riporta la patente di Mons.
Pietro Lippomano, Vescovo di Bergamo, del 1 agosto 1538; quali: Alessandro Evanesi,
Federigo Panigarola, Agostino Barili, Angiol Marco e Vincenzo Gambarana, Giovanni
Belloni, Giovan Maria d’Agnano, Andrea Sartirana, Marco Strata, Pietro Piemontese
(Sacerdoti) e Mario de’ Lanci, Antonio di Monferrato, Giovan Maria Casali, Giovan Pietro
Oldradi, Giovan Pietro Borelli, Giovan Francesco e Daniele e Gieronimo (fratelli) di
Bergamo, Giovanni di Milano, Giovan Pietro di Gorgonzola”.
8. L’abate Nicolò Coleti (Venezia, 1681-1765).
Nato a Venezia nel 1681, iniziò gli studi presso i Domenicani alle Zattere, e presso i
Somaschi nel Seminario Patriarcale a Murano, avendo come professore di Umanità il somasco p.
Pier Caterino Zeno, fratello del famoso letterato Apostolo Zeno (del quale proprio presso i
Domenicani stava ubicata la sua famosissima biblioteca). Proseguì poi gli studi a Padova, dove
conseguì la laurea dottorale. Divenuto abate della chiesa di S. Moisè in Venezia, cui era stato
ascritto sin dal 1690 dal sacerdote don Andrea Tremignon, dimostrò presto una inclinazione
notevole per gli studi letterari e per la ricerca erudita di cronache manoscritte e testi antichi. Fu
forse a causa di questa sua passione che, come narrano i contemporanei, egli riuscì a convincere i
fratelli ad abbandonare la mercatura ed ogni altra attività commerciale per attendere esclusivamente
alle speculazioni tipografiche e librarie. E dai torchi della attività tipografica coletiana, che sarà fra
le più importanti a Venezia nel corso del secolo, usciranno infatti, dal 1717 all’anno della sua
morte, le numerose e ponderose opere di erudizione storico-religiosa curate dal Coleti, frutto di un
tenace ed ininterrotto lavoro che lo occupò per quasi tutta la vita. La nuova edizione dell’Italia
Sacra dell’Ughelli, stampata a Venezia negli anni 1717-22, si fece notare per la rigorosa
documentazione e per le note accurate con cui il Coleti emendò i numerosi errori della precedente
edizione ughelliana (Roma 1652ss.). Per la correzione delle frequenti imperfezioni, il Coleti potè
avvalersi di numerosi testi posseduti da Apostolo Zeno, e soprattutto dei rari codici appartenenti al
senatore veneziano Bernardo Trevisan.
9. Bibliografia (in ordine cronologico).
Pellegrini Bartolomeo sac., Opus Divinum de sacra, ac fertili bergomensi vinea, ex
diversis autenticis, catholicisque libris, et scripturis diligenti cura collectum, Senatui, populoque
bergomensi, per Reverendum Dominum praesbyterum Bartholomaeum De peregrinis Civem
Bergomensem dicatum. Brixiae apud Ludovicum Britannicum, V Idus Iulij MDLIII (1553).
Ughelli Ferdinando – Coleti Nicolò, Italia Sacra. Venezia 1719, tomo IV, coll. 487-489
(testo).

7

