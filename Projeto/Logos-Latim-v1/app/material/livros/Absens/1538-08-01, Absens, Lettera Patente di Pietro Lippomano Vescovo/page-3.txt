3. Scopo della richiesta.
Scopo della richiesta fu di ottenere l’approvazione ufficiale della Compagnia. Alla morte del
Miani era seguito un senso di smarrimento fra i suoi compagni: “Per la morte di questo servo del
Signore, che era stato capo e fondamento di questa Compagnia, tutti i fratelli. sacerdoti e laici,
restarono come pecore senza pastore e timidi naviganti senza nocchiero, non sapendo che cosa
dovessero fare, se andare avanti e governare la barca, oppure ritornare ciascuno al suo primo stato
di vita. Perdurando questo grande dubbio, il favore dei Signore non li abbandonò, dandosi essi
ferventemente alle orazioni e ricordandosi che il defunto padre aveva detto che non dubitassero
affatto, ma proseguissero l’impresa valorosamente. Sì che, confidando nel divino aiuto e nelle
preghiere dei devoto servo di Dio, essendo già cresciuta la Compagnia di sacerdoti … si posero ad
operare nel servizio degli orfani, restando però molti di loro, sacerdoti, a Somasca, i quali facevano
una vita comune da poveri religiosi, esercitandosi con l’orazione nel fervore dello spirito e
nell’esercizio della virtù in somma pace e tranquillità” (Costituzioni che si osservano dalla
Congregazione di Somasca dedicata al ministero degli orfani nelle città di Lombardia, databili tra il
1550 e il 1555; cf. Fonti per la storia dei Somaschi, 7, pag. 15). Elaborarono certamente un progetto
di vita, processo di cui non conosciamo purtroppo le fasi, ma la cui conclusione è rappresentata da
questa lettera del vescovo Lippomano nel 1538.
4. Struttura e contenuto.
La struttura della lettera risulta di tre parti: una parte introduttiva, in cui sono elencati i nomi
dei destinatari ed un sunto della richiesta presentata; la parte centrale, che presenta la risposta del
vescovo e la concessione di quanto gli è stato domandato; infine la parte conclusiva, di tipo
esortativo, dove il Lippomano invita a vivere con impegno e serietà la scelta di vita intrapresa.
Il testo della richiesta presentata esprime in qual modo, subito dopo la morte del Miani, i
suoi compagni videro la Compagnia e ne immaginarono il futuro. La prima cosa che viene
dichiarata è il fine che ha mosso questi uomini ad abbracciare la compagnia: il bene delle loro
anime e la brama di servire Dio in sincerità di propositi.
Si passa poi a descrivere il genere di vita. Il primo passo consiste nella rottura col passato:
un lasciare alle spalle i pensieri della propria casa e gli impegni di questo mondo. La nuova vita si
svolgerà assieme, in un luogo che presenti requisiti di idoneità. Sappiamo che il luogo a cui essi
pensavano era Somasca: possiamo quindi abbastanza agevolmente ricavarne quali fossero i requisiti
che essi ritenevano idonei al loro progetto. Qui avrebbero instaurato una vita sul modello di quella
dei tempi degli apostoli, impegnati in un ininterrotto colloquio con Dio, sostentandosi con le
elemosine che i fedeli avrebbero loro offerto per amor del Signore, in una vita comune, il cui primo
elemento sarebbe stato quello di non possedere nulla di proprio.
Non volevano in tal modo però aggregarsi a qualche famiglia religiosa già approvata e
nemmeno costituirne una nuova: questo almeno sembrano significare le parole “quilibet in sua qua
vocatus est permanens vocatione” (restando ciascuno nella propria vocazione nella quale è stato
chiamato), come del resto anche la storia degli anni seguenti parrebbe comprovare.
Pur senza aggregarsi né costituire una famiglia religiosa, si sarebbero tuttavia posti sotto la
obbedienza di un superiore, eletto in perpetuo o “ad tempus”, il quale sarebbe stato il capo di questa
società, al quale sarebbe spettato guidare con la sua prudenza ed autorità l’attività comune e dei
singoli.
Il progetto si chiude con il discorso sulle opere di apostolato: seminare la parola di Dio,
abbracciare la cura degli orfani e delle orfane senza casa e soli, o delle convertite, o negli ospedali
soprattutto dei poveri incurabili, o in altre opere per i poveri. Infine l’apostolato peregrinante, che
era stato tanta parte nella vita del Miani e di altri santi di quel tempo, sull’esempio degli apostoli
Paolo, Barnaba e Sila “pro Christifidelium et devotarum personarum consolatione, ecclesiarum
3

