confortatione”: dove è trasparente il riferimento al pauroso stato di abbandono in cui si trovava il
popolo cristiano.
Il testo della lettera del Lippomano ci appare dunque pieno di interesse. La presentazione
che ne abbiamo fatta è brevissima. Una analisi filologica e storica più profonda, una indagine
accurata su alcuni particolari e caratteristiche rivelerebbero sicuramente altri aspetti, che ci sono
sfuggiti o sui quali abbiamo sorvolato.
5. Fonte.
Finalmente nel marzo 2005, durante una ricerca volta a regestare correttamente il contenuto
di alcuni manoscritti miscellanei conservati a Venezia, presso la Biblioteca del Museo Correr, è
stato possibile rinvenire il documento originale: si tratta si una pergamena (cm 45x30 ca.) ripiegata
e cucita alla fine del codice 1350/I che fa parte del fondo dei codici Correr; la corretta indicazione è
dunque: Venezia, Bibl. Correr, cod. Correr 1350/I, fol. 348 (foliazione recente a matita).
Il codice in oggetto fa parte di una serie di manoscritti che, già presenti nella Libreria
somasca di S. Maria della Salute in Venezia, finirono, per le note vicende della soppressione
napoleonica del 1798, tra le carte del nobile veneziano Teodoro Correr, amico del p. Gianantonio
Moschini crs. Vennero così se non altro salvati da dispersione, come purtroppo sucesse invece per
molti altri manoscritti.
6. Edizioni.
Il testo della lettera del vescovo Lippomano è stato edito in tempi e modalità diverse, che qui
cercheremo brevemente di illustrare:
- Il giorno 8 aprile 1625, durante il Processo Apostolico di Bergamo per la Beatificazione
del Miani, il rettore della chiesa e orfanotrofio di S. Martino in Bergamo, il somasco p. Giovanpaolo
Cedrelli, in qualità di sostituto procuratore per la causa di Beatificazione, presentava ai giudici
remissoriali “… litteras Ill.mi et R.mi D. Petri Lippomani, tunc episcopi Bergomi, in pergameno
scriptis, concessiones licentiae erigendi societatem piarum operum subscriptas Bergomi Kal.
Augusti 1538 …”, da cui si può dedurre che la pergamena originaria fosse presente a Bergamo per
essere mostrata in sede processuale e venire acquisita agli atti: se ne trova infatti la trascrizione nel
volume del Processo citato (cf. ms. originale a Roma, Archivio Procura Generale dei Padri
Somaschi).
- Nel 1719 l’abate di S. Moisé, il veneziano Nicolò Coleti, mandava alle stampe il tomo IV
della nuova edizione dell’opera intitolata “Italia Sacra” dell’Ughelli (opera in diversi tomi, stampata
da quest’ultimo in Roma già nel 1652). Il Coleti, riproducendo il testo ughelliano tal quale dopo
averlo corretto dagli errori tipografici, vi aggiunse però delle note che spiegavano e completavano.
Nella parte che trattava del vescovo Pietro Lippomano (coll. 487-489), troviamo aggiunta una lunga
nota in cui il Coleti dice di aver ritenuto cosa non incongua il riprodurre per i lettori il testo della
lettera del 1538 rilasciata ai discepoli del Miani, e ci informa che per far questo si servì del testo
originale gentilmente messogli a disposizione dal somasco p. Pier Caterino Zeno (bibliotecario alla
Salute e già suo maestro di umanità). Segue infatti riprodotto tutto il testo della lettera del vescovo.
L’Ughelli, nella prima edizione romana sopra ricordata, aveva solo narrato brevemente la presenza
del Miani a Bergamo nel 1532, favorito dal Lippomano, senza però citare il documento in oggetto.
- Nel 1865 a Venezia, a due anni dal primo Centenario della Canonizzazione del Miani, la
Congregazione Somasca decise di mandare alle stampe un manoscritto conservato nell’ Archivio di
S. Pietro in Monforte a Milano: tale testo, scritto verso il 1750 dal p. Giuseppe Caimo e mai
pubblicato, uscì con il titolo di “Vita del Servo di Dio D. Angiol Marco de’ Conti Gambarana”. Alla
4

