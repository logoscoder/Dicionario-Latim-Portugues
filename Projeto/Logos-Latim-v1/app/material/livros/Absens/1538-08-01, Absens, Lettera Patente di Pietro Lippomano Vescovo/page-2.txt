INTRODUZIONE
Pubblichiamo questo documento, anche se al suo interno non si trova un riferimento
esplicito al Miani, per l’importanza che esso ha nel farci conoscere il progetto suo e dei suoi primi
collaboratori a riguardo della Compagnia dei Servi dei poveri.
1. Autore e data.
Autore del documento è il vescovo di Bergamo Pietro Lippomano. Sulla di lui importanza,
sui rapporti che egli ebbe con S. Girolamo, sulle opere da lui fondate non ci dilunghiamo.
La data è il 1° di agosto 1538, poco più di un anno dalla morte di S. Girolamo; la lettera
esprime quindi il superamento della crisi cui andarono incontro i compagni del santo dopo la sua
nascita al cielo l’ 8 febbraio 1537. Nel documento che pubblichiamo, le difficoltà che erano insorte,
sembrano ormai superate.
2. Destinatari.
I destinatari della lettera sono venti compagni di S. Girolamo: dieci sacerdoti e dieci laici;
bergamaschi, bresciani, milanesi, pavesi, comaschi, genovesi. Ecco i loro nomi: Alesandro Besozzi
(da Varese, “e Varexio”, letto erroneamente “evanesio” da cui il mai esistito cognome Evanessi),
Federico Panigarola, Agostino Barili, Angiolmarco e Vincenzo Gambarana, Giovanni Belloni,
Giovanni Maria da Aquano, Andrea da Sartirana, Marco Strata, Pietro Piemontese, questi i
sacerdoti; Mario Lanci, Antonio da Monferrato, Giovanni Maria da Casale, Giovanni Maria Oldrati,
Giovanni Pietro Borelli, i tre fratelli di Bergamo Giovanni Francesco, Daniele e Girolamo Quarteri,
Giovanni da Milano, Giampietro da Gorgonzola, questi i laici.
In qualche trascrizione del documento, mancano fra i tanti i nomi di Giovanni Maria da
Aquano e di Antonio da Sartirana. Sono quindi soltanto diciotto: otto sacerdoti e dieci laici. Così nel
testo pubblicato dal Caimo e ripreso tal quale dal Landini. L’Ughelli ha invece un testo più vicino
all’originale.
Questi sacerdoti e laici avevano quindi inoltrato al Lippomano una richiesta, di cui non è
stato al presente ritrovare né originale né copia. Il suo contenuto (se non il testo stesso) è però
riprodotto, secondo l’uso di questo genere di documenti cancellereschi, nella prima parte della
risposta che qui riportiamo. Esa esprime fedelmente le richieste dei compagni del Miani.
2

