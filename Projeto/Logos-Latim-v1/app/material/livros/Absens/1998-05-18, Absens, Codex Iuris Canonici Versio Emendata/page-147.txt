Apostolica Sede approbata.
CAN. 817
Gradus academicos, qui effectus canonicos in Ecclesia habeant, nulla universitas vel facultas conferre
valet, quae non sit ab Apostolica Sede erecta vel approbata.
CAN. 818
Quae de universitatibus catholicis in cann. 810, 812 et 813 statuuntur praescripta, de universitatibus
facultatibusque ecclesiasticis quoque valent.
CAN. 819
Quatenus dioecesis aut instituti religiosi immo vel ipsius Ecclesiae universae bonum id requirat, debent
Episcopi dioecesani aut institutorum Superiores competentes ad universitates vel facultates
ecclesiasticas mittere iuvenes et clericos et sodales indole, virtute et ingenio praestantes.
CAN. 820
Curent universitatum et facultatum ecclesiasticarum Moderatores ac professores ut variae universitatis
facultates mutuam sibi, prout obiectum siverit, praestent operam, utque inter propriam universitatem
vel facultatem et alias universitates et facultates, etiam non ecclesiasticas, mutua habeatur cooperatio,
qua nempe eaedem coniuncta opera, conventibus, investigationibus scientificis coordinatis aliisque
mediis, ad maius scientiarum incrementum conspirent.
CAN. 821
Provideant Episcoporum conferentia atque Episcopus dioecesanus ut, ubi fieri possit, condantur
instituta superiora scientiarum religiosarum, in quibus nempe edoceantur disciplinae theologicae
aliaeque quae ad culturam christianam pertineant.
Titulus VI
De instrumentis communicationis socialis et
in specie de libris
CAN. 822
ยง1. Ecclesiae pastores, in suo munere explendo iure Ecclesiae proprio utentes, instrumenta
communicationis socialis adhibere satagant.
ยง2. Iisdem pastoribus curae sit fideles edocere se officio teneri cooperandi ut instrumentorum
communicationis socialis usus humano christianoque spiritu vivificetur.
ยง3. Omnes christifideles, ii praesertim qui quoquo modo in eorundem instrumentorum ordinatione aut
usu partem habent, solliciti sint operam adiutricem actioni pastorali praestare, ita ut Ecclesia etiam his
instrumentis munus suum efficaciter exerceat.

