Art. 4 - De privatione
CAN. 196
ยง1. Privatio ab officio, in poenam scilicet delicti, ad normam iuris tantummodo fieri potest.
ยง2. Privatio effectum sortitur secundum praescripta canonum de iure poenali.
Titulus X
De praescriptione
CAN. 197
Praescriptionem, tamquam modum iuris subiectivi acquirendi vel amittendi necnon ab obligationibus
sese liberandi, Ecclesia recipit prout est in legislatione civili respectivae nationis salvis exceptionibus
quae in canonibus huius Codicis statuuntur.
CAN. 198
Nulla valet praescriptio, nisi bona fide nitatur, non solum initio, sed toto decursu temporis ad
praescriptionem requisiti, salvo praescripto can. 1362.
CAN. 199
Praescriptioni obnoxia non sunt:
(1) iura et obligationes quae sunt legis divinae naturalis aut positivae;
(2) iura quae obtineri possunt ex solo privilegio apostolico;
(3) iura et obligationes quae spiritualem christifidelium vitam directe respiciunt;
(4) fines certi et indubii circumscriptionum ecclesiasticarum;
(5) stipes et onera Missarum;
(6) provisio officii ecclesiastici quod ad normam iuris exercitium ordinis sacri requirit;
(7) ius visitationis et obligatio oboedientiae, ita ut christifideles a nulla auctoritate ecclesiastica visitari
possint et nulli auctoritati iam subsint.
Titulus XI
De temporis supputatione
CAN. 200
Nisi aliud expresse iure caveatur, tempus supputetur ad normam canonum qui sequuntur.
CAN. 201
ยง1. Tempus continuum intellegitur quod nullam patitur interruptionem.
ยง2. Tempus utile intellegitur quod ita ius suum exercenti aut per sequenti competit, ut ignoranti aut

