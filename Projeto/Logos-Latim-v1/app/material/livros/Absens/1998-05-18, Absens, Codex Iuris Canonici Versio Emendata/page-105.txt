LIBER II
De Populo Dei
Pars III
De Institutis Vitae Consecratae et de
Societatibus Vitae Apostolicae
Sectio I
De institutis vitae consecratae
Titulus I
Normae communes omnibus institutis vitae consecratae
CAN. 573
ยง1. Vita consecrata per consiliorum evangelicorum professionem est stabilis vivendi forma qua fideles,
Christum sub actione Spiritus Sancti pressius sequentes, Deo summe dilecto totaliter dedicantur ut, in
Eius honorem atque Ecclesiae aedificationem mundique salutem novo et peculiari titulo dediti, caritatis
perfectionem in servitio Regni Dei consequantur et, praeclarum in Ecclesia signum effecti, caelestem
gloriam praenuntient.
ยง2. Quam vivendi formam in institutis vitae consecratae, a competenti Ecclesiae auctoritate canonice
erectis, libere assumunt christifideles, qui per vota aut alia sacra ligamina iuxta proprias institutorum
leges, consilia evangelica castitatis, paupertatis et
oboedientiae profitentur et per caritatem, ad quam ducunt, Ecclesiae eiusque mysterio speciali modo
coniunguntur.
CAN. 574
ยง1. Status eorum, qui in huiusmodi institutis consilia evangelica profitentur, ad vitam et sanctitatem
Ecclesiae pertinet, et ideo ab omnibus in Ecclesia fovendus et promovendus est.
ยง2. Ad hunc statum quidam christifideles specialiter a Deo vocantur, ut in vita Ecclesia peculiari dono
fruantur et, secundum finem et spiritum instituti, eiusdem missioni salvificae prosint.
CAN. 575
Consilia evangelica in Christi Magistri doctrina et exemplis fundata, donum sunt divinum, quod
Ecclesia a Domino accepit Eiusque gratia semper conservat.
CAN. 576
Competentis Ecclesiae auctoritatis est consilia evangelica interpretari, eorundem praxim legibus
moderati atque stabiles inde vivendi formas canonica approbatione constituere itemque, pro parte sua,

