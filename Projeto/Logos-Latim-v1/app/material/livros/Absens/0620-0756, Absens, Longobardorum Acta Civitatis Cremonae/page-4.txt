


+ Uldericus notarius sancte ecclesie Cremonensis et eiusdem ecclesie subdiaconus
rogatus scripsi.
+ Leo diaconus.

6.
CHARTA DONATIONIS
666 Giugno 11, Cremona.
FALSIFICAZIONE.
p. 14
In nomine Domini. regnante uiro excellentissimo domino nostro Grimoaldus rex, anno regni
eius quinto, die iouis undecima, mense iunio, in festo sanctissimi patris nostri Barnabae
apostoli, indicione nona; feliciter. Ecclesie matri Beate Marie genetricis Dei regina Caeli, sita
platea magna ciuitatis Cremone, ubi ego licet indignus Gratiosus uenerabilis presbiter esse
inuenior, presens presentibus dixit: de spem uitae eterne anime sue cogitat qui locis
uenerabilibus de suis facultatibus contulerit terrena, ut a Christo celestia eterna percipiat uita.
Ideoque ego qui supra Gratiosus gratia Dei presbiter de ordine Sancte Marie ecclesie matris
do, dono, cedo, et in ius et dominium eiusdem Sancte Marie matris Cremonensis ecclesie
transfero unam peciam de tera casatam cum uineis, culto, prato, silua et anca, quam abere et
possidere uideor in loco Zirbello prope oraculum qui dicitur Sancti Sisinii episcopi ultra
Padum;
p. 15
item omnem substantiam facultatis mee tam casa, curte, orto, area, campis, pratis, uineis,
siluis, pascuis et anca, cum omnibus adiacentibus, que abere et possidere uideor non multum
longe da isto oraculo qui dicitur Sancti Sisinii, in loco qui nominatur Ardula. que omnia et in
omnibus finibus et terminis ad meum ius pertinent, per presentem cartulam donacionis ab oc
die in antea confirmo et transfero in ius eiusdem Sancte Marie ecclesie matris de ista ciuitate
Cremona, ea condicione et lege, ut sint in iura et potestate uenerabilium fratrum meorum
beatissimi presbiteri et diaconi eiusdem Sancte Marie matris pro fundamentis et luminariis
eiusdem Sancte Marie; item cum pacto, ut de ipsis bonis meis sint luminaria in eodem
oraculo, iacet in loco ubi beatissimus Sisinius episcopus martyr occubuit, et in die festo
eiusdem sancti Sisinii episcopi in eodem oraculo accendantur ceri, et comburantur thura et
aromatha, et de eisdem aromatibus condiatur corona et pharum, ut accendantur in onorem
eiusdem sancti martyris Sisinii episcopi in odorem suauitatis. item uolo ut omni anno in die
natali eiusdem sancti Sisinii martyris Christi sancti episcopi beatissimus domnus episcopus
cum reuerentissimis presbiteri et diaconi eiusdem. Sancte Marie abeant de iisdem bonis meis
unum bonum prandium in refectorio comuni...


+ Leo diaconus sancte Cremonensis ecclesie hanc cartulam donacionis exemplaui, et
sic ibi continebatur ut hic legitur, litera plus aut minus.

8.
CHARTA TESTAMENTI
685 maggio 18, Cremona.
FALSIFICAZIONE.
4

