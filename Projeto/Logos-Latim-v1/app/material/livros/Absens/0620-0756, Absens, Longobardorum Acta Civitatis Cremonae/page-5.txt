p. 20
In nomine Dei et sancti Michaelis principis militie celestis patroni. regnantes gloriosissimi
domini nostri Pertharith et Chuniberth uiri excellentissimi reges, anno regni eorum decimo
quinto et octauo, die uero iouis decima octaua mensis mai, indicione decima tercia. Ego
Heriprandus dux ista ciuitate Cremone, filius gloriose memorie Hyldebrandus item dux ista
ciuitate, presens presentibus dixi: dum homo a Christo conditus uiuit in oc seculo, semper de
uita sua in incertum uiuit, quia mors aduenit sicut fur et latro. Ideoque ego qui supra
Heriprandus dux prouideo de rebus meis hordinare ut mors paratum inueniat * * * * *. item
prouideo ordinare ut iam dictus Wiriprandus filius meus post mortem meam subito teneatur et
obbligatus sit soluere beatissimis et reuerentissimis presbiteris et diaconis canonice Sancte
Marie Maioris Cremonensis ecclesie decem libras ponderatas de argento pro fundamentis et
luminaribus dicte eorum ecclesie maioris. et similiter eisdem presbiteris et diaconis Sancte
Marie maioris soluat quinque soldos bone monete de auro obryziato pro fundamentis et
luminaribus in basilica Beati Michaelis principis militie celestis patroni * * * * *, in qua
subter propriis manibus confirmaui et Alphrido notario testibusque obtuli roborandam. Acto
ciuitate Cremona, in curte mea, die et anno supraditis.




Signiphredus, Rachibert, Hilphrith, Walpert, Heribertus, Offrith, Raipertus testes.
Alphridus notarius dominorum regum * *.
+ Leo diaconus sancte Cremonensis ecclesie authenticum huius testamenti exemplaui,
et sic in eo continebatur sicuti hic scriptum est, littera plus minus.

p. 21
9.
CHARTA DONATIONIS.
686 settembre 8, Cremona.
FALSIFICAZIONE.
p. 22
In nomine domini Dei et beatissimi auctoris nostri Iesu Christi et beate matris eius Marie
domine nostre. regnantes gloriosissimis domnis nostris Pertharith et Chuniberth uiri
excellentissimi regibus, anno regni eorum decimo sexsto et nono, indicione decima quarta,
sub die uero sabbato octauo mense septembre, in natiuitate beate Marie. Oraculo sanctorum
Christi confessorum Eusebii et Syrini, quod edificatum uidetur prope muros ciuitatis nostre
Cremonensis loco ubi dicitur Hortus de Sancta Maria matre, prope puteum de Sancto Syro de
Rhodheno, a glorioso genitore nostro Liutprand, ubi et diaconia in susceptione infirmorum et
perecrinorum fieri exoptant Cathaldus venerabilis primerius ut custos Sancte Marie Maioris
ecclesie Cremonensis atque Adoaldus et Sichemundus germani eius uiri magnifici deliciosi
regum nostrorum filii quondam bone memorie Liutprandus, presentes presentibus diserunt:
Dominus noster Iesus Christus in euangelio suo disit: facite uobis amicos de mammona
iniquitatis qui uos in eterna recipiant tabernacula. Quapropter nos qui supra Cathaldus primus
presbiter ut primerius ut custus Sancte Marie canonice Cremonensis et Adoaldus et
Sichemundus germani Deo inspirante iuxta propriam voluntatem ipsum sanctum oraculum de
bonis nostris dotare disposuimus, ut ibi sit exenodochium ut diaconia in susepcione
infirmorum et perecrinorum. ideo nos qui supra germani Cathaldus
5

