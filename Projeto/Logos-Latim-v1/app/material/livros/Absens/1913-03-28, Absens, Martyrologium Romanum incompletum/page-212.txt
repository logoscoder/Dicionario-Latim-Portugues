fidei; quem, a relapsis Judaeis ob eamdem, quam pro munere suo strenue tuebatur, catholicam
fidem, immaniter trucidatum, sanctorum Martyrum catalogo [Beatus] Pius Papa Nonus
adjunxit.
In Britania sanctorum Martyrum Socratis et Stephani.
Novioduni, in Galliis, sanctorum Martyrum Valeriani, Macrini et Gordiani.
Augustoduni sancti Flocelli pueri, qui, sub Antonino Imperatore et Valeriano Praeside, multa
passus, demum, a feris discerptus, martyrii coronam adeptus est.
Cordubae, in Hispania, sanctae Columbae, Virginis et Martyris.
In Phrygia sanctae Ariadnae Martyris, sub Hadriano Imperatore.
Eodem die sanctae Agathocliae, quae, cum esset ancilla cujusdam mulieris infidelis, a domina
sua longo tempore verberibus aliisque aerumnis est vexata ut Christum negaret; demum,
oblata Judici ac saevius laniata, et nihilominus in confessione fidei persistens, ideo, post
excisionem linguae, in ignem projecta est.
Mediolani depositio sancti Satyri Confessoris, cujus insignia merita sanctus Ambrosius, ejus
frater, commemorat.
Apud Bingiam, in dioecesi Moguntinensi, sanctae Hildegardis Virginis.
Romae sanctae Theodorae matronae, quae, in persecutione Diocletiani, sanctis Martyribus
sedulo ministrabat.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

18 Septembris

Quartodecimo Kalendas Octobris. Luna ...

vij. F

Auximi, in Piceno, sancti Josephi a Cupertino, Sacerdotis ex Ordine Minorum Conventualium
et Confessoris; quem Clemens Papa Decimus tertius in Sanctorum numerum retulit.
In Chalcide Graeciae natalis sancti Methodii, qui prius Olympii, in Lycia, et postea Tyri, in
Phoenicia, exstitit Episcopus, sermonis nitore ac doctrina clarissimus; atque, ad extremum
novissimae persecutionis (ut scribit sanctus Hieronymus), martyrio coronatus est.
In territorio Viennensi sancti Ferreoli Martyris, qui, cum esset tribuniciae potestatis, jussu
impiissimi Praesidis Crispini tentus, et primo crudelissime verberatus, deinde, gravi
catenarum pondere onustus, in teterrimum carcerem trusus est; unde, solutis Dei nutu vinculis
et januis carceris patefactis, exiens, ab insequentibus iterum est captus, ac martyrii palmam
obtruncatione capitis percepit.
Item sanctarum Martyrum Sophiae et Irenes.
212

