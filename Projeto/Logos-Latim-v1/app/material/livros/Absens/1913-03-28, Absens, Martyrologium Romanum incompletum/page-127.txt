Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

30 Maji

Tertio Kalendas Junii. Luna ...

xxv. D

Sancti Felicis Primi, Papae et Martyris, cujus dies natalis tertio Kalendas Januarii recensetur.
Turribus, in Sardinia, sanctorum Martyrum Gabini et Crispuli.
Antiochiae sanctorum Syci et Palatini, qui, pro Christi nomine, multa tormenta passi sunt.
Ravennae sancti Exsuperantii, Episcopi et Confessoris.
Papiae sancti Anastasii Episcopi.
Caesareae, in Cappadocia, sanctorum Basilii et Emmeliae uxoris, qui fuerunt parentes
beatorum Basilii Magni et Gregorii Nysseni ac Petri Sebastensis Episcoporum, atque
Macrinae Virginis. Hi vero sancti conjuges, tempore Galerii Maximiani, extorres facti,
Ponticas solitudines incoluere; ef post persecutionem, filiis suarum relictis virtutum
heredibus, in pace quieverunt.
Hispali, in Hispania, sancti Ferdinandi Tertii, Castellae et Legionis Regis, ob virtutum
praestantiam cognomento Sancti; qui, fidei propagandae zelo clarus, tandem, devictis Mauris,
ad caeleste regnum, terreno relicto, feliciter evolavit.
Rotomagi, sanctae Joannae Arcensis Virginis, Puellae Aurelianensis appellatae, quae cum
fortiter pro patria dimicasset, tandem, in hostium potestatem tradita, iniquo judicio
condemnata est et igne combusta; atque a Benedicto Decimo quinto, Pontifice Maximo,
Sanctorum fastis adscripta.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

31 Maji

Pridie Kalendas Junii. Luna ...

xxiv. E

Festum beatae Mariae Virginis Reginae.
Romae sanctae Petronillae Virginis, filiae beati Petri Apostoli, quae, conjugium nobilis viri
Flacci spernens, et, acceptis triduanis ad deliberandum indiiciis, interim jejuniis et orationibus
vacans, tertia die, mox ut Christi Sacramentum accepit, emisit spiritum.
Aquilejae sanctorum Martyrum fratrum Cantii, Cantiani et Cantianillae, qui, cum essent ex
illustri Aniciorvim progenie, sub Diocletiano et Maximiano Imperatoribus, ob Christianae
fidei constantiam, una cum paedagogo suo Proto, capite plexi sunt.
Turribus, in Sardinia, sancti Crescentiani Martyris.
127

