et cur tantum in sanguinem piorum desaeviret, objurgant; quos ille continuo, pro Christi
nomine, bestiis tradidit devorandos.
Tarsi, in Cilicia, sanctorum Martyrum Castoris et Dorothei.
In Africa sanctorum Martyrum Rogati, Successi et aliorum sexdecim.
Apud Niirsiam sancti Spei Abbatis, mirae patientiae viri, cujus anima (ut refert sanctus
Gregorius Papa), cum ex hac vita migraret, in columbae specie a cunctis fratribus visa est in
caelum ascendere.
Cabillone, in Galliis, depositio sancti Gunthramni, Regis Francorum, qui spiritalibus
actionibus ita se mancipavit, ut, relictis saeculi pompis, thesauros suos largiter Ecclesiis et
pauperibus erogaret.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

29 Martii

Quarto Kalendas Aprilis. Luna ...

xxvj. C

Heliopoli, apud Libanum, sancti Cyrilli, Diaconi et Martyris, cujus jecur, e discisso ventre
avulsum, Gentiles, sub Juliano Apostata, feraliter depasti sunt.
In Perside sanctorum Monachorum et Martyrum Jonae et Barachisii fratrum, sub Rege
Persarum Sapore. Ex ipsis Jonas, pressus in cochlea, confractis ossibus, medius dissectus est;
Barachisius autem, oppletis faucibus pice ardenti, suffocatus.
Nicomedise passio sanctorum Martyrum Pastoris, Victorini et Sociorum.
In Africa sanctorum Confessorum Armogastis Comitis, Masculae archimimi, et Saturi, regiae
domus procuratoris; qui, tempore Wandalicae persecutionis, sub Rege Ariano Genserico, pro
confessione veritatis, multa et gravia perpessi supplicia atque opprobria, cursum gloriosi
certaminis impleverunt.
In urbe Astensi sancti Secundi Martyris.
In monasterio Luxoviensi, in Gallia, depositio sancti Eustasii Abbatis, qui sancti Columbani
discipulus et ferme sexcentorum Monachorum Pater fuit; ac, vitae sanctitate conspicuus,
etiam miraculis claruit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

30 Martii

Tertio Kalendas Aprilis. Luna ...

xxv. D

Romae, via Appia, passio beati Quirini Tribuni, patris sanctae Balbinae Virginis, qui a beato
Alexandro Papa, quem habebat in custodia, cum omni domo sua baptizatus est; atque, sub
83

