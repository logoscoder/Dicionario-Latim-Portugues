autem nobile sancti Albani ac Socii duratum pro Deo certamen sanctus Beda Venerabilis
descripsit.
Samariae, in Palaestina, sanctorum mille quadringentorum octoginta Martyrum, qui, sub Rege
Persarum Chosroa, pro Christi fide interfecti sunt.
Eodem die sancti Nicetae, Romatianae civitatis Episcopi, doctrina sanctisque moribus clari.
Neapoli, in Campania, sancti Joannis Episcopi, quem beatus Paulinus, Episcopus Nolanus, ad
caelestia regna vocavit.
In monasterio Cluniacensi, in Gallia, depositio sanctae Consortiae Virginis.
Romae beati Innocentii Papae Quinti, ex Ordine Praedicatorum, Confessoris, qui ad tuendam
Ecclesiae libertatem et Christianorum concordiam suavi prudentia adlaboravit. Cultum autem,
ei exhibitum, Leo Decimus tertius, Pontifex Maximus, ratum habuit et confirmavit.
Item Romae Translatio sancti Flavii Clementis, viri Consularis et Martyris; qui, sanctae
Plautillae frater ac beatae Virginis et Martyris Flaviae Domitillae avunculus, a Domitiano
Imperatore, quocum Consulatum gesserat, ob Christi fidem interemptus est. Ipsius porro
corpus, in Basilica sancti Clementis Papae inventum, ibidem solemni pompa reconditum est.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

23 Junii

Nono Kalendas Julii. Luna ...

ij. D

Vigilia Nativitatis sancti Joannis Baptistae. Romae sancti Joannis Presbyteri, qui, sub Juliano
Apostata, via Salaria veteri, ante simulacrum Solis decollatus est, et corpus ejus a beato
Concordio Presbytero juxta Martyrum Concilia sepultum.
Item Romae sanctae Agrippinae, Virginis et Martyris, quae sub Valeriano Imperatore
martyrium consummavit. Ipsius autem corpus, in Siciliam translatum ac Menis conditum,
multis miraculis coruscat.
Sutrii, in Tuscia, sancti Felicis Presbyteri, cujus os tamdiu jussit Turcius Prsefectus lapide
contundi, donec ipse Felix emitteret spiritum.
Nicomediae commemoratio plurimorum sanctorum Martyrum, qui, tempore Diocletiani, in
montibus et speluncis latentes, pro Christi nomine martyrium laeto animo subierunt.
Philadelphiae, in Arabia, sanctorum Martyrum Zenonis, ejusque servi Zenae. Hic domini sui
vincti catenas exosculans, eumque rogans ut se in tormentis participem dignaretur habere, a
militibus tentus est, et cum ipso domino parem martyrii coronam accepit.
Augustae Taurinorum sancti Josephi Cafasso, Sacerdotis, qui levitis pietate et scientia
augendis atque damnatis capite Deo conciliandis fuit illustris, et a Pio Papa Duodecimo inter
sanctos Caelites adscriptus est.
144

