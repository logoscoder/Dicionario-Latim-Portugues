haereticis, sub Constantio Imperatore, necati sunt.
Suessione, in Galliis, sanctorum Martyrum Crispini et Crispiniani, nobilium Romanorum, qui,
in persecutione Diocletiani, sub Rictiovaro Praeside, post immania tormenta gladio trucidati,
coronam martyrii sunt consecuti; quorum corpora postea Romam delata fuerunt, atque in
Ecclesia sancti Laurentii in Pane et Perna honorifice tumulata.
Florentiae passio beati Miniatis militis, qui, sub Decio Principe, pro fide Christi egregie
certans, nobili martyrio coronatur.
Brixiae natalis sancti Gaudentii Episcopi, eruditione et sanctitate conspicui.
Gavalis, in Gallia, sancti Hilarii Episcopi.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

26 Octobris

Septimo Kalendas Novembris. Luna ...

xxix. G

Romae sancti Evaristi, Papae et Martyris, qui Dei Ecclesiam, sub Hadriano Imperatore, suo
sanguine purpuravit.
In Africa sanctorum Martyrum Rogatiani Presbyteri, et Felicissimi, qui, in persecutione
Valeriani et Gallieni, illustri martyrio coronati sunt; de quibus etiam scribit sanctus Cyprianus
in epistola ad Confessores.
Nicomediae sanctorum Martyrum Luciani, Florii et Sociorum.
Narbone, in Gallia, sancti Rustici, Episcopi et Confessoris; qui claruit temporibus
Valentiniani et Leonis Imperatorum.
Apud Salernum sancti Gaudiosi Episcopi.
Papiae sancti Fulci Episcopi.
Item sancti Quadragesimi Subdiaconi, qui et mortuum resuscitavit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

27 Octobris

Sexto Kalendas Novembris. Luna ...

xxviij. A

Vigilia sanctorum Apostolorum Simonis et Judae.
Abulae, in Hispania, passio sanctorum Vincentii, Sabinae et Christetae. Hi primum in equuleo
adeo sunt extenti, ut omnes membrorum compages laxarentur; deinde capita eorum, lapidibus
240

