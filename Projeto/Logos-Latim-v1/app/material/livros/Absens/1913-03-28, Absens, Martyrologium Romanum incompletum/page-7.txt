ejusdem tunc ad Alipium scripta, apud Augu-stinum epistola 24, alias 35, num. 3.
9. His itaque in exemplum de raritate aliorum librorum adductis, haec inferimus: Si liber ad
supputanda rerum sacrarum tempora, quae in divina Scriptura continentur, unicus, atque adeo
Ecclesise pernecessarius, eaque de causa a sancto Hieronymo latinitate donatus, tanto labore
quaesitus, vix tandem repertus fuit; quid de scriptis aliis dicendum, quae alicujus Ecclesiae
viderentur esse peculiaria, quae nec uno vel parvo codice continebantur, sed permultis
iisdemque praegrandibus, ut par est credere (Acta enim unius tantum Martyris multas
implesse chartas, si accurate scripta essent, certissimum est), quorum nec facilis esset
describendi facultas, ut videmus accidere in his quas in archivis summa diligentia asservantur;
itemque impensae nimiae deterrerent, et labor immensus averteret? Quid ergo mirum, si
talium perpauca quae erant exemplaria, tanto terraemotu orbis Christiani fuerint obruta,
universalique incendio concremata; ita ut ex busto perpaucae vix reliquiae superfuerint? At
quis numerare sufficiet aliorum Ecclesiasticorum librorum funera, qui, licet ubique gentium
sparsi (ut taceam de aliarum Ecclesiarum peculiaribus Actis Martyrum), tamen eadem sunt
conflagratione consumpti?
10. Sed de his hactenus; jam cetera prosequamur.

7
CAPUT IV - DE ANTIQUO CULTU SANCTORUM MARTYRUM UNDE
SCRIBENDI MARTYROLOGIUM MANAVIT OCCASIO
Sicut olim Romse notariis de conscribendis sanctorum Martyrum Actis, ita et in aliis
Ecclesiis, etiam transmarinis, alicui ex Clero negotium fuisse videtur impositum, qui cujusque
Martyris natalem diem (sic enim appellare consueverunt ex hac vita ad caelum transitum)
conscriberet, ut per singulos annos, eodem recurrente die, in ejusdern sancti Martyris
memoriam Deo offerretur sacrificium.
2. Hoc ipsum est quod Tertullianus, in lib. De corona militis, sive De corona, cap. 3, ait:
Oblationes pro defunctis, pro natalitiis annua die facimus. Facere enim idem esse penes
antiquos quod sacrificare, opportuniori loco inferius, cum agimus de Pontificis voce,
monstramus. Porro illic agi a Tertulliano non de natalitiis more gentilium, ut perperam
interpretatur infelix Rhenanus, sed de die quo sancti Martyres victores in caelum a Deo
recepti sunt; consule in eum locum pientissimi et eruditissimi viri Pamelii adnotationem.
Habes de eodem pristino usu epistolam sancti Cypriani ad Presbyteros et Diaconos Ecclesiae
Carthaginensis, quae est in editione Pamelii 37; in qua, num. 2, haec verba descripta habentur:
Denique et dies eorum quibus excedunt, adnotate, ut commemorationes eorum inter memorias
Martyrum celebrare possimus; quamquam Tertullus, fidelissimus et devotissimus frater
noster, pro cetera sollicitudine et cura sua quam fratribus in omni obsequio operationis
impertit, qui nec illis circa curam corporum deest, scripserit, et scribat, ac significet mihi dies
quibus in carcere beati fratres nostri ad immortalitatem gloriosae mortis exitu transeunt, et
celebrentur hic a nobis oblationes et sacrificia ob commemorationes eorum, quae cito
vobiscum, Domino protegente, celebrabimus. Haec Cyprianus; qui et ad Clerum et plebem
scribens, epistola 34, num. 3, sic in eamdem sententiam: Sacrificia pro eis semper, ut
meministis, offerimus, quoties Martyrum passiones et dies annivevsaria commemoratione
celebramus. Haec ille.
3. Quod porro ait sacrificia pro eis offerre, nemo putet pro peccatis illorum expiandis id fieri
7

