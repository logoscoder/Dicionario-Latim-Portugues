crudeli morte occubuit; post quem et filia ejus, quae erat sacra Virgo, pluribus et diris afflicta
cruciatibus ac demum ense decollata est.
Alexandriae sanctorum Martyrum Aratoris Presbyteri, Fortunati, Felicis, Silvii et Vitalis, qui
in carcere quieverunt.
Nicomediae sanctorum Martyrum Apollinis, Isacii et Codrati; e quibus, sub Diocletiano
Imperatore, ultimus capite plexus, et, paucis post illum diebus, duo primi in vinculis fame
confecti, martyrii coronam meruerunt.
Antiochiae sancti Anastasii Sinaitae Episcopi.
Å’ttingae Veteris, in Bavaria, sancti Conradi a Parzham, Confessoris, Ordinis Minorum
Capuccinorum, caritate et oratione insignis, quem, miraculis clarum, Pius Papa Undecimus
Sanctorum numero adscripsit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

22 Aprilis

Decimo Kalendas Maji. Luna ...

iij. C

Romae, via Appia, natalis sancti Soteris, Papae et Martyris.
Item Romae sancti Caji, Papae et Maityris; qui martyrio coronatus est sub Diocletiano
Principe.
Smyrnae sanctorum Apellis et Lucii, ex primis Christi discipulis.
Eodem die sanctorum plurimorum Martyrum, qui, sequenti anno post obitum Simeonis, annuo
item die quo passionis Dominicae memoria celebrabatur, per totam Persidis regionem, pro
Christi nomine, sub Rege Sapore, gladio caedi jussi sunt. In quo fidei certamine passus est
Azades eunuchus, Regi carissimus; Milles Episcopus, sancticate et miraculorum virtute
insignis; Acepsimas Episcopus, cum Presbytero suo Jacobo, item Aithala et Josepho
Presbyteris, Azadane et Abdieso Diaconis, et compluribus aliis Clericis; Mareas quoque et
Bicor Episcopi, cum aliis viginti Episcopis, et Clericis fere ducentis quinquaginta, Monachis
etiam et sacris Virginibus plurimis. Has inter Virgines fuit etiam sancti Simeonis Episcopi
soror, nomine Tarbula, cum pedissequa sua; quae, stipitibus alligatae serraque scissae,
crudelissime necatae sunt.
Item in Perside sanctorum Parmenii, Helimenae et Chrysoteli Presbyterorum, Lucae et Mucii
Diaconorum, quorum triumphus martyrii in passione sanctorum Abdon et Sennen habetur.
Alexandriae natalis sancti Leonidas Martyris, qui sub Severo passus est.
Lugduni, in Gallia, sancti Epipodii, qui, in persecutione Antonini Veri, cum Alexandro
collega tentus, ibidem, post dira tormenta, martyrium abscissione capitis complevit.
Constantinopoli sancti Agapiti Papae Primi, cujus sanctitas a beato Gregorio Magno
98

