quiescit, obsitum est, auferre permittat, pro munere pulvis accipitur, ac tamquam res magni
pretii condenda terra colligitur, etc. Porro, quot quantave miracula ex pulvere e tumulis
Sanctorum collecto Deus operari consueverit, consule eum qui haec est saepe expertus, fidum
testem Gregorium Turonensem, De miraculis sancti Martini, lib. 1, cap. 2, 27, 28, 37 et 38;
lib. 2. cap. 1, 12, 51 et 52; lib. 3, cap. 12, 43, 52, 59 et 60; ac lib. 4, cap. 9, 25, 28,32, 33,37,
43, alias 42, et 47, alias 46; itemque Miraculorum lib. 1, De gloria Martyrum, lib. 1, cap. 7, 50
et 62, ac lib. 2, De miraculis sancti Juliani, cap. 24, 33, 44 et 45, ubi admiranda reperies.
13. Sed, quod adhuc praedicta omnia superare videtur, ipsum oleum, quod nec sepulcra
Martyrum tangit, sed circa vel desuper ipsa in lampadibus ardet, eamdem omnino, quae ex
sacro Martyris corpore manare consuevit, gratiam miraculorum nancisci solitum, jam plurima
de ea re, edita tam apud Graecos quam Latinos, exempla declarant. Habes id in primis egregie
testatum a Theodoreto, in Historia sanctorum Patrum, sive Religiosa historia, «Theophilis»
vel «Philotheus» appellata, cap. 21, in Jacobo, ubi admiranda leges de lecytho olei, ex lychnis
ad Martyrum sepulcra appensis collecti. Venantius Fortunatus et ipse, quam ex eodem oleo sit
gratiam consecutus, egregie carmine cecinit, in Vita sancti Martini, lib. 4, in fine, vers. 686701; cui et adstipulatur Paulus Diaconus, De gestis Longobardorum, lib. 2, cap. 13. Id generis
complura narrat Gregorius Turonensis, quae suis temporibus acciderunt, ut in lib. De gloria
Confessorum, cup. 3, 9, 69, 70 et 100, atque id ipsum de cera, cap. 10 et 21, aliisque in locis.
14. Haec sunt quae obiter, praedictorum occasione, ex Catholicae Ecclesiae favis mella
deprompsimus. Sed, premant haeretici licet atque contorqueant vesparum suarum favos,
aridos et inanes, non est quod vel saltem guttulam unam divinae virtutis in operatione
miraculorum elicere valeant. Ad stabiliendam enim fidei veritatem, ejusmodi signa atque
prodigia ex sacris Martyrum reliquiis Deus ostendi voluit, ut pluribus docet sanctus
Augustinus, De Civitate Dei, lib. 22, cap. 9 et 10; a qua cum illi semel exciderint, his carere
necesse esse quis dubitat?
15. Ad haec mox illi, ex divina Scriptura (Epistola 1 ad Corinthios, cap. 14, 22) comparata
tergiversatione, vel potius honesta fuga: Signa, inquiunt, non fidelibus, sed infidelibus. Sic
olim et Vigilantius, in quem Hieronymus: Nolo, ait, mihi dicas: Signa infidelium sunt; sed
responde quomodo in vilissimo pulvere et favilla, nescio qua, tanta signorum virtutumque
prasentia. Sentio, sentio, infelicissime mortalium, quid doleas, quid timeas. Spiritus iste
immundus, qui haec te cogit scribere, saepe hoc vilissimo tortus est pulvere. Haec ille, et alia
plura id generis, in lib. Contra Vigilantium, num. 10.
16. Esto, signa sint infidelium, quales nos esse jactatis: certe nobis illa debentur, qui, falsis
dogmatibus vestris non credentes, adeo adversamur, vestrosque pseudomartyres exsecramur.
Exhibeantur ab illis illa divina miracula, quae olim a sanctis Martyribus, Gentilibus non
credentibus, detestantibus ac persequentibus, ut crederent, benedicerent atque adorarent, sunt
exhibita. Si tantopere conamini ut vobis assentiamur, vel unum saltem ex tanta
pseudomartyrum turba divinum miraculum editum demonstrate. Sed quid? Numquid, ut
dicitur apud Matthaeum, cap. 7, 16, colligere poterunt ex spinis uvas, aut de tribulis ficus?
Certe, ex sententia Domini, apud eumdem Matthaeum, cap. 7, 18: Non potest drbor mala
bonos fructus facere.
17. Sed habent non tantum quod de suis sic excusent, sed et de nostris accusent. Cum etenim
ex sanctis Martyribus prodimus certa fide testata miracula, quid ad hoc illi, nisi quae ipsorum
patriarchae dixerunt in Christum Dominum, scribse et pharisaei: In Beelzebub, principe
daemoniorum, ejicit dcemonia? ut habet Matthaeus, cap. 9, 34; Marcus, cap. 3, 22; et Lucas,
23

