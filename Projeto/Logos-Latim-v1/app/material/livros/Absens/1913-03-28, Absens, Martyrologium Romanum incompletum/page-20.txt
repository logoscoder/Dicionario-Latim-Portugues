apud Lucam ajentis, cap. 11, 23: Qui non est mecum, contra me est; et qui non colligti
mecum, dispergit. In eamdem sententiam plura in Constitutionibus Clementis Papae Primi,
sive Constitutionibus Apostolicis, lib. 5, cap. 9.
3. Sed audiamus quid de his scribat sanctus Cyprianus ad Antonianum, epistola 52, editionis
Pamelii, part. 2, num. 17: Si, inquit, ab Ecclesia dure et crudeliter segregatus ad gentiles se
vias et saecularia opera convertat, vel ad haereticos et schismaticos, rejectus ab Ecclesia,
transeat; ubi, etsi occisus propter nomen postmodum fuerit, extra Ecclesiam constitutus et ab
unitate atque caritate divisus, coronari in morte non poterit. Et in fine, sive num. 29:
Apostatae vero et desertores, vel adversarii et hostes et Christi Ecclesiam dissipantes, nec si
occisi pro nomine foris fuerint, admitti, secundum Apostolum, possunt ad Ecclesiae pacem,
quando nec spiritus nec Ecclesiae tenuerunt unitatem. Haec ibi. Idem ad Cornelium Papam,
epistola 54, num. 4: Idoneus, inquit, esse non potest ad martyrium qui ab Ecclesia non
armatur ad proelium, etc. Et ad eumdem, epistola 57, num. 4: Non est quod sibi quasi in
confessione nominis blandiatur cum constet, si occisi ejusmodi extra Ecclesiam fuerint, fidei
coronam non esse, sed poenam potius esse perfidiae; nec in domo Dei inter unanimes
habitaturos esse, quos videmus de pacifica et divina domo furore discordiae recessisse. Haec
et alia in eamdem sententiam ad Jubajanum, epistola 73, num. 21; in lib. De Oratione
Dominica, num. 24; et in lib. De unitate Ecclesiae saepius ingerit, ut cum ait, num. 14: Esse
Martyr non potest qui in Ecclesia non est; ad regnum pervenire non poterit qui eam, quae
regnatura est, derelinquit. Et paulo post, item num. 14: Cum Deo manere non possunt, qui
esse in Ecclesia Dei unanimes noluerunt. Ardeant licet flammis, et ignibus traditi vel objecti
bestiis animas suas ponant; non erit illa fidei corona, sed poena perfidiae, nec religiosae
virtutis exitus gloriosus, sed desperationis interitus. Occidi talis potest, coronart non potest.
Haec Cyprianus, et alia plura eodem argumento. Eadem Optatus Milevitanus, De schismate
Donatistarum adversus Parmenianum, lib. 3, cap. 8, cutn ait: Si eos Martyres esse vultis,
probate illos amasse pacem, in qua prima sunt fundamenta martyrii; aut dilextsse Deo
placitam unitatem; aut habuisse cum fratribus caritatem ..., sine qua nullum nec nominari
potest vel esse martyrium, etc. Haec ipsa sanctus Augustinus, agens contra Donatistas,
sexcentis fere locis inculcat, quas brevitatis causa enumerare praetermittimus. Haec Joannes
Chrysostomus et Hieronymus dixere, ac omnes quotquot fuerunt in Ecclesia Catholici Patres.
4. Sed quid amplius? Dei Ecclesia, sicut omnes respuit haereticos pseudomartyres, sic non
omnes recipit communionis Catholicae qui videntur Martyres, sed eos tantum, quos, sicut
fide, ita et caritate novit esse probatos. Nam et in his multae subesse possunt causae subeundi
martyrium, quae Deo displicent; quales erant illi, quorum meminit sanctus Augustinus, in
Breviculo collationis cum Donatistis, collatione tertii diei, cap. 8, sive num. 13. In eamdem
sententiam sanctus Hieronvmus, in Commentario in Epistolam ad Galatas, lib. 3, cap. 5, vers.
14, haec ait: Vide quantum bonum sit caritatis. Si ita martyrium fecerimus, ut nostras velimus
ab hominibus reliquias venerari; si, opinionem vulgi sectantes, intrepidi sanguinem
fuderimus, et substantiam nostram usque ad mendicitatem propriam dederimus; huic operi
non tam praemium quam poena debetur, et perfidiae magis tormenta sunt qnam corona
victoriae. Haec ibi, et eadem fere infra, eodem lib. 3 et cap. 5, vers. 26.
5. A cultu talium pseudomartyrum avocat fideles Concilium Laodicenum, can. 34, itemque
Concilium Carthaginense primum, can. 2, his verbis: Martyrum dignitatem nemo profanus
infamet, neque ad passiva corpora, quae sepulturae tantum propter misericordiam
Ecclesiasticam commendari mandatum est, redigat, ut aut insania pracipitatos, aut aliquo tali
pacto, aut alia ratione peccati disjunctos, non ratione vel tempore competenti, quo martyria
celebrantur, Martyrum nomine appellet. At, si quis, ad injuriam Martyrum, claritati eorum
20

