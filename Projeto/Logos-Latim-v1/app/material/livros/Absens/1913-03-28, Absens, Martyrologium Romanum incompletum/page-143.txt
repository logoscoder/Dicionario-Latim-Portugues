ac sanctae Virginis et Martyris Bibianae soror, ipsa quoque, sub Juliano Apostata, martyrio
coronata est.
Eodem die sancti Eusebii, Samosateni Episcopi; qui, tempore Constantii, Imperatoris Ariani,
sub habitu militari incognitus Ecclesias Dei visitabat, ut in fide catholica illas confirmaret.
Deinde, sub Valente, in Thraciam relegatur; sed, reddita pace Ecclesiae, tempore Theodosii,
ab exsilio revocatus, tandem, cum iterum Ecclesias visitaret, ei caput, tegula per mulierem
Arianam desuper immissa, confractum est, sicque Martyr occubuit.
Iconii, in Lycaonia, sancti Terentii, Episcopi et Martyris.
Syracusis, in Sicilia, natalis sanctorum Martyrum Rufini et Martiae.
In Africa sanctorum Martyrum Cyriaci et Apollinaris.
Moguntiae sancti Albani Martyris, qui ob Christi fidem, post longos Iabores et dura
certamina, factus est dignus corona vitae.
Papiae sancti Urcisceni, Episcopi et Confessoris.
Apud Tungrenses sancti Martinii Episcopi.
In pago Ebroicensi sancti Leutfridi Abbatis.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

22 Junii

Decimo Kalendas Julii. Luna ...

iij. C

Apud Nolam, Campaniae urbem, natalis beati Paulini, Episcopi et Confessoris, qui ex
nobilissimo et opulentissimo factus est pro Christo pauper et humilis, et, quod supererat,
seipsum pro redimendo viduae filio, quem Wandali, Campania devastata, captivum in
Africam abduxerant, in servitutem dedit. Claruit autem non solum eruditione et copiosa vitae
sanctitate, sed etiam potentia adversus daemones; ejusque praeclaras laudes sancti Ambrosius,
Hieronymus, Augustinus et Gregorius Papa scriptis suis celebrarunt. Ipsius corpus, postea
Beneventum et inde Romam translatum, tandem, Summi Pontificis [Sancti] Pii Decimi jussu,
Nolae restitutum fuit.
Londini, in Anglia, sancti Joannis Fisher, Episcopi Roffensis et Cardinalis, qui pro fide
catholica et Romani Pontificis primatu, jubente Henrico Octavo Rege, decollatus est.
In monte Ararath passio sanctorum Martyrum decem millium, crucifixorum.
Verolamii, in Britannia, sancti Albani Martyris, qui, tempore Diocletiani, pro Clerico hospite,
quem domi exceperat et a quo Christianae fidei praeceptionibus imbutus fuerat, seipsum,
commutata veste, tradidit; et hanc ob causam, post verbera et acerba tormenta, capite plexus
est. Passus est etiam cum illo unus de militibus, qui, dum eum duceret ad supplicium, in via
conversus est ad Christum, et mox, gladio decollatus, proprio sanguine meruit baptizari. Hoc
143

