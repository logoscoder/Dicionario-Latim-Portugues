Aquilejae natalis beati Hilarii Episcopi, et Tatiani Diaconi, qui, sub Numeriano Imperatore et
Beronio Praeside, post equuleum atque alia tormenta, una cum Felice, Largo et Dionysio,
martyrium terminarunt.
In Lycaonia sancti Papae Martyris, qui, ob Christi fidem, verberibus caesus, ungulis ferreis
laceratus, clavatis calceis incedere jussus est; deinde arbori alligatus, eamdem arborem,
migrans ad Dominum, ex sterili reddidit fructuosam.
Anazarbi, in Cilicia, sancti Juliani Maityris, qui, sub Marciano Praeside, diutissime cruciatus,
demum, in sacco una cum serpentibus inclusus, in mare demersus est.
In dicione Canadensi sanctorum Martyrum Joannis de Brebeuf, Gabrielis Lalemant, Antonii
Daniel, Caroli Garnier et Natalis Chabanel, Presbyterorum Societatis Jesu, qui in Huronica
Missione, hac aliisque diebus, post multos labores et saevissimos cruciatus, mortem pro
Christo fortiter obierunt.
Ravennae sancti Agapiti, Episcopi et Confessoris.
Coloniae Agrippinae sancti Heriberti Episcopi, sanctitate celebris.
Arvernis, in Gallia, depositio sancti Patricii Episcopi.
In Syria sancti Abrahae, Eremitae, cujus res gestas beatus Ephraem Diaconus conscripsit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

17 Martii

Sextodecimo Kalendas Aprilis. Luna ...

viij. E

Apud civitatem Dunum, in Hibernia, natalis sancti Patricii, Episcopi et Confessoris, qui
primus in ea insula Christum evangelizavit, et maximis miraculis et virtiitibus claruit.
Hierosolymis sancti Joseph ab Arimathaea, qui nobilis Decurio et discipulus Domini exstitit;
atque ipsius Domini corpus, de cruce depositum, in monumento suo novo sepelivit.
Romae sanctorum Alexandri et Theodori Martyrum.
Alexandriae commemoratio plurimorum sanctorum Martyrum, qui a Serapidis cultoribus
comprehensi, et, cum adorare idolum constanter renuissent, saevissime caesi sunt, tempore
Theodosii Imperatoris; qui mox rescriptum dedit, ut Serapidis templum destrueretur.
Constantinopoli sancti Pauli Martyris, qui, sub Constantino Copronymo, cum sanctarum
Imaginum cultum defenderet, igne combustus est.
Cabillone, in Galliis, sancti Agricolae Episcopi.
Nivigellae, in Brabantia, sanctae Gertrudis Virginis, quae, clarissimo genere orta, despiciens
75

