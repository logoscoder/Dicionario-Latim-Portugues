Praeside, capite truncatus est.
Apameae, in Phrygia, sancti Maximi Martyris, sub eodem Diocletiano.
Legione, in Hispania, sanctorum Martyrum Claudii, Luperci et Victorii, filiorum sancti
Marcelli Centurionis; qui, in persecutione Diocletiani et Maximiani, sub Diogeniano Praeside,
jussi sunt decollari.
Lutetiae Parisiorum sancti Lucani Martyris.
Alexandriae sanctae Eutropiae Martyris, quae, Martyres visitans, apprehensa est, et, cum illis
saevissime cruciata, reddidit spiritum.
Antiochiae sancti Serapionis Episcopi, eruditione clarissimi.
Capuae sancti Germani, Episcopi et Confessoris, magnae sanctitatis viri; cujus animam, in
hora obitus ejus, ab Angelis in caelum deferri sanctus Benedictus aspexit.
Potentiae, in Lucania, sancti Gerardi Episcopi.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

31 Octobris

Pridie Kalendas Novembris. Luna ...

xxiv. E

Vigilia omnium Sanctorum.
Romae sanctorum Ampliati, Urbani et Narcissi, quorum meminit sanctus Paulus ad Romanos
scribens, qui, ob Evangelium Christi, a Judaeis et Gentilibus caesi sunt.
Constantinopoli sancti Stachis Episcopi, qui a beato Andrea Apostolo primus ejusdem
civitatis Episcopus ordinatus est.
Apud Augustam Veromanduorum, in Gallia, sancti Quinctini, civis Romani et ex ordine
Senatorio viri, qui sub Maximiano Imperatore martyrium passus est; cujus corpus post annos
quinquaginta quinque, revelante Angelo, inventum est incorruptum.
Mediolani sancti Antonini, Episcopi et Confessoris.
Ratisbonse, in Bavaria, sancti Wolfgangi Episcopi.
Palmae, in Majorica insula, sancti Alfonsi Rodriguez, Coadjutoris temporalis formati e
Societate Jesu et Confessoris, humilitate ac jugi mortificationis studio insignis; quem Leo
Decimus tertius, Pontifex Maximus, Sanctorum fastis adscripsit.
Romae Translatio beati Nemesii Diaconi, et filiae Lucillae Virginis, qui octavo Kalendas
Septembris decollati sunt.
243

