In civitate Asturicensi, in Hispania, sanctae Marthae, Virginis et Martyris, quae, sub Decio
Imperatore et Paterno Proconsule, dire ob Christi fidem est cruciata et gladio tandem occisa.
Constantinopoli sancti Lazari Monachi, qui, cum sacras Imagines pingeret, idcirco,
Imperatoris Iconoclastae Theophili jussu, diris suppliciis excruciatur, et ei manus candenti
ferro comburitur; sed, Dei virtute sanatus, abrasas Imagines sanctas pingendo restituit, ac
demum in pace quievit.
Brixiae sancti Felicis Episcopi.
Romae sancti Polycarpi Presbyteri, qui, cum beato Sebastiano, plurimos ad Christi fidem
convertit, atque ad martyrii gloriam exhortando perduxit.
Hispali, in Hispania, sancti Florentii Confessoris.
Tuderti, in Umbria, sancta; Romanae Virginis, quae, a sancto Silvestro Papa baptizata, in
antris et speluncis caelestem vitam duxit, et miraculorum gloria claruit.
In Anglia sanctae Milburgis Virginis, filiae Regis Merciorum.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

In anno Bissextili bis pronuntiatur Sexto Kalendas Martii, et eadem Luna, scilicet die 24 et
25.
Prima die, id est 24, hoc modo: Sexto Kalendas Martii. Luna..., quota fuerit. Deinde: Vigilia
sancti Matthiae Apostoli.
Secunda die, id est 25: Sexto Kalendas Martii. Luna... In Judaea..., et cetera, ut in sequenti
Lectione.

24 Februarii

Sexto Kalendas Martii. Luna ...

j. E

24 aut 25 in anno Bissextili.
In Judaea natalis sancti Matthiae Apostoli, qui, post Ascensionem Domini ab Apostolis in
Judae proditoris locum sorte electus, pro Evangelii praedicatione martyrium passus est.
Romae sanctae Primitivae Martyris.
Rotomagi passio sancti Praetextati, Episcopi et Martyris.
Caesareae, in Cappadocia, sancti Sergii Martyris, cujus gesta praeclara habentur.
61

