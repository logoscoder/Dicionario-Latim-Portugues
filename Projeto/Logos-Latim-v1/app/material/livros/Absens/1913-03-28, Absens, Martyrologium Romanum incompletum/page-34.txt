In Versiaco monasterio, in Gallia, sancti Viventii Confessoris.
Amaseae, in Ponto, sanctae Glaphyrae Virginis.
Mediolani, in coenobio sanctas Marthae, Beatae Veronicae de Binasco Virginis, ex Ordine
sancti Augustini.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

14 Januarii

Decimo nono Kalendas Februarii. Luna ...

xj. B

Sancti Hilarii, Episcopi Pictaviensis, Confessoris et Ecclesiae Doctoris; qui pridie hujus diei
evolavit in caelum.
Nolae, in Campania, natalis sancti Felicis Presbyteri, qui (ut sanctus Paulinus Episcopus
scribit), cum a persecutoribus post tormenta in carcerem missus esset, et cochleis ac testulis
vinctus superpositus jaceret, nocte ab Angelo solutus atque eductus fuit; postmodum vero,
cessante persecutione, ibidem, cum multos ad Christi fidem exemplo vitae ac doctrina
convertisset, clarus miraculis quievit in pace.
In Judaea sancti Malachiae Prophetae.
In monte Sina sanctorum triginta octo Monachorum, a Saracenis ob Christi fidem
interfectorum.
In Rhaithi regione, in Aegypto, sanctorum quadraginta trium Monachorum, qui, pro
Christiana religione, a Blemmiis occisi sunt.
Mediolani sancti Datii, Episcopi et Confessoris; cujus meminit beatus Gregorius Papa.
In Africa sancti Euphrasii Episcopi.
Neocaesareae, in Ponto, sanctae Macrinae, discipulae beati Gregorii Thaumaturgi, et aviae
sancti Basilii, quae eumdem Basilium educavit
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

15 Januarii

Decimo octavo Kalendas Februarii. Luna ...

x. C

Sancti Pauli, primi Eremitae, Confessoris, qui quarto Idus Januarii inter beatorum agmina
translatus fuit.
In territorio Andegavensi beati Mauri Abbatis, qui fuit discipulus sancti Benedicti; et, hujus
disciplinis usque ab infantia eruditus, quantum in eis profecerit, inter aiia quae apud eum
34

