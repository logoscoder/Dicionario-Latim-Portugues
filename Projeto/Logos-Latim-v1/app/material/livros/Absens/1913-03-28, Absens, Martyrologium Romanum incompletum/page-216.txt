Apud civitatem Meldensem beati Sanctini Episcopi, qui fuit discipulus sancti Dionysii
Areopagitae; et, ejusdem civitatis Episcopus ab eo consecratus, primus illic Evangelium
praedicavit.
In territorio Constantiensi, in Gallia, sancti Lautonis Episcopi.
In monte Glonna, ad Ligerim flumen, in Gallia, sancti Florentii Presbyteri.
In oppido cui Leprosii nomen, in territorio Bituricensi, sancti Silvani Confessoris.
Lauduni, in Gallia, sanctae Salabergae Abbatissae.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

23 Septembris

Nono Kalendas Octobris. Luna ...

ij. D

Romae sancti Lini, Papae et Martyris, qui, primus post beatum Petrum Apostolum, Romanam
Ecclesiam gubemavit, et, martyrio coronatus, sepultus est in Vaticano, prope eumdem
Apostolum.
Iconii, in Lycaonia, sanctae Theclae, Virginis et Martyris; quae, a sancto Paulo Apostolo ad
fidem perducta, ignes ac bestias, sub Nerone Imperatore, in Christi confessione devicit; et,
post plurima ad multorum doctrinam superata certamina, venit Seleuciam, ibique requievit in
pace. Ipsam vero sancti Patres summis laudibus celebrarunt.
In Hispania sanctarum mulierum Xantippae et Polyxenae, quae fuerunt Apostolorum
discipulae.
In Africa sanctorum Martyrum Andreae, Joannis, Petri et Antonii.
Anconae sancti Constantii, Ecclesiae Mansionarii, miraculorum gratia conspicui.
In Campania commemoratio beati Sosii, Diaconi Misenatis, quem sanctus Episcopus
Januarius, cum de capite illius, Evangelium in Ecclesia legentis, flammam videret exsurgere,
Martyrem futurum praeannuntiavit; et, non post multos dies, ipse Sosius, cum esset annorum
triginta, capitis detruncatione martyrium cum eodem Episcopo suscepit.
Sesciaci, in Constantiensi Galliae territorio, item Commemoratio sancti Paterni, Episcopi
Abrincensis et Confessoris; cujus dies natalis sextodecimo Kalendas Maji recolitur.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

24 Septembris

Octavo Kalendas Octobris. Luna ...

j. E
216

