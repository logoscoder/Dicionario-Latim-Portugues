epitome.
3. Sed audiamus cetera, quibus eadem certiora redduntur. Idem Eusebius, eodem lib. 5, cap.
21, cum agit de Apollonio Senatore Martyre, haec habet ad caicem: Istius vero coram judice
verba, et responsa, quae ad Perennii judicis rogata dabat, et Orationem apologeticam apud
Senatum habitam, si cui libitum fuerit accurate cognoscere, ex Iibro nostro, quem "De
veteribus Martyribus” composuimus, manifesto intelliget. Hactenus de eo libro Eusebius.
Quantum ergo putandum est illud fuisse volumen, quod non tantum ipsa Acta Martyrum,
rogata et responsa, ac cetera ad eorum martyrium spectantia continebat, sed etiam ipsorum
apologias, etsi non aliorum, certe Apollonii, descriptas habebat? De Apollonio verba faciens
sanctus Hieronymns, in lib. De Scriptoribus Ecclesiasticts, cap. 42, haec ait: Imperato ut
rationem fidei suae redderet, insigne volumen composuit, quod in Senatu legit, etc. Ex his
itaque plus satis conspicue potest intelligi qualis quantusve fuerit Eusebii De Martyribus liber.
Quibus quidem in primis erroris redarguuntur qui putarunt illum non aliud fuisse quam breve
Martyrologium, idemque a sancto Hieronymo in Latinum conversum, Latinis Ecclesiis
legendum traditum.
4. Rursum ex ipsis impostura detegitur ejus epistolae, quae, Hieronymi nomine scripta,
superius est recitata, qua dicitur Eusebius, opera Constantini Imperatoris, collegisse totius
Christiani orbis Martyres, eoque libro illorum certamina conscripsisse. Quonam pacto,
quaeso, unus liber, volumen unum, tot Martyrum Acta continere valuisset, ad quorum tantum
nomina recensenda vix sufficere potuisset? Equidem, si tam prolixe, ut fecit in aliis, totius
Ecclesiae Catholicae ab ipso scribendae fuissent res gestae sanctorum Martyrum, non unus
liber, non centum (audacter dicam), non denique mille fuissent satis; immo, usurpare liceat et
illam Evangelicam hyperbolem, apud Joannem, cap. 21, 25, nec ipsum mundum eapere
potuisse eos, qui de ea re scribendi fuisseiit, libros.
5. Quod autem ad Hieronymum spectat, nequaquam cum illis dixerimus ipsum in Latinum
transtulisse librum illum Eusebii De Martyribus. Qui enim fieri potuit ut una epistola, quam
de ea re conscripsisse testatur Cassiodorus, praegrande volumen comprehendere potuisset?
Quin potius existimandum est, Hieronymum brevi summa librum illum Eusebii in
compendium redegisse, ipsumque opus postea Martyrologium esse dictum ac Hieronymi
nomine nuncupatum.
6. Haec autem, etsi satis esse videantur ad praedictarum litterarum imposturam arguendam,
tamen, quo nullus remaneat dubitandi locus, et cuncta sint toto caelo lucis veritate perspicua,
age, de rebus singulis in eis contentis paulo fusius disseramus.

10
CAPUT VII - DE FIDE EPISTOLARUM QUAE CHROMATII, HELIODORI
ET HlERONYMI NOMINE INSCRIPTÆ SUNT
Quod pertinet ad epistolam, Chromatii et Heliodori Episcoporum nomine ad Hieronymum
scriptam, in primis ex ejusdem inscriptione imposturam facile deteges, si illorum temporum
loquendi generis habueris rationem, dum in ea prsaedicti Episcopi, immo ipsa Synodus
(Synodi enim, quam praetexunt, nomine scribere profitentur) ipsum Hieronymum
Presbyterum appellant Patrem; cujus quidem nomenclaturae nullum prorsus penes illorum
temporum Scriptores exemplum invenies, ut in inscriptione litterarum Episcopi vel ipsa
Synodus Presbyterum cujusvis meriti dicant Patrem, cum alioqui et amplissimarum sedium
13

