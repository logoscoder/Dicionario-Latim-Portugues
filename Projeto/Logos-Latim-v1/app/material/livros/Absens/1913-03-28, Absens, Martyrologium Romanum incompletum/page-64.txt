pro cultu sanctarum Imaginum strenue decertarunt.
Lugduni, in Gallia, sancti Baldomeri Subdiaconi, viri Deo devoti, cujus sepulcrum crebris
miraculis illustratur.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

28 Februarii

Pridie Kalendas Martiii. Luna ...

xxvij. B

Romae natalis sanctorum Martyrum Macarii, Rufini, Justi et Theophili.
Alexandriae passio sanctorum Caerealis, Pupuli, Caji et Serapionis.
Ibidem commemoratio sanctorum Presbyterorum, Diaconorum et aliorum plurimorum; qui,
tempore Valeriani Imperatoris, cum pestis saevissima grassaretur, morbo laborantibus
ministrantes, libentissime mortem oppetiere, et quos velut Martyres religiosa piorum fides
venerari consuevit.
Romae sancti Hilari, Papae et Confessoris.
In territorio Lugdunensi, locis Jurensibus, depositio sancti Romani Abbatis, qui primus illic
eremiticam vitam duxit, et, multis virtutibus ac miraculis clarus, plurimorum postea Pater
exstitit Monachorum.
Papiae Translatio corporis sancti Augustini Episcopi, Confessoris et Ecclesiae Doctoris, ex
Sardinia insula, opera Luitprandi, Regis Longobardorum.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

64

