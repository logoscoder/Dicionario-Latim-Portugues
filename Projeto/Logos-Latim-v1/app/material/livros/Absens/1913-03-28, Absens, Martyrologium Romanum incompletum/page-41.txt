Episcopus ordinatus, illic Christianam fidem mirifice propagavit.
Item beati Surani Abbatis, qui, tempore Longobardorum, sanctitate floruit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

25 Januarii

Octavo Kalendas JFebruarii. Luna ...

*. F

Conversio sancti Pauli Apostoli, quae fuit anno secundo ab Ascensione Domini.
Apud Damascum natalis sancti Ananiae, qui fuit discipulus Domini, et eumdem Paulum
Apostolum baptizavit. Ipse autem, cum Damasci, et Eleutheropoli, alibique Evangelium
praedicasset, tandem, sub Licinio Judice, nervis caesus et laniatus, ac lapidibus oppressus,
martyrium consummavit.
Arvernis, in Gallia, sanctorum Praejecti Episcopi, et Amarini, Abbatis Cloroangiensis, qui
ambo a proceribus ejusdem urbis passi sunt.
Antiochiae sanctorum Martyrum Juventini et Maximi, qui, sub Juliano Apostata, martyrio
coronati sunt; in quorum die natali sanctus Joannes Chrysostomus sermonem ad populum
habuit.
Item sanctorum Martyrum Donati, Sabini et Agapis.
Tomis, in Scythia, sancti Bretannionis Episcopi, qui mira sanctitate et catholicae fidei zelo,
sub Ariano Imperatore Valente, cui fortiter restitit, in Ecclesia floruit.
Marcianis, in Gallia, sancti Popponis, Presbyteri et Abbatis, miraculis clari.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

26 Januarii

Septimo Kalendas Februarii. Luna ...

xxix. G

Sancti Polycarpi, Episcopi Smyrnensis et Martyris, qui martyrii coronam septimo Kalendas
Martii consecutus est.
Hippone Regio, in Africa, sanctorum Theogenis Episcopi, et aliorum triginta sex, qui, in
persecutione Valeriani, contemnentes temporalem mortem, coronam aeternae vitae adepti
sunt.
Apud Bethlehem Judae dormitio sanctae Paulae Viduae, quae, cum esset e nobilissimo
Senatorum genere, cum beata Virgine Christi Eustochio, filia sua, renuntians saeculo,
facultates suas pauperibus distribuit, et ad Praesepe Domini se recepit; ibique, multis
virtutibus praedita et longo coronata martyrio, ad caelestia regna transivit. Ipsius autem vitam,
41

