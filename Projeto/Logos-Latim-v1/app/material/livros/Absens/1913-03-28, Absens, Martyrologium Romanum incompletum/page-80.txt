In Campania sancti Benedicti Monachi, qui, a Gothis in ardenti clibano inclusus, sequenti die
inventus est illaesus.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

24 Martii

Nono Kalendas Aprilis. Luna ...

j. E

Festum sancti Gabrielis Archangeli, qui ad annuntiandum Incarnationis divini Verbi
mysterium a Deo missus est.
Romae sancti Epigmenii Presbyteri, qui, in persecutione Diocletiani, sub Turpio Judice,
gladio caesus, martyrium consummavit.
Ibidem passio beati Pigmenii Presbyteri, qui, sub Juliano Apostata, pro fide Christi,
praecipitatus in Tiberim, necatus est.
Item Romae sanctorum Martyrum Marci et Timothei, qui martyrio coronati sunt sub Antonino
Imperatore.
Caesarae, in Palaestina, natalis sanctorum Martyrum Timolai, Dionysii, Pausidis, Romuli,
Alexandri, alterius Alexandri, Agapii et alterius Dionysii; qui, in persecutione Diocletiani, sub
Urbano Praeside, securis ictu percussi, vitae coronas meruerunt.
In Mauritania item natalis sanctorum fratrum Romuli et Secundi, qui pro Christi fide passi
sunt.
Tridenti passio sancti Simeonis pueri, a Judaeis saevissime trucidati, qui multis postea
miraculis coruscavit.
Synnadae, in Phrygia, sancti Agapiti Episcopi.
Brixiae sancti Latini Episcopi.
In Syria sancti Seleuci Confessoris.
In Suecia sanctae Catharinae Virginis, quae fuit filia sanctae Birgittae.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

25 Martii

Octavo Kalendas Aprilis. Luna ...

*. F

Annuntiatio beatissimae Virginis Genitricis Dei Mariae.
Hierosolymis commemoratio sancti Latronis, qui, in cruce Christum confessus, ab eo meruit
audire: « Hodie mecum eris in paradiso ».
80

