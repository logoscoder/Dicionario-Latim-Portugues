29 Octobris

Quarto Kalendas Novembris. Luna ...

xxvj. C

Sanctorum Episcoporum Maximiliani Martyris, et Valentini Confessoris.
Sidone, in Phoenicia, sancti Zenobii Presbyteri, qui, sub novissimae persecutionis acerbitate,
ad martyrium alios exhortans, martyrio et ipse dignatus est.
In Lucania sanctorum Martyrum Hyacinthi, Quincti, Feliciani et Lucii.
Bergomi sanctae Eusebiae, Virginis et Martyris.
Hierosolymis natalis beati Narcissi Episcopi, sanctitate, patientia ac fide laudabilis, qui,
centum et sexdecim annorum senex, feliciter migravit ad Dominum.
Augustoduni sancti Joannis, Episcopi et Confessoris.
Cassiope, in insula Corcyra, sancti Donati Episcopi, de quo scribit beatus Gregorius Papa.
Viennae, in Gallia, depositio beati Theodori Abbatis.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

30 Octobris

Tertio Kalendas Novembris. Luna ...

xxv. D

In Sardinia natalis sancti Pontiani, Papae et Martyris, qui, ab Alexandro Imperatore, una cum
Hippolyto Presbytero, in eam insulam deportatus, ibidem, mactatus fustibus, martyrium
consunnnavit. Ejus corpus a beato Fabiano Papa Romam delatum est, atque in coemeterio
Callisti sepultum. Ipsius tamen festum recolitur tertiodecimo Kalendas Decembris.
Aegeae, in Cilicia, passio sanctorum Zenobii Episcopi, et Zenobiae sororis, sub Diocletiano
Imperatore et Lysia Praeside.
Altini, in Venetorum finibus, sancti Theonesti, Episcopi et Martyris, qui ab Arianis occisus
est.
In Africa natalis sanctorum Martyrum ducentorum viginti.
Tingi, in Mauritania, passio sancti Marcelli Centurionis, qui, sanctorum Claudii ac Luperci et
Victorii Martyrum pater, capitis abscissione martyrium complevit sub Agricolao, agente vices
Praefecti praetorio.
Alexandriae sanctorum tredecim Martyrum, qui, cum sanctis Juliano, Euno et Macario, passi
sunt sub Decio Imperatore.
Carali, in Sardinia, sancti Saturnini Martyris, qui, in persecutione Diocletiani, sub Barbaro
242

