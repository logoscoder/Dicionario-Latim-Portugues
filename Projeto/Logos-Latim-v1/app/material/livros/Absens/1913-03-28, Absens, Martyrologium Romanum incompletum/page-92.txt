tempore (ut sanctus Augustinus scribit) quamplurimi ex Gothis orthodoxis corona martyrii
sunt insigniti.
Bracari, in Lusitania, sancti Victoris Martyris, qui, adhuc catechumenus, cum noluisset
idolum adorare, et Christnm Jesum magna constantia confessus fuisset, ideo, post multa
tormenta, capite abscisso, meruit proprio sanguine baptizari.
Firmi, in Piceno, sanctae Vissiae, Virginis et Martyris.
Romae, via Aurelia, natalis sancti Julii Papae Primi, qui adversus Arianos pro fide catholica
plurimum laboravit, ac, multis praeclare gestis, sanctitate celebris quievit in pace.
Apud Vapingum oppidum, in Gallia, sancti Constantini, Episcopi et Confessoris.
Papiae sancti Damiani Episcopi.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

13 Aprilis

Idibus Aprilis. Luna ...

xij. A

Hispali, in Hispania, sancti Hermenegildi Martyris, qui fuit filius Leovigildi, Regis
Visigothorum Ariani; atque ob catholicae fidei confessionem conjectus in carcerem, et, cum
in solemnitate Paschali Communionem ab Episcopo Ariano accipere noluisset, perfidi patris
jussu securi percussus est, ac regnum caeleste pro terreno Rex et Martyr intravit.
Romae, in persecutione Marci Antonini Veri et Lucii Aurelii Commodi, passio sancti Justini,
Philosophi et Martyris; qui, cum secundum librum pro religionis nostrae defensione praefatis
Imperatoribus porrexisset, eamque ibidem disputando strenue propugnasset, Crescentis
Cynici, cujus vitam et mores nefarios redarguerat, insidiis accusatus quod Christianus esset,
remunerationem linguae fidelis, martyrii munus accepit. Ipsius tamen festum sequenti die
recolitur.
Pergami, in Asia, in eadem persecutione, natalis sanctorum Martyrum Carpi, Thyatirensis
Episcopi; Papyli Diaconi, et Agathonicae, ejusdem Papyli sororis et optimae feminae, atque
Agathodori, eorum famuli, alionimque multorum. Hi omnes, post varios cruciatus, pro beatis
confessionibus martyrio coronati sunt.
Dorostori, in Mysia inferiore, passio sanctorum Maximi, Quinctiliani et Dadae, in
persecutione Diocletiani.
Ravennae sancti Ursi, Episcopi et Confessoris.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

92

