stabiliendam suam ipsorum hseresim, Actus Andreae, Joannis et Thomae et alia hujuscemodi,
idem Auctor narrat, in Panario, haeresi 47, num. 1. Manichaeos id generis commenta
excogitasse, Apostolorumque nomine conscripsisse falsas historias, fidem facit Augustinus, in
lib. De fide contra Manichaeos, cap. 28, aliisque in locis; idemque Philastrius, in lib. De
haeresibus, cap. 88; Cyrillus Hierosolymitanus, in Catechesi 4, num. 36, et in Catechesi 6,
num. 31; et alii. Priseillianistas et ipsos alios adinvenisse Actus Apostolorum, Orosius
affirmat, in epistola sive consultatione vel commonitorio ad Augustinum, De errore
Priscillianistarum et Origenistarum, num. 2. Exempla alia complura hic omittimus.
4. Sane quidem qui talia prsesumpserunt de sanctis Apostolis, nequaquam putandum erga
sanctorum Martyrum Acta fuisse modestiores; quae sic corruperunt depravaruntque, ut
eorumdem quamplurima in suspicionem adduxerint, adeo ut Sancta Romana Ecclesia ab illis
abstinere consultius aliquando esse putarit. Unde Gelasius in Romano Concilio, cap. 4: Gesta,
inquit, sanctorum Martyrum..., secundum antiquam consuetudinem, singulart cautela in
Sancta Romana Ecclesia non leguntur, quia et eorum qui conscripsere, nomina penitus
ignorantur, et ab infidelibus aut idiotis superflua aut minus apta quam rei ordo fuerit, scripta
esse putantur; sicut cujusdam Quirici et Julitae, sicut Georgii aliorumque hujusmodi
passiones, qua ab hcereticis perhibentur composita. Propter quod, ut dictum est, ne vel levis
subsannandi oriretur occasio, in Sancta Romana Ecclesia non leguntur. Haec Gelasius de
Romanse Ecclesise in recipiendis ac promulgandis Actis Martyrum disciplina.
5. Ceterum, non tantum cautelae adhibitum in aliis fuisse videtur Ecclesiis; quandoquidem in
Ecclesia Africana in sacris conventibus posse legi Acta Martyrum, decretum est in Concilio
Carthaginensi, celebrato post primum consulatum Stiliconis, anno Domini quadringentesimo
primo, ut habet ejus canon 13 his verbis: Liceat etiam legi passiones Martyrum, cum
anniversarii dies eorum celebrantur. Haec canon. Apud Hadrianum, Romanum Pontificem, in
epistola ad Carolum Magnum, De imaginibus, qua confutantur illi qui Synodum Nicaenam
secundam oppugnarunt, haec in eamdem sententiam, non multo ante finem (E sensu, cap. 17),
leguntur: Vitae enim Patrum sine probabilibus Auctoribus minime in Ecclesia leguntur. Nam
ab Orthodoxis titulatae et suscipiuntur et leguntur. Magis enim passiones sanctorum
Martyrum sacri canones censuerunt, ut liceat eas etiam in Ecclesia legi, cum anniversarii dies
eorum celebrantur. Hsec ibi. In Ecclesia Gallicana eamdem viguisse de legendis Actis
sanctorum Martyrum in Ecclesia consuetudinem, satis significant ea quae Gregorius
Turonensis, in Miraculorum lib. 1, De gloria Martyrum, cap. 86, testatur his verbis: Dies
passionis erat Polycarpi, Martyris magni, et in Ricomagensi vico, civitatis Arverna, ejus
solemnia celebrabantur. Lecta igitur passione cum reliquis lecttonibus, quas canon
sacerdotalis invexit, etc.
6. Sed, ut de Actis Martyrum per haereticos depravatis coeptam sequamur narrationem, est de
his canon 63 sextae Synodi, seu Trullanae, his verbis conscriptus: Quae a veritatis hostibus
falso confictae sunt Martyrum historiae, ut Christi Martyres ignominia afficerent, et qui eas
audituri essent, ad infidelitatem deducerent, in Ecclesiis non publicari jubemus, sed eas igni
tradi. Qui eas autem admittunt, vel tamquam veris iis mentem adhibent, anathematisamus.
Haec sancta Synodus; cujus auctoritate Graeci Episcopi exactiorem curam adhibere
consueverunt, ut, dum suas Ecclesias visitarent, de sanctorum Martyrum Actis conscriptis
subtilius inquirerent. Unde Theodorus Balsamon, eo in loco, haec de Nicolao Muzalone
Patriarcha testatur: Cum, inquit, vitam sanctae Parasceves, quae in quodam Callicratiae vico
colebatur, a quodam vicano inepte, ac indocte, et Sanctae angelica vivendi ratione indigne
compositam invenisset, eam igni mandari jussit; et Diacono illi Basilico mandavit, vitam ejus
Deo gratam et acceptam conscribere. Haec ille.
4

