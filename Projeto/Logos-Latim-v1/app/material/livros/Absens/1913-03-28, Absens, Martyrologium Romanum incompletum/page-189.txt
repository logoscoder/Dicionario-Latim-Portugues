In territorio Gavalitano sancti Privati Episcopi et Martyris, qui ab Alexandria Romam veniens
ad Apostolorum memorias, et inde in agrum Fundanum secedens cum Martyrum corpora
sepeliret, a Tribuno comprehensus in vinculis expiravit.
Edessa in Syria sanctorum Martyrum Basae et filiorum ejus Theogonii, Agapii et Fidelis,
quos in persecutione Maximiani pia mater exhortans, martyrio coronatus praemisit ad
palmam, et truncato capite gaudens secuta est cum victoria.
Veronae sancti Euprepii Episcopi et Confessoris.
Item sancti Quadrati Episcopi.
Senis in Tuscia beati Bernardi Ptolomaei Abbatis, Congregationis Olivetanae Fundatoris.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

22 Augusti

Undecimo Kalendas Septembris. Luna ...

iij. C

Octava Assumptionis beatae Mariae Virginis. Festum Immaculati Cordis ejusdem beatae
Virginis Mariae.
Romae, via Ostiensi, natalis sancti Timothei Martyris, qui, a Praefecto Urbis Tarquinio tentus,
et longa carceris custodia maceratus, et, cum sacrificare idolis noluisset, tertio caesus et
gravissimis suppliciis attrectatus, ad ultimum decollatus est.
In Portu Romano sancti Hippolyti Episcopi, eruditione clarissimi, qui, sub Alexandro
Imperatore, ob praeclaram fidei confessionem, manibus pedibusque ligatis in altam foveam,
aquis plenam, praecipitatus, martyrii palmam accepit; cujus corpus apud eumdem locum a
Christianis sepultum fuit.
Augustoduni sancti Symphoriani Martyris, qui, tempore Aureliani Imperatoris, cum
sacrificare nollet idolis, primo verberibus afflictus est, deinde carceri mancipatus; atque ad
ultimum, caeso capite, martyrium consummavit.
Tuderti, in Umbria, natalis sancti Philippi Benitii, Confessoris, Florentini, qui Ordinis
Servorum beatae Mariae Virginis exstitit propagator et eximiae humilitatis vir; atque a
Clemente Decimo, Pontifice Maximo, Sanctorum numero adscriptus est. Ipsius autem
festivitas sequenti die celebratur.
Romae sancti Antonini Martyris, qui, cum se Christianum libera voce fateretur, sententia
capitali a Judice Vitellio damnatus est, et a Rufino Presbytero via Aurelia sepultus.
Tarsi, in Cilicia, commemoratio sanctorum Athanasii, Episcopi et Martyris, Anthusae, nobilis
feminae, quam ipse baptizaverat, ac simul Charisii et Neophyti Martyrum, ejusdem Anthusae
servorum, qui sub Valeriano Imperatore passi sunt.
In Portu Romano sanctorum Martyrum Martialis, Saturnini, Epicteti, Maprilis et Felicis, cum
189

