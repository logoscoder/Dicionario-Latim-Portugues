vitas Patrum, confessiones fidelium, passiones Martyrum legite constanter (quas, inter alia, in
epistola sancti Hieronymi, ad Chromatium et Heliodorum destinat, procul dubio reperitis), qui
per totum orbem terrarum floruere; ut sancta imitatio, vos provocans, ad ccelestia regna
perducat. Haec ille. Joannes Molanus, vir quidem pius et eruditus, in sua tractatione quam
scripsit De Martyrologiis, quamque auctam posuit in appendice sui Usuardi secundo editi,
cap. 2, sicut praedictas nuper recitatas epistolas non esse memoratorum Antistitum nec
Hieronymi putat, sed illorum nomine esse suppositas; ita nec Cassiodorum de praedicta
Hieronymi nomine scripta epistola existimat intellexisse. Certe quidem Molani sententiae
haud invitus adstipulor.
6. Sed, quoniam praedictae epistolae jam antiquitus videntur receptae ac paene temporum
diuturnitate praescriptae, habentque gravem assertorem Walfridum Strabonem, quem ante
annos octingentos claruisse constat, cujus de praedictis epistolis grave testimonium
recitavimus; non perfunctorie tanta res tractanda videtur, sed de illarum fide accuratius
agendum ac sollicitius perscrutandum, ipsasque ad lapidem Lydium, ad ipsam, inquam, rerum
ac temporum exactam historicam rationem afferre atque conferre, operae pretium fuerit, ut
quid verum quidve adulterinum sit, perfacile dignosci queat.
7. Agemus ergo de singulis, ac in primis, quidnam qualeve fuerit Eusebii, quod dicunt,
Martyrologium; simulque tractabimus de Hieronymi versione, ac denique de fide
praedictarum epistolarum.

9
CAPUT VI - DE EUSEBII LIBRO DE MARTYRIBUS AC VERSIONE
HlERONYMI
Errare omnino certum est qui existimarunt Eusebii librum De Martyribus non alium fuisse
quam compendiosam omnium sanctorum Martyrum collectionem, ea brevitate contextam qua
Martyrologia noscuntur esse conscripta; hacque de causa illum ab eo scriptum librum De
Martyribns, esse a pluribus Martyrologium appellatum.
2. Sed quam mendaciter haec dicantur, non aliunde nec ab alio quam ab ipsomet libri auctore
Eusebio testimonium petamus. Ipse enim in suis Historiarum libris de eo frequentius meminit,
et qualis tuerit non obscure describit. Ac primum quidem, lib. 4, cap. 15, circa finem, cum
agit de Pionio, Martyre perillustri, haec ait: Qualem denique et quam insignem mortem,
praeter alias omnes res ab eo tanta cum admiratione gestas, eos quibus libitum est cognoscere,
ad libellum a nobis " De veterum Sanctorum martyriis " in unum redactis editum, qui quidem
omnia facta illius plenissime complectitur, amandamus. Idem, lib. 5, in prooemio, alias cap. 1,
de eodem commentario agit his verbis: Tota illa epistola, scilicet Lugdunensis Ecclesiae, quae
accuratissimam istarum rerum explanationem complectitur, in libro " De Martyribus " a nobis
composito, qui non solum veram rerum gestarum narrationem, sed etiant illustria vtrtutum
exempla, ad vitam pie degendam accommodata, continet, posita est; tamen quaecumque ad
hoc institutum spectare videantur, ea in praesentia ex eodem repetens, in hunc Historiae
nostrae locum colligabo. Et inferius, eodem libro 5, cap. 4, sub fine, in hunc modum:
Perfacile, inquit, si cui visum fuerit, licet ista plenissime cognoscere, modo illam epistolam,
quam in libro nostro "De Martyribus", ut dictum est, posuimus, accurate voluerit evolvere.
Hsec ille. Ex quibus plane colligitur, tantum abesse ut ille Eusebii liber De Martyribus fuerit
ex Actis Martyrum in compendium redacta narratio, ut potius, respectu prolixitatis ejus, ipsi
ejusdem Auctoris Historiarum libri videantur fuisse, in his quae ad Martyres spectant, illius
12

