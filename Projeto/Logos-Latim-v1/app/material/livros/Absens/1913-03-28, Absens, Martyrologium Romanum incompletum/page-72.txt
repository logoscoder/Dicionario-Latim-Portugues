Mediolani sancti Benedicti Episcopi.
In finibus Ambianensium sancti Firmini Abbatis.
Carthagine sancti Constantini Confessoris.
Babuci, in Hernicis, sancti Petri Confessoris, miraculorum gloria conspicui.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

12 Martii

Quarto Idus Martii. Luna ...

xiij. G

Romae sancti Gregorii Primi, Papae, Confessoris et Ecclesiae Doctoris eximii; qui, ob res
praeclare gestas atque Anglos ad Christi fidem conversos, Magnus est dictus et Anglorum
Apostolus appellatus.
Ibidem depositio sancti Innocentii Primi, Papae et Confessoris. Ipsius autem festum quinto
Kalendas Augusti celebratur.
Item Romae sancti Mamiliani Martyris.
Nicomediae sanctorum Egduni Presbyteri, et aliorum septem, qui singuli diebus singulis
suffocati sunt, ut ceteris metus incuteretur.
Ibidem passio sancti Petri Martyris, qui, cum esset cubicularius Diocletiani Imperatoris, et
liberius de immensis Martyrum suppliciis quereretur, propterea, jubente eodem, in medium
adducitur, ac primo suspensus, diutissime flagris torquetur, deinde aceto ac sale perfusus, ad
ultimum in craticula lento igne assatur, sicque vere Petri exstitit et fidei heres et nominis.
Constantinopoli sancti Theophanis, qui, ex ditissimo pauper Monachus effectus, ab impio
Leone Armeno, pro cultu sacrarum Imaginum, biennio detentus est in carcere, et inde in
Samothraciam deportatus, ibidem, aerumnis confectus, reddidit spiritum, multisque miraculis
claruit.
Capuae sancti Bernardi, Episcopi et Confessoris.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

13 Martii

Tertio Idus Martii. Luna ...

xij. A

Cordubae, in Hispania, sanctorum Martyrum Ruderici Presbyteri, et Salomonis.
Nicomediae natalis sanctorum Martyrum Macedonii, Patriciae uxoris, et Modestae filiae.
72

