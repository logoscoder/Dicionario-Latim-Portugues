solitum; cum omnia mundentur in sanguine, majoremque, teste ipsomet Domino, apud
Joannem, cap. 15,13, hac caritatem nemo habeat, ut animam suam ponat quis pro amicis suis.
Si enim flenti mulieri peccatrici, ut legitur apud Lucam, cap. 7, 37-50, dimissa sunt, ex
sententia Salvatoris, peccata multa, quoniam dilexit multum; quis dicere audeat, post imbrem
sanguinis, consummato martyrio, adhuc superesse expiandas sordes? Sed sic accipiendum
sacrificia pro eis offerre, ac si diceret in eorum commemorationem illud facere, prout ea, quae
ponuntur inferius, verba declarant, et quae, ex dicta epistola 37, ex eodem Auctore superius
recitavimus. Unde sanctus Augustinus, Tfactatus 84 in Joannem, num. 1, haec habet: Ideo
quippe ad ipsam mensant non sic eos commemoramus, quemadmodum alios qui in pace
requiescunt, ut etiam pro eis oremus, sed magis ut ipsi pro nobis ,ut eorum vestigiis
adhaereamus. Haec ibi. Et serm. 159, alias De Verbis Apostoli 17, cap. sive num. 1, in
eamdem sententiam sic ait: Habet Ecclesiastica disciplina, quod fideles noverunt, cum
Martyres eo loco recitantur ad altare Dei, ubi non pro ipsis oretur; pro ceteris autem
commemoratis defunctis oratur. Injuria est enini pro Martyre orare, cujus nos debemus
orationtbus commendari. Haec Augustinus; ex quibus omnibus dilucidius intelligere potes
quid sit offerre pro Martyre. Si haec uberius cupis, consule in citata loca Tertulliani ac
Cypriani notationes Pamelii.
ºº4. Recitabantur post Apostolos nomina sanctorum Martyrum, prout etiam docet sacrae
Missae Canon, qui habet: Communicantes, et memormiam venerantes in primis, etc.
Recitabantur ex scripto secundum praerogativam status et meritorum, nec tantum nomina
Martyrum, sed et aliorum Sanctorum. Unde et Augustinus, in lib. De sancta virginitate, cap.
45, sive num. 46, haec ait: Perhibet enim praeclarissimum testimonium Ecclesiastica
auctoritas, in qua fidelibus notum est quo loco Martyres, et quo defunctae Sanctimoniales ad
altaris sacramenta recitentur. Haec ille. Ex praedicta igitur nota dierum natalium sanctorum
Martyrum pro commemorationibus faciendis, Martyrologii conscribendi provenit occasio.
Cum etenim frequens esset Martyrum numerus (decem enim illis, quas numerant,
persecutionibus in unaquaque provincia necatos fuisse quamplurimos, nemo poterit dubitare),
atque in chartis Ecclesiae singulorum nomina, et dies quibus martyrium consummassent,
notata haberentur; ex iisdem Ecclesiasticis monumentis pridie diei natalis, ut hodie fit in
Martyrologio, annuntiabantur nomina in Ecclesia, quorum natalitia recensenda essent die
sequenti, eorumdemque una cum sacrificio foret commemoratio facienda.
5. Ejusmodi Ecclesiasticas tabulas, quibus singulorum Martyrum natalitia conscripta
haberentur, a Tertulliano Fastos fuisse appellatas, optime eruditeque notat Pamelius in dicta
epistola 37 Cypriani. Ille enim, in lib. De corona militis, cap. 13, haec ait: Habes tuos census,
tuos Fastos: nihil tibi cum gaudiis, saeculi, etc. Haec Tertullianus, idcirco quod in dictis
sanctorum Martyrum natalitiis solebant Christiani mutua inter se caritate gaudere, quando et
convivium, quod Agapen dicebant, celebrare in ipsa Memoria, in Ecclesia, inquam, Martyris
consueverant; licet, quod ad locum spectat, usum illum concilium Laodicenum, can. 38,
restrinxerit.
6. Reperimus apud Gregorium Nazianzenum, in Carminum lib. 2, Historica, sect. 1, Poëmata
de seipso, carm. 17, De vitae differentiis, sive De diversis vitae generibus et adversus falsos
Episcopos, vers. 67, ejusmodi Agapas dici alio nomine sacrum epulum natalitium. Idemque,
in Oratione 24, In laudem sancti Cypriani, num. 4, haec de commemoratione Martyrum:
Omnium quidem Martyrum memoria laeta solemnitate colenda est. In eamdem sententiam
Theodoretus, De evangelicae veritatis ex Gentilium philosophia cognitione, sive Graecarum
affectionum curatione, in lib. sive serm. 8, qui De Martyribus inscribitur, in fine, hsec ait:
Dominus Deus ...illos quidem (deos gentium scilicet) cassos gloria vanosque reddidit, his
8

