cap. 11, 25. Haec eadem olim impius Porphyrius (ut auctor est sanctus Hieronymus, in lib.
Contra Vigilantium, num. 10), Julianus apostata in Christianos; haec Eunomius haeresiarcha,
Vigilantius, Eustathius Sebastenus et Claudius Taurinensis in Catholicos; haec denique
nostrorum temporum hagiomachi, faeces haereticorum, una cum praedictis effutiunt. Sed ago
gratias Christo meo, qui, has et ipse calumnias passus, pro se suisque Martyribus in sacro
Evangelio apud Marcum, cap. 3, 22-30, et Lucam, cap. 11,14-26, luculentam defensionem
instituere, et ad curandam tantam mentis insaniam praesentaneum antidotum praeparare
dignatus est; quo utinam miselli isti uterentur, ut aliquando tandem, licet sero sed serio,
resipiscerent
18. Verum de his satis, ac fortasse plusquam instituti ratio patiatur, cum non sit meum
consilium in praesentiarum de dogmatibus disputare. Id etenim cum praestitere complures
disertissimi viri, tum praesertim Reverendus Doojinus Alanus Copus, Anglicanae
[Catholicae] Ecclesiae ornamentum, in hoc scribendi genere magna cum laude versatus est,
qui adversus hujuscemodi pseudomartyrologos, pie admodum, diserte valde ac luculenter
nostris temporibus scripsit.

24

