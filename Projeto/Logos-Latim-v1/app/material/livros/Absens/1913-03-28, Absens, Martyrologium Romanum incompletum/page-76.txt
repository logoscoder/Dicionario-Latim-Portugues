mundum et toto vitae suae cursu in omnibus sanctitatis officiis se exercens, Christum
sponsum in caelis habere meruit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

18 Martii

Quintodecimo Kalendas Aprilis. Luna ...

vij. F

EHierosolymis sancti Cyrilli Episcopi, Confessoris et Ecclesiae Doctoris; qui, ab Arianis
multas pro fidei causa perpessus injurias et ex Ecclesia sua saepe depulsus, tandem, sanctitatis
gloria clarus, in pace quievit. Ipsius porro intemeratam fidem prima Constantinopolitana
Synodus oecumenica, sancto Damaso Papae scribens, praeclaro testimonio commendavit.
Caesareae, in Palaestina, natalis beati Alexandri Episcopi, qui de Cappadocia, ex propria
civitate, ubi erat Episcopus, sanctorum locorum desiderio Hierosolymam petiit; atque ibi, cum
a Narcisso, ejusdem urbis Episcopo, jam sene, illa regeretur Eccldsia, ipsius gubernacula,
divina edoctus revelatione, suscepit. Postmodum vero, in persecutione Decii, cum jam
longaevae aetatis veneranda canitie praefulgeret, ductus est Caesaream, et clausus in carcere,
ob confessionem Christi, martyrium complevit.
Augustae sancti Narcissi Episcopi, qui primus in Rhaetia Evangelium praedicavit; deinde in
Hispaniam profectus est, et, cum Gerundae multos ad Christi fidem convertisset, ibidem, in
persecutione Diocletiani Imperatoris, una cum Felice Diacono, martyrii palmam accepit.
Nicomediae sanctorum decem millium Martyrum, qui, pro Christi confessione, gladio
percussi sunt.
Ibidem sanctorum Martyrum Trophimi et Eucarpii.
In Britannia sancti Eduardi Regis, qui, dolis novercae necatus, multis miraculis claruit.
Lucae, in Tuscia, natalis sancti Frigdiani Episcopi, virtiite miraculorum illustris.
Mantuae sancti Anselmi, Episcopi Lucensis et Confessoris.
Carali, in Sardinia, sancti Salvatoris ab Horta, Confessoris, ex Ordine Fratrum Minorum, qui,
virtutibus et singulari miraculorum dono claruit, et a Pio Papa Undecimo inter sanctos
Caelites adnumeratus est.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

19 Martii

Quartodecimo Kalendas Aprilis. Luna ...

vj. G

In Judaea natalis sancti Joseph, Sponsi beatissimae Virginis Mariae, Confessoris; quem Pius
Nonus, Pontifex Maximus, votis et precibus annuens totius catholici Orbis, universalis
76

