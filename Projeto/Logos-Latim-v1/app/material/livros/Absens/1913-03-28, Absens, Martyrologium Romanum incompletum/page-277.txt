Neapoli, in Campania, sancti Agnelli Abbatis, virtute miraculorum illustris, qui obsessam
urbem saepe visus est Crucis vexillo ab hostibus liberare.
Mediolani sancti Matroniani Eremita.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

15 Decembris

Decimo octavo Kalendas Januarii. Luna ...

x. C

Octava Conceptionis Immaculatae beatae Mariae Virginis.
Romae sanctorum Martyrum Irenaei, Antonii, Theodori, Saturnini, Victoris, et aliorum decem
et septem, qui, in persecutione Valeriani, pro Christo passi sunt.
In Africa passio sanctorum Faustini, Lucii, Candidi, Caeliani, Marci, Januarii et Fortunati.
Ibidem sancti Valeriani Episcopi, qui, cum esset annorum plus octoginta, in persecutione
Wandalica, sub Rege Ariano Genserico, conventus ab eo ut traderet Ecclesiae utensilia, idque
constanter renuisset, extra civitatem singularis jussus est pelli; cumque praeceptum esset ut
nullus eum neque in domo neque in agro dimitteret habitare, multo tempore in strata publica
nudo sub aÃ«re jacuit, et, in confessione et defensione catholicae veritatis, cursum beatae vitae
complevit.
In territorio Aurelianensi sancti Maximini Confessoris.
Apud Iberos, trans Pontum Euxinum, sanctae Christianae ancillae, quae miraculorum virtute
gentem illam, tempore Constantini, ad Christi fidem perduxit.
Vercellis Ordinatio sancti Eusebii, Episcopi et Martyris.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

16 Decembris

Decimo septimo Kalendas Januarii. Luna ...

ix. D

Sancti Eusebii, Episcopi Vercellensis et Martyris; cujus dies natalis Kalendis Augusti, et
Ordinatio decimo octavo Kalendas Januarii refertur.
Sanctorum Trium Puerorum, id est Ananiae, Azariae et Misaelis; quorum corpora apud
Babyloniam, sub quodam specu, sunt posita.
Ravennae sanctorum Martyrum Valentini, magistri militum, ejusque filii Concordii, atque
Navalis et Agricolae; qui, in persecutione Maximiani, pro Christo passi sunt.
277

