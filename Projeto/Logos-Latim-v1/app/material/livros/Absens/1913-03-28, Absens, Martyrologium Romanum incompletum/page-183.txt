adversus Monothelitas strenue decertaret, ab haeretico Imperatore Constante, praecisis
manibus ac lingua, in Chersonesum relegatus est, ibique, gloria confessionis clarus, spiritum
Deo reddidit. Tunc etiam duo Anastasii, qui ejus erant discipuli, aliique plures diversa
tormenta et dura exsilia sunt experti.
Friteslariae, in Germania, sancti Wigberti, Presbyteri et Confessoris.
Romae natalis sancti Joannis Berchmans, scholastici e Societate Jesu et Confessoris, vitae
innocentia et religiosae disciplinae custodia praeclari; cui Leo Decimus tertius, Pontifex
Maximus, caelitum Sanctorum honores decrevit.
Pictavis, in Gallia, sanctae Radegundis Reginae, cujus vita miraculis et virtutibus claruit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

14 Augusti

Decimo nono Kalendas Septembris. Luna ...

xj. B

Vigilia Assumptionis beatae Mariae Virginis.
Romae natalis beati Eusebii, Presbyteri et Confessoris, qui, ab Ariano Imperatore Constantio,
ob catholicae fidei defensionem, in quodam domus suae cubiculo inclusus, ibi, cum menses
septem in oratione constanter perseverasset, dormitionem accepit. Ipsius autem corpus
collegerunt Gregorius et Orosius Presbyteri, et in coemeterio Callisti, via Appia, sepelierunt.
Apameae, in Syria, sancti Marcelli, Episcopi et Martyris; qui, cum Jovis delubrum diruisset, a
furentibus Gentilibus occisus est.
Tuderti, in Umbria, sancti Callisti, Episcopi et Martyris.
In Illyrico sancti Ursicii Martyris, qui, sub Maximiano Imperatore et Aristide Praeside, post
multa et diversa tormenta, pro Christi nomine, gladio caesus est.
In Africa sancti Demetrii Martyris.
In Aegina insula sanctae Athanasiae Viduae, monastica observantia et miraculorum dono
illustris.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

15 Augusti

Decimo octavo Kalendas Septembris. Luna ...

x. C

Assumptio sanctissimae Dei Genitricis Virginis Mariae.
Cracoviae, in Polonia, natalis sancti Hyacinthi, ex Ordine Praedicatorum, Confessoris, quem
183

