probata, capitis obtruncatione martyrium complevit.
Lutetiae Parisiorum sancti Germani, Episcopi et Confessoris; qui quantae sanctitatis
quantique fuerit meriti, quibus etiam miraculis claruerit, litterarum monimentis Fortunatus
Episcopus consignavit.
Mediolani sancti Senatoris Episcopi, virtutibus et eruditidne clarissimi.
Urgellae, in Hispania Tarraconensi, sancti Justi Episcopi.
Florentiae sancti Podii, Episcopi et Confessoris.
Apud Novariam sancti Bernardi a Menthone Confessoris, qui in monte Jovis, super Alpes, in
Valesia, celeberrimum coenobium et hospitium exstruxit, atque a Pio Papa Undecimo, non
modo Alpium incolis vel viatoribus, sed iis etiam qui earum juga ascendendo se exercent,
caelestis Patronus est attributus.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

29 Maji

Quarto Kalendas Junii. Luna ...

xxvj. C

Sanctae Mariae-Magdalenae de Pazzis, ex Ordine Carmelitarum, Virginis, cujus dies natalis
octavo Kalendas Junii recensetur.
Romae, via Aurelia, natalis sancti Restituti Martyris.
Apud Iconium, in Lycaonia, passio sanctorum Cononis, et filii annorum duodecim, qui, sub
Aureliano Imperatore, craticulae, prunis suppositis et oleo superinfuso candentis, suspensionis
in equuleo atque ignis poenam constanter passi, ad extremum, malleo ligneo manibus eorum
contritis, spiritum emiserunt.
In agro Tridentino natalis sanctorum Martyrum Sisinii, Martyrii et Alexandri; qui, tempore
Hon6rii Imperatoris, in Anauniae partibus (ut scribit in vita sancti Ambrosii Paulinus),
persequentibus Gentilibus, martyrii coronam adepti sunt.
Camerini passio sanctorum mille quingentorum et viginti quinque Martyrum.
Caesareae Philippi sanctarum Martyrum Theodosiae, quae sancti Procopii Martyris exstitit
mater, et aliarum duodecim nobilium matronarum; quae, in persecutione Diocletiani, capitis
obtruncatione consummatae sunt.
Treviris beati Maximini, Episcopi et Confessoris; a quo sanctus Athanasius Episcopus, ob
persecutionem Arianorum exsulans, honorifice susceptus fuit.
Veronae sancti Maximi Episcopi.
Arcani, in Latio, sancti Eleutherii Confessoris.
126

