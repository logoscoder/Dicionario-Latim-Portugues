Heracleae, in Thracia, sanctae Sebastianae Martyris, quae a beato Paulo Apostolo ad Christi
fidem est perducta; atque, sub Domitiano Imperatore et Sergio Praeside, variis modis tentata,
gladio tandem caesa est.
Romae, via Flaminia, sanctorum Martyrum Abundii Presbyteri, et Abundantii Diaconi, quos
Diocletianus Imperator, una cum illustri viro Marciano et ejus filio Joanne, quem illi a
mortuis suscitaverant, gladio feriri jiissit, decimo ab Urbe lapide.
Cordubae, in Hispania, sanctorum Martyrum Rogelli et Servidei, qui, manibus pedibusque
abscissis, ad ultimum decollati sunt.
Apud Candidam Casam, in Scotia, sancti Niniani, Episcopi et Confessoris.
In Anglia sanctae Edithae Virginis, Regis Anglorum Edgari filiae, quae, in monasterio a
teneris annis Deo dicata, saeculum hoc ignoravit potius quam reliquit.
In monte Cassino Beati Victoris Papae Tertii, qui, sancti Gregorii Septimi successor,
Apostolicam Sedem novo splendore illustravit, insignem de Saracenis triumphum divina ope
consecutus. Cultum, ab immemorabili tempore eidem exhibitum, Leo Decimus tertius,
Pontifex Maximus, ratum habuit et confirmavit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

17 Septembris

Quintodecimo Kalendas Octobris. Luna ...

viij. E

In monte Alverniae, in Etruria, commemoratio Impressionis sacrorum Stigmatum, quibus
sanctus Franciscus, Ordinis Minorum Institutor, in suis manibus, pedibus et latere, mirabili
Dei gratia, impressus fuit.
Romae natalis sancti Roberti Bellarmino, Confessoris, e Societate Jesu, atque Cardinalis et
Capuani olim Episcopi, sanctitate, doctrina, et plurimis ad catholicae fidei et Apostolicae
Sedis defensionem susceptis laboribus clarissimi; quem Pius Undecimus, Pontifex Maximus,
Sanctorum honoribus auxit et universalis Ecclesiae Doctorem declaravit, ejusque festum tertio
Idus Maji recolendum indixit.
Romas, via Tiburtina, natalis sancti Justini, Presbyteri et Martyris; qui, in persecutione
Valeriani et Gallieni, ob confessionis gloriam fuit insignis. Hic beati Pontificis Xysti Secundi,
Laurentii, Hippolyti aliorumque plurimorum Sanctorum corpora sepelivit, ac demum, sub
Claudio, martyrium consummavit.
Item Romae sanctorum Martyrum Narcissi et Crescentionis.
Apud Leodium, in Belgio, beati Lamberti, Episcopi Trajectensis, qui, cum regiam domum
zelo religionis increpasset, a nocentibus innocens occisus est, sicque aulam regni caelestis
perpetuo victurus intravit.
Caesaraugustae, in Hispania, sancti Petri de Arbues, primi in Aragoniae regno Quaesitoris
211

