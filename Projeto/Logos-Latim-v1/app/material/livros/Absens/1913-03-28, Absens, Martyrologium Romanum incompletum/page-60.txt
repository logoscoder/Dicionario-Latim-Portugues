Salaminae, in Cypro, sancti Aristionis, qui (ut mox memorandus Papias testatur) fuit unus de
septuaginta duobus Christi discipulis.
Hierapoli, in Phrygia, beati Papiae, ejusdem civitatis Episcopi, qui sancti Joannis Senioris
auditor, Polycarpi autem sodalis fuit.
In Arabia commemoratio plurimorum sanctorum Martyrum, qui, sub Galerio Maximiano
Imperatore, saevissime caesi sunt.
Alexandriae sancti Abilii Episcopi, qui, secundus post beatum Marcum, factus ejusdem
civitatis Episcopus, sacerdotium virtute conspicuus ministravit.
Viennae, in Gallia, sancti Paschasii Episcopi, eruditione et morum sanctitate praeclari.
Ravennae sancti Maximiani, Episcopi et Confessoris.
Cortonae, in Tuscia, sanctae Margaritae, ex tertio Ordine sancti Francisci; quae admirabili
poenitentia et uberrimis lacrimis maculas anteactae vitae indesinenter abstersit. Ipsius corpus,
mirabiliter incorruptum, suavem spirans odorem et crebris miraculis clarum, ibidem magno
cum honore colitur.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

23 Februarii

Septimo Kalendas Februarii. Luna ...

ij. D

In anno Bissextili omittitur: Vigilia sancti Matthiae Apostoli; quia transfertur in sequentem
diem, quae est 24.
Vigilia sancti Matthiae Apostoli.
Sancti Petri Damiani, ex Ordine Camaldulensi, Cardinalis et Episcopi Ostiensis, Confessoris
et Ecclesia; Doctoris, qui evolavit in caelum pridie hujus diei.
Smyrnae natalis sancti Polycarpi, qui, beati Joannis Apostoli discipulus, et ab eo ejusdem
civitatis Episcopus ordinatus, totius Asiae Princeps fuit. Postea, sub Marco Antonino et Lucio
Aurelio Commodo, sedente Proconsule et universo populo in theatro adversus eum
personante, igni traditus est; et, cum ab igne minime laederetur, martyrii coronam, gladio
confossus, accepit. Cum illo etiam alii duodecim, qui ex Philadelphia venerant, in eadem
Smyrnensi urbe, martyrio consummati sunt. Ipsius tamen Polycarpi festum septimo Kalendas
Februarii celebratur.
Apud Sirmium beati Sireni, Monachi et Martyris, qui, jubente Maximiano Imperatore,
retentus est, et, cum se Christianum esse confiteretur, capite obtruncatus.
Ibidem natalis sanctorum septuaginta duorum Martyrum, qui, martyrii certamen in praefata
urbe consummantes, mansura perceperunt regna.
60

