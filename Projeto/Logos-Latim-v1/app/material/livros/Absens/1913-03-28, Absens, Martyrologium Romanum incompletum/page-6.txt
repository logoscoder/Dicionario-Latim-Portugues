5. Tunc temporis, in tanto Christianarum Scripturarum naufragio, factam esse lacrimabilem
illam Actorum Martyrum jacturam, nulla est penes nos dubitatio; tuncque sublata illa
nobilissima rerum gestarum monumenta, tanto labore collecta, tot cognitoribus comprobata ac
tanto denique studio custodita, vixque ex tam immenso naufragio perpaucas tabulas
remansisse putamus. Tabulas, inquam, quoniam haud integra atque perfecta et omnibus
numeris absoluta illa esse putamus quae titulo notariorum Romanas Ecclesiae Acta Martyrum
a quibusdam edita habentur, cum, si vel ad exactam censuram rerum ac temporum ea adducas,
vix perpauca reperias quas aliqua saltem ex parte non arguantur erroris; ut perinde sit aliqua
ex his reperiri quae emendatione non indigeant, ut post vindemiam esse solet racemus unus
vel alter, et sicut (quod est apud Isaiam, cap. 17, 6) excussio oleae duarum vel trium olivarum
in summitate rami, sive quatuor aut quinque in cacuminibus ejus. Periisse ea funditus
numquam dixerimus, sed diminuta. Unde Gregorius Turonensis, in Miraculorum lib. 1, De
gloria Martyrum, cap. 40, haec ait: Multi quidem sunt Martyres apud urbem Romam, quorum
historiae passionum nobis integrae non sunt delatae. Haec ille; qui et inferius, cap. 51 et 64,
testatur iterum Acta Gallicanorum Martyrum, in Italia a Gallis quaesita et inventa, missa esse
in Gallias, ut ex his possis intelligere magnum olim a nostris adhibitum esse studium in
colligendis Actis sanctorum Martyrum, et qui collegerunt aliarum provinciarum Martyrum
commentarios, suorum Acta minime praeteriisse.
6. Objiciet fortasse prudens lector: Quidnam causas fuit, ut, cum edicto Diocletiani
Christianorum libri damnati sunt igni, sacrae Scripturae codices, utriusque Testamenti
volumina remanserint illibata; ea etenim integra atque sincera, ut patres nostri olim ante
Diocletiani tempora, possidemus? Ad haec perfacilis est responsio, si utriusque Scripturae
diversa ratio attendatur. Sacra enim volumina non tantum penes unam vel alteram erant
Ecclesiam, sed, praeter quamplurima illa quae privato usui Episcoporum, Presbyterorum
ceterorumque Ministrorum vel aliorum ex populo inserviebant, apud cunctas Orbis Ecclesias
ob necessitatem sacrarum functionum custodiri solita, certum est.
7. Esse enim consueverant in Ecclesia duo Secretaria, a dextro sinistroque latere apsidis
posita; in quorum altero sacra Eucharistia, in altero divinae Scripturae sacri codices
asservabantur. De utrisque sanctus Paulinus ad Severum, epistola 32, alias 12, num. 16, cum
de Nolana a se erecta Basilica agit, meminit his versibus, in frontibus eorum afifixis; aitque in
primis: In Secretariis vero duobus, quae supra dixi circa apsidem esse, hi versus indicant
officia singulorum
A dextra apsidis:
Hic locus est veneranda penus qua conditur, et qua Promitur alma sacri pompa mtnisterii.
A sinistra ejusdem:
Si quem sancta tenet meditanda in lege voluntas, Hic poterit residens sacris intendere Libris.
8. Haec de Secretario sacrorum Librorum Paulinus; quorum voluminum, sicut erat frequentior
usus, ita absque dubio numerus multiplicior, atque ob id non mirum, si non omnes simul
divinae Scripturae codices periere. Non sic quidem de ceteris libris, licet Ecclesiasticis, licet
pernecessariis; nam immensam raritatem illorum fuisse constat. Exemplo sit vulgatus ille per
orbem liber Eusebii Caesariensis De Temporibus, unicus eo argumento conscriptus, quem
Alipius, vir eruditus, Episcopus Tagastensis, in Africa non inventum, a praedicto Paulino,
apud Nolam commorante, quassivit; qul cum non tantum apud se non haberet, sed nec nomen
Auctoris agnosceret (appellat enim eum Eusebium, Episcopum Constantinopolitanum),
Romae quaesitum ac tandem apud Domnionem inventum, ad eum misit, ut constat ex epistola
6

