Ibidem sancti Athenogenis, antiqui Theologi, qui, per ignem consummaturus martyrium,
hymnum laetus cecinit, quem et discipulis scriptum reliquit.
Turonis, in Gallia, sancti Volusiani Episcopi, qui, a Gothis captus, in exsilio spiritum Deo
reddidit.
In monasterio Lutrensi, in Burgundia, sancti Deicolae Abbatis, qui, natione Hibernus,
discipulus fuit beati Columbani.
Turonis, in Gallia, sancti Leobardi reclusi, qui mira abstinentia et humilitate refulsit.
Novocomi sanctae Liberatae Virginis.
Budae, in Hungaria, sanctae Margaritae, Virginis, e regia Arpadensium familia, Ordinis sancti
Dominici Monialis, virtute castitatis et arctissima pcenitentia insignis, quam Pius
Duodecimus, Pontifex Maximus, sanctarum Virginum catalogo adscripsit.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

19 Januarii

Quartodecimo Kalendas Februarii. Luna ...

vj. G

Romae, via Cornelia, sanctorum Martyrum Marii et Marthae conjugum, et filiorum Audifacis
et Abachum, nobilium Persarum; qui Romam, temporibus Claudii Principis, ad orationem
venerant. Ex eis vero, post toleratos fustes, equuleum, ignes, ungues ferreos manuumque
praecisionem, Martha in Nympha necata est; ceteri sunt decollati, et corpora eorum incensa.
Item sancti Canuti, Regis et Martyris.
Smyrnae natalis beati Germanici Martyris, qui, sub Marco Antonino et Lucio Aurelio, cum
primaevae aetatis venustate floreret, damnatus a Judice, et, per gratiam virtutis Dei, metum
corporeae fragilitatis excludens, praeparatam sibi bestiam sponte provocavit; cujus dentibus
comminutus, vero pani Domino Jesu Christo, pro ipso moriens, meruit incorporari.
In Africa sanctorum Martyrum Pauli, Gerontii, Januarii, Saturnini, Successi, Julii, Cati, Pias
et Germanae.
Apud Spoletum passio sancti Pontiani Martyris, qui, tempore Antonini Imperatoris, a Fabiano
Judice, pro Christo vehementissime virgis caesus, jussus est super carbones nudis pedibus
ambulare, sed a carbonibus nil laesus, equuleo et uncinis ferreis jussus est suspendi, et sic in
carcerem trudi, ubi Angelica visitatione meruit confortari; postque leonibus expositus et
plumbo ferventi perfusus, tandem gladio percussus est.
Laudae, in Insubria, sancti Bassiani, Episcopi et Confessoris, qui adversus haereticos, una
cum sancto Ambrosio, strenue decertavit.
Wigorniae, in Anglia, sancti Wulstani, Episcopi et Confessoris, meritis et miraculis conspicui;
qui ab Innocentio Papa Tertio inter Sanctos relatus est.
37

