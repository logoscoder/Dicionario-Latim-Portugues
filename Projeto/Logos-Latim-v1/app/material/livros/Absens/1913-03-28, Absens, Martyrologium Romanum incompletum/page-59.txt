Persarum Sapore, cum Solem adorare renuissent, crudeli nece praeclaras sibi coronas
compararunt.
In Cypro sanctorum Martyrum Potamii et Nemesii.
Catanae, in Sicilia, sancti Leonis Episcopi, qui virtutibus atque miraculis coruscavit.
Eodem die sancti Eucherii, Aurelianensis Episcopi, qui eo magis miraculis claruit, quo
pluribus invidorum calumniis fuit oppressus.
Tornaci, in Galliis, sancti Eleutherii, Episcopi et Confessoris.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

21 Februarii

Nono Kalendas Martiii. Luna ...

iv. B

Scythopoli, in Palaestina, sancti Severiani, Episcopi et Martyris, qui, Eutychianis acerrime se
opponens, gladio peremptus est.
In Sicilia natalis sanctorum Martyrum septuaginta novem, qui sub Diocletiano, per diversa
tormenta, confessionis suae coronam percipere meruerunt.
Adrumeti, in Africa, sanctorum Martyrum Veruli, Secundini, Siricii, Felicis, Servuli,
Saturnini, Fortunati et aliorum sexdecim, qui in persecutione Wandalica, ob catholicae fidei
confessionem, martyrio coronati sunt.
Damasci sancti Petri Mavimeni, qui, cum diceret Arabibus quibusdam, ad se aegrotum
venientibus: "Omnis qui fidem Christianam catholicam non amplectitur, damnatus est, sicut et
Mahumet, pseudopropheta vester," ab illis est necatus.
Metis, in Gallia, sancti Felicis Episcopi.
Brixiae sancti Paterii Episcopi.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

22 Februarii

Octavo Kalendas Martii. Luna ...

iij. C

Antiochiae Cathedra sancti Petri Apostoli, ubi primum discipuli cognominati sunt Christiani.
Faventiae, in Aemilia, natalis sancti Petri Damiani, Cardinalis atque Episcopi Ostiensis et
Confessoris, ex Ordine Camaldulensi, doctrina et sanctitate celebris, quem Leo Papa
Duodecimus Doctorem universalis Ecclesiae declaravit. Ipsius autem festum sequenti die
celebratur.
59

