autem (Martyribus) honorem illorum dedit. Pro Pandiis, Dasiisque, ac Dionysiis (hoc est Jovis
Liberique patris solemnitatibus), et aliis festis vestris, Petro, Paulo, Thomae, Sergio, Marcello,
Leontio [Panteleemoni] Antonino, Mauritio aliisque sanctis Martyribus solemnitates populari
epulo peraguntur; proque illa veteri pompa, pro turpi obscoenitate et impudentia, fiunt
modestae, castae ac temperantiae plena? festivitates, non illae quidem mero delibutos, non
commessationibus leves, non cachinnis solutae, sed divinis canticis personantes, sacris
sermonibus audiendis intentae, quibus ad Deum preces non sine sanctis lacrimis et suspiriis
submittuntur. Haec ille. Similiter Gregorius Nyssenus, in Vita magni illius Gregorii,
cognomento Thaumaturgi, qui vixit temporibus Decii, haec de populari laetitia, in natalitiis
Martyrum ab illo instituta: Descendit, inquit, rursus ad urbem, et, omni circa regione undique
peragrata ac perlustrata, additamentum et quasi corollarium studii erga Numen divinum
instituebat, apud omnes ubique populos sanciens, ut nomine eorum qui pro fide decertassent,
dies festi atque solemnes conventus celebrarentur. Cumque alii in alium locum corpora
Martyrum diduxissent, per anniversarii circuli ambitum congregati laetabantur, in honorem
Martyrum ferias agentes, elc. Et paulo inferius: Cum animadvertisset enim quod propter
corporis voluptates simplex et imperitum vulgus in errore simulacrorum cultus permaneret,
quo maxime id quod praecipuum est, interim in iis assequeretur, nempe, ut, vanis
superstitionibus relictis, ad Deum converterentur, permisit eis ut in memoriam sanctorum
Martyrum sese exhilararent et oblectarent, atque in laetitiam effunderentur. Haec Nyssenus,
paulo ante finem citatae Vitae, ex translatione Siphani. Quae cuncta voluimus recitasse ob
exactam praedictae Tertulliani sententiae explicationem, quod scilicet Christiani suos
haberent census et fastos, nec esset videlicet quod vana illorum gaudia inviderent; per fastos
nimirum intelligentis Ecclesiasticas tabulas, in quibus Christianorum solemnitates ipsaque
natalitia Martyrum certis diebus notata haberentur, e quibus, ut diximus, Martyrologii
conscribendi profluxit origo. Haec de his satis.
7. At antiquitas veneranda et ab Apostolis manans semperque servata atque propagata traditio
non tantum egit ut anniversaria celebritate sanctorum Martyrum commemoratio ageretur, sed
etiam ut in ipsorum honorem Memoriae passim erigerentur; eo quippe nomine a majoribus
nominatae sunt Ecclesiae quae in honorem sanctorum Martyrum Deo consecrarentur, ut
sanctus Augustinus testatur, De Civitate Dei, lib. 22, cap. 10. Qui quidem laudabilis usus
Apostolorum temporibus, ut dictum est, visus est duxisse principium, ea nimirum occasione
quod veneranda Martyrum corpora sub altare recondi consueverint, secundum illud Joannis,
Apocalypsi, cap. 6, 9, ut omnes praesertim antiquiores declarant interpretes: Vidi subtus altare
animas interfectorum propter verbum Dei, et propter testimonium quod habebant. Cumque
ipsa altaria sepulcra esse Martyrum viderentur, ac subinde eadem praeclara memoria
Martyrum haberentur; quae eadem ex causa superaedificarentur Ecclesiae, seque Martyrum
Memoriae dicebantur.
8. Accidit insuper ut pium ardensque fidelium in Martyres studium non satis esse putaret, si
unius vel alterius Martyris in uno tantum loco esset Memoria collocata, sed plures optaret.
Quamobrem factum est, ut non sine reliquiis ejusdem Martyris in ejus honorem altare erigere
et Memoriam superstruere liceret, id legibus Ecclesiasticis prohibentibus (Concilium
Africanum, can. 50). Quamobrem, cum ex corpore Martyris sumptae reliquias in pluribus
altaribus collocarentur, id effecerunt ut plura unius ejusdemque Martyris sepulcra atque
Memorias dicerentur, proque numero altarium, sepulcrorum numerus augeretur.
9. Sed ex his ansam calumniandi nacti sunt Novatores, ut, sicut stulte, ita et temere dicerent
Catholicos quibusdam illusisse praestigiis, ut frequenter unius Martyris corpus diversis in
locis traderent situm esse; ignorantes, vel nescire dissimulantes, nos non dicere in diversis
9

