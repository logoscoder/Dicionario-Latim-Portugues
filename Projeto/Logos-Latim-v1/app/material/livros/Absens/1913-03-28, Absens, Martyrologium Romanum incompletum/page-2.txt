1.1 TRACTATIO DE MARTYROLOGIO ROMANO
1
3

CAESARIS BARONII

2
S.R.E. PRESBYTERI CARDINALIS
TIT. SS. NEREI ET ACHILLEI, ET APOSTOLICAE SEDIS
BIBLIOTHECARII

4
CAPUT I - DE EXACTA DILIGENTIA ADHIBITA A S. ROMANA
ECCLESIA IN CONSCRIBENDIS REBUS GESTIS SANCTORUM MARTYRUM
Nihil antiquius apud Sanctae Romanae Ecclesiae Praesules fuisse videtur, quam ut
Christianorum acta fortia, ipsse sanctorum Martyrum res praeclarissime gestae, perpetuae
memoriae monumentis consignarentur. Cui rei egregiam navatam operam primum fuisse a
sancto Clemente, Romano Pontífice, testatum habetur in libro de Romanis Pontificibus, qui a
quibusdam recentioribus citari consuevit nomine Damasi, ubi hace, in Clemente, leguntur:
Hic fecit septem regiones dividi notariis fidelibus Ecclesia, qui gesta Martyrum sollicite et
curiose, unusquisque per regionem suam, perquirerent. Haec ibi.
2. Licet vero, testimonio antiquorum Scriptorum Taciti, Plinii, Sexti Rufi, Publii Victoris et
aliorum, exploratissimum sit Romanam Urbem illis temporibus in regiones quatuordecim
fuisse divisam; tamen olim a Romanis Pontificibus in septem tantum regiones fuisse partitam,
secundum numerum septem Diaconorum qui Regionarii dicebantur, docent vetera Romanae
Ecclesiae monumenta. Perseverasse diutius ut in Romana Ecclesia nonnisi septem Diaconi
ordinarentur, auctor est Sozomenus, Historia Ecclesiastica, lib. 7, cap. 19. His ergo septem
cum divisse dicantur a Fabiano Papa regiones Urbis, quatuordecim illas in septem fuisse
conflatas, fatendum necessario videtur.
3. Porro, sicut septem erant Diaconi, sic et totidem Subdiaconi, et his par numerus
notariorum, qui iisdem Subdiaconis et Diaconis subjecti erant. Unde in eodem libro de
Romanis Pontificibus haec leguntur, in Fabiano: Hic regiones divisit Diaconibus, et fecit
septem Subdiaconos, qui septem notariis imminerent, qui gesta Martyrum in integrum
colligerent. Habetur de his recentius exemplum ex Paulino, sancti Ambrosii notario, qui et
vitam ejus conscripsit, in qua ait se fuisse sub cura Casti Diaconi, ad quem cuncta referret.
4. Ex his perpende quam diligens studium olim adhibitum fuerit, ut Acta sanctorum Martyrum
pure ac sincere conscriberentur; cum non modo notarii in id opus gnaviter incumberent, sed et
qui praeerant notariis Subdiaconi ac Diaconi, iidemque jure dicti oculi Episcopi, quorum esset
munus cuncta exacte pervestigare ac Pontifici nota faceré; qui a notariis scripta, qualia ea
demum essent, probaret atque inter Ecclesiastica monumenta reconderet. Id est enim quod de
Anthero Papa scriptum habes in hunc modum: Hic gesta Martyrum diligenter a notariis
exquisivit, et in Ecclesia recondidit. Haec ille. Ad haec, non tantum Acta Martyrum scribere,
sed et cetera quas ad Ecclesiam pertinerent, eorum muneris fuisse, expressum est in eodem
libro de Romanis Pontificibus, in Julio.
5. Atqui, non solum Romana Ecclesia in perquirendis atque scribendis sanctorum Martyrum
Actis sedulam curam impendit; sed et aliae nobiles Ecclesiae in iisdem haud segniter
laborasse noscuntur. Exstant de his clarissima antiquitatis monumenta, ut Smyrnensis
Ecclesiae epístola de Martyribus illic passis sub Marco Aurelio et Lucio Vero Imperatoribus,
2

