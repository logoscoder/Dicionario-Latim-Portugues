Cum religiosissimus Augustus Theodosius Mediolani urbem esset ingressus, universosque
Italiae Episcopos ad se invitasset, et ob causam aliquantulorum Episcoporum, qui ex Ariana
faece suas animas inquinassent, inquireret; contigit et nostram parvitatem in eodetn adesse
Concilio. In quo, cum dicenda dicta essent et definienda definita, coepit Christianissitnus
Princeps sanctum Gregorium, Cordubensis Ecclesiae in eo praeferre Antistitem, quod omni
die, sive non jejunans, matutinas, sive jejunans, vespertinas explicans Missas, eorum
Martyrum, quorum natalitia essent, plurima nomina memoraret. Factumque est ut omnes
statueremus ad tuam scribere caritatem, ut famosissimos Feriales de archivio sancti Eusebii,
Caesareae Palaestinae Episcopi, inquirens, Martyrum ad nos dirigas festa; ut possimus hoc
officium per tuam sanctam industriam melius perfectiusque, ad honorem Dei, Martyribus
exhibere."
Hactenus illi.
4. Sequitur Hieronymi nomine epistola, hujusmodi inscriptionis titulo consignata:
"BEATI HIERONYMI SUPER EO IPSO AD EOSDEM RESPONSIO
Chromalio et Heliodoro sanctis Episcopis
Hieronymus Presbyter
Constat Dominum nostrum Jesum Christum omni die Martyrum suorum triumphos excipere,
quorum passiones a sancto Eusebio, Caesariensi Episcopo, scriptas reperimus. Nam
Constantinus Augustus cum Caesaream fuisset ingressus, et diceret memorato Antistiti ut
peteret aliqua beneficia Cassariensi Ecclesiae profutura, legitur respondisse Eusebium:
Opibus suis Ecclesiam ditatam, nulla petendi beneficia necessitate compelli. Sibi tamen
desiderium immobile exstitisse, ut quidquid in Republica Romana gestum sit erga Sanctos
Dei, judices judicibus succedentes in universo orbe Romano, sollicita perscrutatione,
monumenta publica discutiendo, perquirerent; et qui Martyrum, a quo judice, in qua provincia
vel civitate, qua die, quave perseverantia, passionis suae obtinuerunt palmam, de ipsis
archiviis sublata, ipsi Eusebio, regio jussu dirigerent. Unde factum est, ut, idoneus relator
exsistens, et Ecclesiasticam historiam retexeret, et omnium paene Martyrum provinciarum
omnium Romanarum trophaea diligens historiographus declararet; quatenus omni die,
sacrificium Deo offerentes, eorum nomina meminissent, studentes qui die ipso quo
sacrificium offerretur, victores diaboli exstitissent, et martyrii sui triumpho pollentes atque
ovantes ad Regem suum pervenissent Christum. Hac de causa singulorum mensium
singulorumque dierum festa conscripsimus, ut jubere dignabamini, perennem nostrae
parvitatis memoriam fore credentes, cum diebus omnibus per tot annorum spatia sancta
Sanctorum nomina fuerint festive celebrata. Et, quoniam per singulos dies, diversarum
provinciarum diversarumque urbium plusquam octingentorum et nongentorum Martyrum sunt
nomina nominata, ut nullus dies sit, qui non intra quingentorum numerum reperiri possit
adscriptus, exempto die Kalendarum Januariarum; considerans, inter innumerabiles turbas,
lectoris animum intra unum mensem posse lassescere, ne id eveniat, breviter et succincte
eorum qui sunt in amplissima festivitate in suis locis, tantum prae omnibus memoratus sum,
ut, amputato fastidio, unus de omnibus sufficiat libellus adscriptus. Sane in prima parte libelli
omnium beatorum Apostolorum festa conscripsimus, ut dies varii non videantur dividere quos
una dignitas Apostolatus in caelesti gloria fecit esse sublimesÂ».
5. Hucusque epistola, Hieronymi nomine scripta; cui quidem primo aspectu adstipulari
videtur et Cassiodorus, omnibus praedictis Auctoribus antiquior. In libro enim De Institutione
divinarum lectionum sive litterarum, cap. 32, haec ait: Et ideo futurae beatitudinis memores,
11

