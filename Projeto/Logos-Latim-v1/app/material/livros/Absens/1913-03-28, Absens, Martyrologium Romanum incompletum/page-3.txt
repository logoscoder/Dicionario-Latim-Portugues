apud Eusebium, Historia Ecclesiastica, lib. 4, cap. 15; Viennensis et Lugdunensis Ecclesiarum
litterae, ab eodem Eusebio ex parte recitatae lib. 5, cap. 1, 2 et 3; Dionysii, Alexandrinae
Ecclesiae Episcopi, complures epistolae ad diversos conscriptae, apud eumdem Eusebium, lib.
6, cap. 41 et 42, ac lib. 7, cap. 11. Scimus in Ecclesia Carthaginensi sanctum Cyprianum
fuisse sollicitum ut dies quibus Martyres essent martyrio coronati, exacte adnotarentur, prout
constat ex ejus epístola, quam dedit ad Presbyteros et Diáconos Ecclesiae Carthaginensis,
num. 2, quae ponitur ordine 37 in editione Pamelii. Quin et longe ante Cypriani tempora a
majoribus eidem reí egregiam constat navatam esse operam. Audi quid de antiquioribus
Pontius Diaconus scribat: Cum majores nostri, inquit, plebejis et catechumenis, martyrium
consecutis, tantum honoris, pro martyrii ipsius veneratione, dederint, ut de passionibus eorum
multa, aut, prope dixerim, paene cuncta conscripserint, ut ad nostram quoque notitiam, qui
nondum nati fuimus, pervenirent... Haec in Cypriano Pontius, ejus Diaconus (in Vita sancti
Cypriani, cap. 1).
6. Erant et illa Acta Martyrum pura atque sincera, quae, cum de illis coram judicibus quaestio
haberetur, a notariis publicis exceptoribus excepta, in Acta publica, quas Proconsularia saepe
dicta invenimus, inferebantur, atque inter alia publica monumenta asservabantur. Horum
exstant adhuc nonnulla, eorumque in Notationibus mentionem facimus. Citat aliquando
eadem Pontius Diaconus in Cypriano, dum ait (in citata Vita sancti Cypriani, cap. 11): Et quid
Sacerdos Dei, Proconsule interrogante, responderit, sunt Acta quae referant. Haec ille.
5
CAPUT II - DE SANCTORUM HISTORIIS AB HAERETICIS VEL ALIIS
FALSA SCRIPTA SUNT
Sed quid? Quamvis optimi patresfamilias, ut habet parábola Evangelica, apud Matthaeum,
cap. 13, 24-30, bonum semen seminassent in agro, nihilominus inimicus homo, qui fuit
homicida ab initio, veritatis adversarius, ipse satan superseminavit zizania, ipsoque paene
initio exsurgentis Ecclesiae, falsa veris, inania atque incerta certis ac solida firmitate
constantibus admiscenda curavit; idque non tantum per haereticos Catholicae fidei perduelles,
sed et per Catholicos ipsos, eos tamen qui quaestum pietatem putarent, vel qui zelum quidem
haberent, sed non secundum scientiam.
2. Satis modo sit de his unum tantum in exemplum adducere Asianum Presbyterum, de quo
Tertullianus haec scribit, in lib. De Baptismo adversus Quintillam, cap. 17: Quod si quae
Paulo perperam adscripta sunt, exemplum Thecla ad licentiam mulierum docendi
tinguendique defendunt; sciant in Asia Presbyterum, qui eam scripturam construxit, quasi
titulo Pauli de suo cumulans, convictum atque confessum id se amore Pauli fecisse, loco
decessisse. Haec Tertullianus. Inscriptus erat liber ille ΠΕPÍOΔOΣ Pauli et Theclae, continensPÍOΔOΣ Pauli et Theclae, continensOΣ Pauli et Theclae, continens
et baptizati Leonis fabulam, ut testatur sanctus Hieronymus, De Scriptoribus Ecclesiasticis,
sive De viris illustribus, cap. 7, in Luca.
3. Ejusdem generis illa erant insomnia, nimirum Circuitus Petri, Circuitus Joannis, Circuitus
Thomae, Actus Andreas, Actus Joannis, Actus Philippi, Actus Petri, Actus Pauli, Itinerarium
Clementis: quae omnia damnant Athanasius, in Synopsi Scripturae sacrae, cap. 76;
Philastrius, in lib. De haeresibus, cap. 88; et Gelasius in Concilio Romano, cap. 5. Haec enim
et alia hujuscemodi ab haereticis esse excogitata, certissimum est. Ab Ebione in primis haec
factitata ab eoque falsa Acta Apostolorum inventa, et Circuitus Petri esse corruptos et Pauli
Acta referta blasphemiis introducta, tradit Epiphanius, in, Panario, heeresi 30, num. 15, 16 et
23. A Gnosticis de sancta Dei Genitrice Maria portentosum librum esse conscriptum, testatur
idem Epiphanius, in Panario, haeresi 26, num. 8. Encratitas in medium adduxisse, ad
3

