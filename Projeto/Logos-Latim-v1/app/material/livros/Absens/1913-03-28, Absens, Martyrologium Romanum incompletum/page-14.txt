Episcopos et Patriarchas nonnisi Fratres consueverint appellare.
2. Habetur mentio in eadem epistola de quodam Concilio, ex totius Italiae Episcopis
Mediolani, Theodosio Imperatore praesente, coacto. Verum, istud commentum esse non
dubites. Qui enim fieri potuit ut tam celebris Synodus sic e Scriptorum monumentis exciderit,
sic silentio fuerit obvoluta, ut nullus illorum temporum Scriptorum, quorum sane haud
exiguus fuit numerus, nec nomine tenus ejus meminerit? Sed haec manifestiora reddentur, si
lucubrationum Hieronymi temporis exacta ratio habeatur. Quando, rogo, volunt illam
Synodum coram Theodosio Mediolani congregatam? Num cum primum, adversus Maximum
tyrannum pugnaturus, Constantinopoli anno decimo sui imperii in Italiam venit? Certe id dici
non posse, quae sanctus Hieronymus scribit, vehementer repugnant. Dum enim, in lib. De
Scriptoribus Ecclesiasticis, ad calcem, sive cap. 135, cunctas, quas hactenus usque ad annum
decimum quartum ejusdem Theodosii Imperatoris elaborasset, lucubrationes recenset, ne
verbum quidem de conscripto vel a se translato libro illo De Martyribus habet, quem statim
post illam Synodum scriptum esse illae ipsae recitatae epistolae indicant. Ex quibus satis
apparet, dictam Synodum commentitiam ad primum Theodosii Mediolanum adventum non
posse referri.
3. Quod si ad secundum adventum ejus (bis tantum post adeptum lmperium in Italiam venisse
certum est), quando iterum ad expugnandum Eugenium tyrannum ex Oriente in Italiam
descendit, eamdem Synodum Mediolani celebratam esse dixerint; certe ratio temporum
contradicit. Descendit Theodosius in Italiam cum exercitu, anno decimo sexto eodemque
ultimo sui Imperii; decernensque cum Eugenio, sexta die Septembris illum obtinuit; inde
Mediolanum se contulit. Quae autem tunc ab eo illic sunt facta usque ad diem decimam
septimam Januarii, qua ex hac vita migravit, Ambrosius ea Oratione quam habuit in ejus
funere, et alii illorum temporum Scriptores exacte describunt; adeo, ut nullum ejusmodi
cogendi Concilii reliquum fuisse tempus, appareat.
4. Ex his itaque totum illud commentum de litteris ex praedicta Synodo datis, aliisque rebus
quae iisdem continentur epistolis, plane clara luce detegitur; ut quod in illis habetur de
Gregorio Episcopo Cordubensi, matutinas ac vespertinas Missas agente. Augustinus etenim,
qui iisdem temporibus vixit, id tantum quinta feria Majoris Hebdomadae in Coena Domini in
Ecclesia Catholica fieri consuevisse, testari videtur, scribens ad Januarium, epistola 54, alias
118, cap. 5, sive num. 6 et 7; licet sciamus olim temporibus Cypriani matutinum ac
vespertinum Sacrificium in Africa offerri in usu fuisse, ut idem Cyprianus testatur ad
Caecilium scribens, epistola 63, editionis Pamelii, num. 15 et 16, quem morem apud
Ã†gyptios tantum perseverasse, auctor est Sozomenus, Historia Ecclesiastica, lib. 7, cap. 19;
quamvis etiam sciamus, in Concilio Agathensi, can. 30, secundum recentiorum lectionem,
haberi mentionem de Missis matutinis et vespertinis, et ex eo apud Gratiani Decretum, part. 3,
De consecratione, distinct. 5, pars 4, can. 13, Convenit ordinem Ecclesiae. Sed in haec non
obnitimur, cum sciamus Ecclesiasticorum rituum diversam fuisse diversarum Ecclesiarum
consuetudinem. Deprehenditur et in eo de Gregorio impostura, dum dicitur ipsum etiam
jejunii tempore celebrasse natalitia Martyrum; diversam quippe ab his fuisse Ecclesiae
consuetudinem, testantur antiqui canones, ut Concilii Laodiceni can. 51, apud Martini
Bracarensis Collectionem, can. 48, et apud Gratiani Decretum, part. 2, causa 3, quaest. 4, pars
3, can. 8-9, Non oportet in Quadragesima, et Non licet in Quadragesima.
5. Quod insuper tam in dicta Episcoporum epistola, quam in ea quae ad eosdem Hieronymi
nomine reddita habetur, Eusebius, Episcopus Caesareae sanctitatis elogio commendatur, pro
monstro quidem habetur. Etenim, etsi oiim sanctitatis titulus communior esse videretur, ut
14

