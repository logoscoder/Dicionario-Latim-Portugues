Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

18 Decembris

Quintodecimo Kalendas Januarii. Luna ...

vij. F

Philippis, in Macedonia, natalis sanctorum Martyrum Rufi et Zosimi, qui ex illorum numero
discipulorum fuerunt, per quos primitiva Ecclesia in Judaeis et Graecis fundata est; de quorum
etiam felici agone scribit sanctus Polycarpus in epistola ad Philippenses.
Laodiceae, in Syria, passio sanctornm Theotimi et Basiliani. In Africa sanctorum Martyrum
Quincti, Simplicii et aliorum; qui sub Decii et Valeriani persecutione passi sunt.
Ibidem sancti Moysetis Martyris.
Item in Africa sanctorum Martyrum Victuri, Victoris, Victorini, Adjutoris, Quarti et aliorum
triginta.
Mopsuestiae, in Cilicia, sancti Auxentii Episcopi, qui, olim sub Licinio miles, potius elegit
cingulum exuere quam uvas Baccho offerre; factusque Episcopus, praeclarus meritis quievit
in pace.
Turonis, in Gallia, sancti Gatiani Episcopi, qui, a sancto Fabiano Papa primus ejusdem
civitatis Episcopus ordinatus est, et multis clarus miraculis obdormivit in Domino.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

19 Decembris

Quartodecimo Kalendas Januarii. Luna ...

vj. G

In Mauritania sancti Timothei Diaconi, qui ob Christi fidem, post diros carceres, in ignem
conjectus, martyrium consummavit.
Alexandriae beati Nemesii Martyris, qui, primo per calumniam quasi latro Judici delatus,
eoque crimine absolutus, mox, in persecutione Decii, Christianae religionis nomine accusatur
Aemiliano Judici; a quo, geminatis suppliciis excruciatus, cum latronibus jussus est incendi,
Salvatoris deferens similitudinem, qui una cum latronibus pertulit crucem.
Nicaeae, in Bithynia, sanctorum Martyrum Darii, Zosimi, Pauli et Secundi.
Nicomediae sanctorum Martyrum Cyriaci, Paulilli, Secundi, Anastasii, Syndimii et Sociorum.
Gazae, in Palaestina, passio sanctarum Meuris et Theae.
Romae depositio sancti Anastasii Papae Primi, viri ditissimae paupertatis et apostolicae
sollicitudinis, quem (ut ait sanctus Hieronymus) diu Roma habere non meruit, ne orbis caput
sub tali Episcopo truncaretur; nam, haud multo post ejus obitum, Roma a Gothis capta et
279

