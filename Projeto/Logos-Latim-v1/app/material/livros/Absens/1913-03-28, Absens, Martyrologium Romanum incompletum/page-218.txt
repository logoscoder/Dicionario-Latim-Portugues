confessionem, post multa tormenta, gladio caesus est.
Damasci sanctorum Martyrum Pauli, et Tattae conjugis, ac Sabiniani, Maximi, Rufi et
Eugenii filiorum; qui, Christianae religionis accusati, verberibus aliisque suppliciis torti sunt,
et in cruciatibus animas Deo reddiderunt.
In Asia passio sanctorum Bardomiani, Eucarpi et aliorum viginti sex Martyrum.
Lugduni, in Gallia, depositio sancti Lupi, qui ex Anachoreta factus est Episcopus.
Antisiodori sancti Anacharii, Episcopi et Confessoris.
Blesis, in Gallia, sancti Solemnii, Episcopi Carnutensis, miraculis clari.
Eodem die sancti Principii, qui fuit Episcopus Suessionensis et frater beati Remigii Episcopi.
Anagniae sanctarum Virginum Aureliae et Neomisiae.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.

26 Septembris

Sexto Kalendas Octobris. Luna ...

xxix. G

Nicomediae natalis sanctorum Martyrum Cypriani, et Justinae Virginis. Haec, sub Diocletiano
Imperatore et Eutolmio Praeside, cum multa pro Christo pertulisset, ipsum quoque
Cyprianum, qui erat magus et suis magicis artibus eam dementare conabatur, ad Christianam
fidem convertit; cum quo postea martyrium sumpsit. Eorum corpora, feris objecta, rapuerunt
noctu quidam nautae Christiani, et Romam detulerunt; quae, postmodum in Basilicam
Constantinianam translata, prope Baptisterium condita sunt.
Romae sancti Callistrati Martyris, et aliorum quadraginta novem militum; qui milites, in
persecutione Diocletiani Imperatoris, cum Callistratus, insutus culeo et in mare demersus,
divina ope evasisset incolumis, ad Christianam religionem conversi sunt, et cum eo pariter
martyrium subierunt.
Bononia; sancti Eusebii, Episcopi et Confessoris.
Brixiae sancti Vigilii Episcopi.
In agro Tusculano beati Nili Abbatis, qui fundator monasterii Cryptae Ferratae ac vir magnae
sanctitatis exstitit.
Tiferni, in Umbria, sancti Amantii Presbyteri, virtute miraculorum illustris.
Albani sancti Senatoris.
Et alibi aliorum plurimorum sanctorum Martyrum et Confessorum, atque sanctarum
Virginum. R. Deo gratias.
218

