12.36.0. De castrensi peculio militum et praefectianorum.
12.36.1
Imperator Alexander Severus . Si in potestate tua filius tuus fuit eo tempore, quo quaedam nomine eius emisti, ea
tua esse non dubitatur.
1 . Peculio autem castrensi cedunt res mobiles, quae eunti in militiam a patre vel a matre aliisve propinquis vel
amicis donatae sunt, item quae in castris per occasionem militiae quaeruntur.
2 . In quibus sunt etiam hereditates eorum, qui non alias noti esse potuerunt nisi per militiae occasionem, etiamsi
res immobiles in his erunt.
3 . Matris autem hereditas, quamvis in militia delata sit, ad peculium castrense non pertinet.
4 . In castrensi vero peculio praedium donatum non esse constat, quamvis empta ex castrensi peculio praedia
eius condicionis efficiantur. * ALEX. A. PRISCIANO. *<A 223 PP. ID. NOV. MAXIMO II ET AELIANO
CONSS.>
12.36.2
Imperator Alexander Severus . Filius familias alienationem nullius rei sine voluntate patris habet, nisi si castrensi
peculium habeat. * ALEX. A. FELICI. *<A 224 PP. VIII K. IUL. IULIANO ET CRISPINO CONSS.>
12.36.3
Imperator Alexander Severus . Errat, qui tibi persuasit, quod nexu paternae potestatis iure sacramenti solutus es.
Manent enim nihilo minus milites in potestate parentium, sed peculium castrense proprium habent nec in eo ius
ullum patris est * ALEX. A. FELICIANO MIL. *<A 224 PP. III ID. OCT. IULIANO ET CRISPINO CONSS.>
12.36.4
Imperator Gordianus . Cum adlegas te a fratre tuo eodemque commilitone in isdem castris institutum heredem,
successionem eius potius ex castrensi peculio tuo quam patri cuius in potestae es per te quaesitam videri rationis
est.
1 . Etenim peregrinationis labor sociatus commilitii eius et obeundorum munerum consortium adfectioni
fraternae nonnihilum addidisse, quin immo vice mutua cariores invicem sibi reddidisse credendum est. * GORD.
A. GALLO MIL. *< >
12.36.5
Imperatores Diocletianus, Maximianus . Intellegis filio qui militavit defuncto peculium eius penes patrem
remansisse, non hereditatem patri quaesitam. * DIOCL. ET MAXIM. AA. ET CC. PHILOSTRATO. *< >
12.36.6
Imperatores Theodosius, Valentinianus . Ius castrensis peculii tam scriniarios quam exceptores ceterosque, qui in
officio tui culminis merendi licentiam habere noscuntur, ac si in legione prima adiutrice nostra militent,
inviolatum habere praecipimus. * THEODOS. ET VALENTIN. AA. ZOILO PP. *<A 444 ?>
12.37.0. De erogatione militaris annonae.
12.37.1
Imperator Constantius . Repetita consuetudo monstravit expeditionis tempore buccellatum ac panem, vinum
quoque atque acetum, sed et lardum, carnem vervecinam etiam milites nostros ita solere percipere: biduo
buccellatum. Tertio die panem: uno die vinum, alio die acetum: uno die lardum, biduo carnem vervecinam *
CONSTANTIUS A. ET IUL. C.HELPIDIO PP. *<A 360 D.XVI K.IUN.HIERAPOLI CONSTANTIO X ET
IULIANO C.III CONSS. >
12.37.2
Imperatores Valentinianus, Valens . E vicesimo, non amplius, lapide milites sibi iubemus paleas convectare. *
VALENTIN. ET VALENS AA. SECUNDO PP. *<A 363.364 D.V K.OCT. EDESSA IOVIANO ET
VARRONIANO CONSS.>
12.37.3
Imperatores Valentinianus, Valens . Cenaticorum nomine milites et eorum superstantes nihil penitus a
provincialibus accipere audeant. Sciant enim milites, quod oportet eos commoda sua, quae in annonarum
perceptione adipiscuntur, accipientes extrinsecus detrimentis provinciales non adficere * VALENTIN. ET
VALENS AA. AD VICTOREM MAG. MIL. *<A 364 D.VI K.IAN.BONAMANSIONE DIVO IOVIANO ET
VARRONIANO CONSS.>
12.37.4
623

