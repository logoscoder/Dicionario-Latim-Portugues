4 . His videlicet casibus, per quos poenalibus modis ius patronatus quasi ab indignis patronis eripitur, in suo
robore durantibus. * IUST. A. DEMOSTHENI PP. *<A 529 RECITATA SEPTIMO MILIARIO IN NOVO
CONSISTORIO PALATII IUSTINIANI. D.III K.NOV.DECIO VC.CONS.>
6.4.4
[Here there is a Greek text. Sorry, it is not yet in the Library.]
6.5.0. Si in fraudem patroni alienatio facta est.
6.5.1
Imperatores Diocletianus, Maximianus . Si in fraudem patroni libertus aliquid alienaverit, quatenus legitima pars
deminuta est, revocandi tributam convenit esse potestatem. * DIOCL. ET MAXIM. AA. ET CC. CLAUDIO.
*<A 294 S. XVI K. NOV. SIRMI CC. CONSS.>
6.5.2
Imperatores Diocletianus, Maximianus . Defuncto quidem liberto patronus intestato succedens per actionem
calvisianam in eius fraudem alienata revocare potest.
1 . Verum cum patronum post liberti sui mortem ab eo fundi collatam donationem habuisse ratam adseveras,
manumissoris factum infirmare successores eius minime possunt. * DIOCL. ET MAXIM. AA. ET CC. IULIAE.
*<A 294 S. VIII K. IAN. SIRMI CC. CONSS.>
6.6.0. De obsequiis patronis praestandis.
6.6.1
Imperator Alexander Severus . Contra patronum tuum famosam actionem instituere non potes. * ALEX. A.
ZOTICO. *<A 223 PP. PRID. ID. MAI. MAXIMO II ET AELIANO CONSS.>
6.6.2
Imperator Alexander Severus . Libertae, quae voluntate patroni aut iure nuptae sunt, non coguntur officium
patronis suis praestare. * ALEX. A. LEONTOGONO. *<A 223 PP. XVII K. AUG. MAXIMO II ET AELIANO
CONSS.>
6.6.3
Imperator Alexander Severus . Etiam qui pactione data a dominis manumittuntur, mero iure omne obsequium
patronis debent. * ALEX. A. XANTHO. *<A 223 PP. K. NOV. MAXIMO II ET AELIANO CONSS.>
6.6.4
Imperator Alexander Severus . Si manumissori tuo vim et audaciam obiecisti ei, qui te beneficio suo ex servitute
liberando, ut adversarium haberet, fecit, praeses provinciae, quatenus coercere eiusmodi temerariam licentiam
debeat, aestimabit.
1 . Nam si qua tibi pecunia debebatur sive de rebus adversus patronum disceptatio fuerat, non protinus ad
litigandum currere debueras: maxime autem si hoc facere auderes, sine atrocitate certe verborum aequitatem
petitionis tuae commendare iudici potuisti, omni honore patrono debito reservato. * ALEX. A. VICTORINO.
*<A 224 PP. PRID. K. OCT. IULIANO ET CRISPINO CONSS.>
6.6.5
Imperator Gordianus . Etiam liberis damnatorum consuetum obsequium libertos paternos praestare debere in
dubium non venit. Proinde si non agnoscunt reverentiae debitae munus, non immerito videntur ipsi adversus se
provocare severitatem * GORD. A. SULPICIAE. *<A 240 PP. III NON. SEPT. SABINO II ET VENUSTO
CONSS.>
6.6.6
Imperator Gordianus . Libertos sive libertas, maxime quibus impositae operae non sunt, consuetum potius
obsequium quam servile ministerium manumissoribus exhibere debere neque vincula perpeti non est opinionis
incertae. * GORD. A. CORNELIO. *<A 242 PP. III K. APRIL. ATTICO ET PRAETEXTATO CONSS.>
6.6.7
Imperatores Diocletianus, Maximianus . Neque libertis novercae inferendae iniuriae privignis eius libera facultas
esse debet: paternos etiam libertos, sicuti dicis, iniuriosos tibi fuisse ferendum non est.
1 . Praeses igitur provinciae vindictam tibi personarum condicioni congruentem impertiri non dubitabit. *
DIOCL. ET MAXIM. AA. METRODORO. *<A 286 PP. V ID. MAI. MAXIMO II ET AQUILINO CONSS.>
6.6.8
Imperatores Diocletianus, Maximianus . Nec patronae tuae obsequiis refragari te fas est. * DIOCL. ET MAXIM.
AA. HERMIAE. *<A 287 PP. XII FEBR. DIOCLETIANO III ET MAXIMIANO AA. CONSS.>
293

