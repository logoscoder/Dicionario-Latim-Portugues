5.12.10
Imperatores Diocletianus, Maximianus . Cum dotem te aestimatam accepisse profitearis, apparet iure communi
per pactum quod doti insertum est formato contractu ex empto actionem esse. Quis enim dubitet aestimationem a
te mulieri deberi, cum periculo tuo res deteriores fiant vel augmenta lucro tuo recipiantur * DIOCL. ET
MAXIM. AA. INGENUO. *<A 286 PP. XII K.MAI. MAXIMO II ET AQUILINO CONSS.>
5.12.11
Imperatores Diocletianus, Maximianus . De his, quae in dotem data ac direpta commemoras, mariti tui esse
actionem nulla est dubitatio. * DIOCL. ET MAXIM. AA. ET CC. SEVERAE. *<A 293 D. X K. MAI
HERACLIAE AA. CONSS.>
5.12.12
Imperatores Diocletianus, Maximianus . Ex pecunia dotali fundus a marito tuo comparatus non tibi quaeritur,
cum neque maritus uxori actionem empti possit adquirere ac dotis tantum actio tibi competat. Unde aditus
praeses provinciae, si non te transegisse reppererit, sed ex maiore dote partem consecutam, residuum restitui
providebit * DIOCL. ET MAXIM. AA. ET CC. RUFINAE. *<A 293 D. VIII K. MAI HERACLIAE AA.
CONSS.>
5.12.13
Imperatores Diocletianus, Maximianus . Si a matre vestra superstite aliquid ad vos pertinens in dotem scienti
vitrico vestro datum est, intellegis nullam firmitatem iuris dationem habere, si neque pollicitatio neque stipulatio
intercessit. * DIOCL. ET MAXIM. AA. ET CC. CATULAE. *<A 293 D. PRID.K.MAI. HERACLIAE AA.
CONSS.>
5.12.14
Imperatores Diocletianus, Maximianus . Mater pro filia dotem dare non cogitur nisi ex magna et probabili vel
lege specialiter expressa causa: pater autem de bonis uxoris suae invitae nullam dandi habet facultatem. *
DIOCL. ET MAXIM. AA. ET CC. BASILISSAE. *<A 293 S.D.IIII NON.NOV.PHILIPPOPOLI AA. CONSS.>
5.12.15
Imperatores Diocletianus, Maximianus . Cum citra fidem etiam instrumentorum datam dotem aliunde probanti
post divortium quondam uxoris secundum bonam fidem restitui debere constet, amissis etiam instrumentis sine
dubio cetera probationum indicia iure prodita non habentur irrita. * DIOCL. ET MAXIM. AA. ET CC.
ULPIANAE. *<A 293 D.VIII K. AUG.SIRMI AA. CONSS.>
5.12.16
Imperatores Diocletianus, Maximianus . Ante divisionem soror tua intestato patri etiam ipsa succedens pro
indiviso portionem fundi communis in dotem dare non prohibetur. * DIOCL. ET MAXIM. AA. ET CC.
AEMILIANO. *<A 294 D. NON. IUL. SIRMI CC. CONSS.>
5.12.17
Imperatores Diocletianus, Maximianus . Res, quarum usu fructu sibi deducto socrus in dotem dedit, venumdando
auferre tibi nihil potest. * DIOCL. ET MAXIM. AA. ET CC. SABINIANO. *<A 294 D. NONIS IUL. SIRMI
CC. CONSS.>
5.12.18
Imperatores Diocletianus, Maximianus . Si socrus tua fundum deducto usu fructu uxori tuae donavit tibique in
dotem uxor quidem proprietatem, socrus autem usum fructum dedit, uxore tua rebus humanis in matrimonio
exempta fundum apud te remansisse secundum placiti inter vos fidem non ambigitur. Nam si acceptura certum
quid annuum filiae suae usum fructum locavit, mortua conductrice usus fructus extingui minime potuit *
DIOCL. ET MAXIM. AA. ET CC. MENESTRATO. *<A 294 D. XIIII K.IAN.SIRMI CC. CONSS.>
5.12.19
Imperatores Diocletianus, Maximianus . Cum patrem pro filia dotem tibi dantem, si post suam mortem in
matrimonio constituta rebus humanis eadem eximatur, partem dimidiam dotis ammiae reddi pactum proponas,
post vero testamento facto cum aliis etiam ammiam heredem scripsisse nec ammiam quicquam ex stipulatu
petere velle sanxisse, si quidem hanc sibi reddi secundum fidem pacti stipulatam ammiam non probetur, ex
alieno pacto nec prorsus ei ulla competit actio.
1 . Si vero ex verborum conceptione sibi quaesivit obligationem ac tibi testatorem prospexisse probetur, contra
eam ex stipulatu post eventum condicionis petentem, quatenus accepit ex defuncti voluntate quae fuit stipulata,
exceptione ( salva falcidia) uti potes. * DIOCL. ET MAXIM. AA. ET CC. ACHILLI. *<A 294 D. XIII K.
FEBR. SIRMI CC. CONSS.>
5.12.20
Imperatores Diocletianus, Maximianus . Pro oneribus matrimonii mariti lucro fructus dotis totius esse, quos ipse
cepit, vel, si uxori capere donationis causa permisit, eum in quantum locupletior facta est posse agere
manifestissimi iuris est. * DIOCL. ET MAXIM. AA. ET CC. TIBERIO. *<A 294 D.V K.SIRMIMAI. CC.
CONSS.>
5.12.21
236

