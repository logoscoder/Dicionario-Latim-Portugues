causam dotis, in quem casum patri soli repetitio competit, pacto posse fieri auctoritate iuris saepissime sit
responsum. * DIOCL. ET MAXIM. AA. ET CC. RUFO. *<A 293 D. V NON. MAI. IPSIS AA. CONSS.>
5.14.7
Imperatores Diocletianus, Maximianus . Pater, pro filia dotem datam genero ea prius in matrimonio defuncta
nepotibus pactus restitui, licet his actionem quaerere non potuit, tamen utilis eis ex aequitate accommodabitur
actio. * DIOCL. ET MAXIM. AA. ET CC. PHILETO. *<A 294 D. XIIII K. IAN. NICOMEDIAE CC.
CONSS.>
5.14.8
Imperatores Theodosius, Valentinianus . Hac lege decernimus, ut vir in his rebus, quas extra dotem mulier habet,
quas Graeci dicunt, nullam uxore prohibente habeat communionem nec aliquam ei necessitatem imponat.
Quamvis enim bonum erat mulierem, quae se ipsam marito committit, res etiam eiusdem pati arbitrio gubernari,
attamen quoniam conditores legum aequitatis convenit esse fautores, nullo modo, ut dictum est, muliere
prohibente virum in paraphernis se volumus immiscere * THEODOS. ET VALENTIN. AA. HORMISDAE PP.
*<A 450 S.D.V ID. IAN. POST CONSULATUM PROTOGENIS ET ASTERII.>
5.14.9
Imperatores Leo, Anthemius . Ex morte cuiuscumque personae sive mariti sive mulieris eandem partem, non
pecuniae quantitatem, tam virum ex dote quam mulierem ex ante nuptias donatione lucrari decernimus.
1 . Veluti si maritus mille solidorum ante nuptias donationem confecerit, licebit mulieri et minoris et amplioris
quantitatis dotem offerre et marito similiter ante nuptias donationem: hoc tamen observandum est, ut quantam
partem mulier stipuletur sibi lucro cedere ex ante nuptias donatione, si priorem maritum mori contigerit, tantam
et maritus ex dote partem, non pecuniae quantitatem, stipuletur sibi, si constante matrimonio prior mulier in fata
collapsa fuerit.
2 . Et si pactum contra vetitum fuerit subsecutum, infirmum atque invalidum hoc esse , ut nulla ex eo procedere
possit exactio, praecipimus.
3 . Eadem custodiri censemus, sive pater pro filio sive mater sive ipse ducturus uxorem sui iuris constitutus sive
quilibet alius pro eo ante nuptias donationem nupturae dederit.
4 . Simili quoque modo, sive pater pro filia sive mater sive ipsa pro se, sui iuris videlicet constituta, sive quilibet
alius pro ea uxorem ducturo dotem dederit seu promiserit, quoniam et alio pro ea offerente dotem ipsa eam pro
se videtur offerre.
5 . Quod adeo verum est, ut et ipsa ab alio pro se oblatam dotem in lucrum suum reposcat, nisi forte is qui eam
obtulit statim ( id est tempore oblationis seu promissionis) stipulatus vel pactus sit, ut sibi dos praedicta reddatur.
* LEO ET ANTHEM. AA. NICOSTRATO PP. *<A 468 D.XV K. SEPT. ANTHEMIO A. II CONS.>
5.14.10
Imperator Justinianus . Lege Leonis divae memoriae pacta lucrorum dotis et ante nuptias donationis paria esse
sanciente nec adiciente, quid fieri oporteat, si hoc minime observatum sit, nos omnia clara esse cupientes
praecipimus disparibus eis factis maiorem lucri partem ad minorem deduci, ut eo modo uterque minorem partem
lucretur. * IUST. A. MENAE PP. *<A 529 D. VIII ID APRIL. CONSTINTINOPOLI DECIO VC.CONS.>
5.14.11
Imperator Justinianus . Si mulier marito suo nomina ( id est feneraticias cautiones) quae extra dotem sunt dederit,
ut loco paraphernarum apud maritum maneant, et hoc dotali instrumento fuerit adscriptum, utrumne habeat
aliquas ex his actiones maritus sive directas sive utiles, an penes uxorem omnes remaneant, et in quem eventum
dandae sint marito actiones, quaerebatur.
1 . Sancimus itaque, si quid tale evenerit, actiones quidem omnimodo apud uxorem manere, licentiam autem
marito dari easdem actiones movere apud competentes iudices nulla ratihabitione ab eo exigenda, et usuras
quidem eorum circa se et uxorem expendere, pecunias autem sortis quas exegerit servare mulieri vel in causas,
ad quas ipsa voluerit, distribuere.
2 . Et si quidem in dotali instrumento hypothecae pro his nominatum a marito scriptae sunt, his esse mulierem ad
cautelam suam contentam. Sin autem minime hoc scriptum inveniatur, ex praesenti nostra lege habeat
hypothecam contra res mariti, ex quo pecunias ille exegit
3 . Antea enim habeat ipsa mulier facultatem, si voluerit, sive per maritum sive per alias personas easdem
movere actiones et suas pecunias percipere et ipsas cautiones a marito recipere, securitate ei competente
facienda.
4 . Dum autem apud maritum remanent eaedem cautiones, et dolum et diligentiam maritus circa eas praestare
debet, qualem circa suas res habere invenitur ne ex eius malignitate vel desidia aliqua mulieri accedat iactura.
Quod si evenerit, ipse eandem de proprio resarcire compelletur * IUST. A. IOHANNI PP. *<A 530 D. K. NOV.
LAMPADIO ET ORESTE VV. CC. CONSS.>
5.15.0. De dote cauta et non numerata.
242

