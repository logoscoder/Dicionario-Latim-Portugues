11.21.0. De privilegiis urbus Constantinopolitanae.
11.21.1
Imperatores Honorius, Theodosius . Urbs Constantinopolitana non solum iuris italici, sed etiam ipsius Romae
veteris praerogativa laetetur. * HONOR. ET THEODOS. AA. PHILIPPO PP. ILLYRICI. *<A 421
D.PRID.ID.IUL.EUSTATHIO ET AGRICOLA CONSS.>
11.22.0. De metropoli Beryto.
11.22.1
Imperatores Theodosius, Valentinianus . Propter multas iustasque causas metropolitano nomine ac dignitate
Berytum decernimus exornandum iam suis virtutibus coronatam. Igitur haec quoque metropolitanam habeat
dignitatem. Tyro nihil de iure suo derogatur. Sit illa mater provinciae maiorum nostrorum beneficio, haec nostro,
et utraque dignitate simili perfruat * THEODOS. ET VALENTIN. AA. HORMISDAE PP. *<A 448-450 >
11.23.0. De canone frumentario urbis Romae.
11.23.1
Imperatores Valentinianus, Valens . Nautici apud praesidum vel magistratuum acta confiteantur incorruptas
species suscepisse, eorumque, apud quos deponitur ista testatio, praesens adspectus probet nihil in his esse vitii.
Quod eo tempore, quo ad sacrae urbis portum pervenit, praefecturam iugiter observare praeceptum est *
VALENTIN. ET VALENS AA. AD IULIANUM PRAEF. ANNONAE. *<A 366 D.XVIII K.IUL.REMIS
GRATIANO A.ET DAGALAIFO CONSS.>
11.23.2
Imperatores Arcadius, Honorius . Si quid frumenti vel olei urbicarii canonis remissione indultum est speciali
beneficio, contra commodum publicum elicita non valeant. * ARCAD. ET HONOR. AA. AD SENATUM ET
POP. *<A 397 D.XVII K.MAI.MEDIOLANI CAESARIO ET ATTICO CONSS.>
11.23.3
Imperatores Arcadius, Honorius . Neminem patimur in mutando canone urbis Romae nostrae clementiae
beneficium postulare: sed etiam ea rescripta, quae quoquo modo potuerint impetrari, suscipi non sinimus. Eos
vero, qui contra haec fecerint, in duplum retinendos esse decernimus.
1 . Vicarios quin etiam ceterosque iudices, nisi deinceps ab usurpatione urbicarii canonis abstineant,
deportationis poena detineri, primates officiorum capitali supplicio subiugari perpetua auctoritate sancimus. *
ARCAD. ET HONOR. AA. MESSALAE PP. *<A 399 D.PRID.NON.SEPT.ALTINO THEODORO
VC.CONS.>
11.24.0. De frumento urbis Constantinopolitanae.
11.24.1
Imperatores Honorius, Theodosius . Nulli, ne divinae quidem domui nostrae frumentum de horreis publicis pro
annona penitus praebeatur, sed integer canon mancipibus consignetur, annona in pane cocto domibus exhibenda.
Ita enim debet canon ab inclitae memoriae constantino praestitus nec non a divo pietatis meae avo theodosio
auctus expendi, quoniam crescit inopia, si frumenta, quae pro annona tribuuntur, ad usus alios deputata cogentur
sibi de publico emere, quae aliis vendere potuissent * HONOR. ET THEODOS. AA. URSO PU. *<A 416 D. X
K. AUG. CONSTANTINOPOLI THEODOSIO A. VII ET PALLADIO CONSS.>
11.24.2
Imperatores Theodosius, Valentinianus . Auri statuta quantitas ad coemptionem frumentariam sit perpetuo
dedicata, nec liceat cuiquam postea administratione urbicariae potestatis percepta aliquid ex eadem summa
minuere vel ad quoscumque alios usus convertere: sed sub gestorum testificatione certum fiat, et quod
mancipibus mutui nomine datum est et quod ab isdem sit excepta omni concussione solvendum.
1 . Eum autem, qui hanc formam ausus fuerit inquinare, quantitatem, in qua suam calliditatem exercuerit, in
duplum redhibere iubemus, et quidquid ex praedicta ratione adcreverit, ad cumulum eiusdem auri quantitatis et
567

