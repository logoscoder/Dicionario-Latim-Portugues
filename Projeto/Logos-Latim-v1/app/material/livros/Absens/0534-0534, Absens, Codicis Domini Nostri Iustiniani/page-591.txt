11.67.0. De fundis et saltibus rei dominicae.
11.67.1
Imperatores Valentinianus, Theodosius, Arcadius . Si quis ovium vel equarum greges in saltus rei dominicae
alienus immiserit, fisco ilico vindicetur. Quod si venalis procuratorum coniventia, ut id deinceps temptetur,
admiserit, gravissimo eos iubemus supplicio subiacere * VALENTIN. THEODOS. ET ARCAD. AAA.
DEPRIANIO COM. RER. PRIVAT. *<A XXX >
11.67.2
Imperatores Theodosius, Arcadius, Honorius . Si qua loca ad sacrum dominium pertinentia cuiuslibet temeritas
occupavit, secundum veteris census fidem in sua iura retrahantur: rescriptis per obreptionem impetratis et
praescriptione longi temporis et novi census praeiudicio in hac causa submovendis.
1 . Neque enim aut precatio colorata aut incubatio diuturna aut novella professio proprietatis nostrae privilegium
abolere potuerunt. * THEODOS. ARCAD. ET HONOR. AAA. AD APULUM COM. DOMORUM. *<A 396
D.V K.APRIL.CONSTANTINOPOLI ARCADIO IIII ET HONORIO III AA.CONSS.>
11.68.0. De agricolis et mancipiis dominicis vel fiscalibus sive rei privatae.
11.68.1
Imperator Constantinus . Nullus omnino originalis colonus rei privatae nostrae ad aliquos honores vel quaelibet
alia civitatis munera devocetur. Nec enim civitatum ordinibus et ceteris , ex quibus pro multitudine fieri
nominationes oportet, per omnia florentibus ad haec suprema praesidia iniuriosa nominatione descendendum est
* CONST. A. AD CONSTANTIUM PP. *<A XXX >
11.68.2
Imperator Constantinus . Colonos nostros, qui sunt privati vel ad ratiocinia gerenda vel ad colendos agros idonei,
retrahi iubemus ac tantum colendis nostris rebus addici, quin etiam in posterum observari, ne quis eorum rem
privatam cuiusquam gerendam aut aliquid ministrandum suscipiat. * CONST. A. IANIUARIO COM.
ORIENTIS. *< >
11.68.3
Imperatores Valentinianus, Valens . Servi atque coloni, etiam eorum filii vel nepotes, vel quicumque de fundis
ac possessionibus nostris clanculo ad officia convolaverint diversa, reddantur, etiamsi armatae habuerint
sacramenta militiae. Nos enim etiam eos discingi iubemus ac reddi, qui protectorum fuerint nomen adepti *
VALENTIN. ET VALENS AA. AD EQUITIUM MAG. EQUITUM ET PEDITUM. *<A XXX >
11.68.4
Imperatores Valentinianus, Valens . Ex ingenuo et colonis ancillisque nostris natos natasve origini, ex qua
matres eorum sunt, facies deputari. * VALENTIN. ET VALENS AA. ET GRAT. A. AD FLORIANUM COM.
RER. PRIVAT.*<A XXX >
11.68.5
Imperatores Valentinianus, Theodosius, Arcadius . Dominicos colonos neque ad descriptionem patimur devocari
neque extraordinarias pati functiones, maxime cum adversus consuetudinem memoratis onera dicantur inferri. *
VALENTIN. THEODOS. ET ARCAD. AAA. CYNEGIO PP. *<A XXX >
11.68.6
Imperator Theodosius . Quotiens alicui colonorum agrum privati patrimonii nostri placuerit venumdari, non usus
tantum, qui forte consortibus suis gravis ac molestus existat, sed alii quoque duo vel plures ex simili origine ac
iure venientes in supra dicta emptione socientur. * THEODOS. A. ET VALENTIN. C. VALERIO COM. RER.
PRIVAT. *<A 425 D. ID. DEC. CONSTANTINOPOLI THEODOSIO A. XI ET VALENTINIANO C.
CONSS.>
11.69.0. De praediis tamiacis et de his qui ex colonis dominicis aliisque liberare condicionis procreantur.
11.69.1
Imperator Zeno . Si liber colonus vel colona libera tamiaco vel tamiacae matrimonii iure copuletur, filii vel filiae
ex huiusmodi contubernio procreati vel procreatae colonis dominicis adnectentur.
591

