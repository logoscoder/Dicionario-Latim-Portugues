7.35.4
Imperatores Diocletianus, Maximianus . Si possessio inconcussa sine controversia perseveraverit, firmitatem
suam teneat obiecta praescriptio: quam contra absentes vel rei publicae causa vel maxime fortuito casu
nequaquam valere decernimus. * DIOCL. ET MAXIM. AA. ET CC. CRISPINO. *<A 292 PP.IIII K.MART.
HANNIBALIANO ET ASCLEPIODOTO CONSS.>
7.35.5
Imperatores Diocletianus, Maximianus . Neque mutui neque commodati aut depositi seu legati vel fideicommissi
vel tutelae seu alii cuilibet personali actioni longi temporis praescriptionem obici posse certi iuris est. * DIOCL.
ET MAXIM. AA. ET CC. IANUARIO. *<A 293 S. K. FEBR. AA. CONSS.>
7.35.6
Imperatores Diocletianus, Maximianus . Ab hostibus captus ac postliminio reversus actione in rem directa vel
qualibet alia dominium vindicando temporis adversarii possessionem frustra times, cum adversos eos, qui
restitutionis auxilio quacumque ratione iuvantur, huiusmodi factum non opituletur. * DIOCL. ET MAXIM. AA.
ET CC. DOLEO. *<A 294 VI ID. NOV. HERACLEAE CC. CONSS.>
7.35.7
Imperatores Diocletianus, Maximianus . Praescriptione bona fide possidentes adversus praesentem annorum
decem, absentem autem viginti muniuntur. Quod tempus, si ex alicuius persona de petitorum parte restitutionis
praetendatur auxilium, deducto eo, quo, si quid fuerit gestum, succurri solet, residuum computari rationis est *
DIOCL. ET MAXIM. AA. ET CC. CASSANDRO. *<>
7.35.8
Imperator Justinianus . Sancimus his solis militibus, qui expeditionibus occupati sunt, ea tantummodo tempora,
quae in eadem expeditione percurrunt, in exceptionibus declinandis opitulari: illis temporibus, per quae citra
expeditionum necessitatem in aliis locis vel in suis aedibus degunt, minime eos ad vindicandum hoc privilegium
adiuvantibus. * IUST. A. MENAE PP. *<A 529 D. K. APRIL. CONSTANTINOPOLI DECIO VC. CONS.>
7.36.0. Adversus creditorem.
7.36.1
Imperator Gordianus . Diuturnum silentium longi temporis praescriptione corroboratum creditoribus pignus
persequentibus inefficacem actionem constituit, praeterquam si debitores vel qui in iura eorum successerunt
obligatae rei possessioni incumbant. Ubi autem creditori a possessore longi temporis praescriptio obicitur,
personalis actio adversus debitorem salva ei competit * GORD. A. VENERIAE. *<>
7.36.2
Imperatores Diocletianus, Maximianus . Si debitori heres non extitisti, sed iusta viginti annorum possessione
collata in te donatio roborata est, neque personali actione, quia debitori non successisti, conveniri te iuris ratio
permittit nec data pignori praedia post intervallum longi temporis tibi auferenda sunt, quando etiam praesentibus
creditoribus decem annorum praescriptionem opponi posse tam rescriptis nostris quam priorum principum
statutis probatum sit. * DIOCL. ET MAXIM. AA. ET CC. MARCELLAE. *<>
7.37.0. De quadriennii praescriptione.
7.37.1
Imperator Constantinus . Notum est a fisco quaestionem post quadriennium continuum super bonis vacantibus
inchoandam non esse. Additum etiam est et eos, qui nostra largitate nituntur, nulla inquietudine lacessendos nec
his a fisco nostro controversiam commovendam, qui quoquo modo aut titulo easdem res possederint * CONST.
A. AD ORFITUM. *<>
7.37.2
Imperator Zeno . Omnes, qui quascumque res mobiles vel immobiles seu se moventes vel in actionibus aut
quocumque iure constitutas a sacratissimo aerario comparaverint, eos quin etiam, quibus quaecumque res
mobiles seu immobiles seu se moventes aut in actionibus vel quocumque iure constitutae munificentiae
principalis nomine datae fuerint, omnibus pariter privilegiis, quae ex divinis sanctionibus inclitae recordationis
Leonis et nostrae pietatis super certis patrimoniis antea emptores consecuti sunt, perpotiri et ita cunctos
huiusmodi beneficiis seu privilegiis perfrui, tamquam si super singulis substantiis seu patrimoniis etiam nunc vel
postea data fuisset huiusmodi dispositio: nec posse contra emptores praedictarum rerum factos iam vel futuros,
vel contra eos, quibus super huiusmodi rebus largitas nostra delata est vel fuerit, aliquas actiones in rem dominii
vel hypothecae gratia vel in personam, civiles seu praetorias, vel ex legibus aut sacratissimis constitutionibus
388

