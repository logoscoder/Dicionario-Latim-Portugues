1 . Si vero in huiusmodi voluntate designatis liberis alia sit mixta persona, certum est eam voluntatem quantum
ad illam dumtaxat permixtam personam pro nullo haberi. * CONST. A. AD BASSUM. *<A 321 D. ROMAE
K.... CRISPO II ET CONSTANTINO II CC. CONSS.>
3.37.0. Communi dividundo.
3.37.1
Imperator Antoninus . Frater tuus si solam portionem praedii ad se pertinentem distraxit, venditionem revocari
non oportet, sed adversus eum, cum quo tibi idem praedium commune esse coepit, communi dividundo iudicio
consiste: ea actione aut universum praedium, si licitatione viceris, exsoluta socio parte pretii obtinebis aut pretii
portionem, si alius meliorem condicionem attulerit, consequeris.
1 . Quod si divisio praedii sine cuiusquam iniuria commode fieri poterit, portionem suis finibus tibi adiudicatam
possidebis: hoc videlicet custodiendo, ut post litis contestationem nemo nec partem suam ceteris eiusdem rei
dominis non consentientibus alienare possit. * ANT. A. LUCIANO. *<A 213 PP. K. MART. ROMAE
ANTONINO A. IIII ET BALBINO CONSS.>
3.37.2
Imperator Alexander Severus . Si probatum fuerit praesidi provinciae fratrem tuum vineas communes pignori
dedisse, cum partem tuam, quam in vineis habes, creditori obligare non potuerit, praeses provinciae restitui tibi
eam iubebit cum fructibus, quos creditor de parte tua percepit.
1 . Idem praeses provinciae de divisione vinearum inter te et creditorem fratris tui cognoscet et iubebit eum
accepta pecunia, quanti statuerit partem fratris tui valere, eam partem quam de fratre tuo accepit tibi restituere
aut aestimata tua parte ad creditorem fratris tui data pecunia quanti aestimaverit eam transferre. * ALEX. A.
AVITO MIL. *<A 222 PP. II ID. SEPT. ALEXANDRO A. CONS.>
3.37.3
Imperator Alexander Severus . Ad officium arbitri, qui inter te et fratrem tuum dividendis bonis datus fuerit, ea
sola pertinent, quae manent communia tibi et illi. Nam ea, quorum partem is vendidit, cum emptoribus tibi
communia sunt et adversus singulos arbitrum petere debes, si ab illorum quoque societate discedi placeat
1 . Cum autem regionibus dividi aliquis ager inter socios non potest, vel ex pluribus singuli aestimatione iusta
facta unicuique sociorum adiudicantur, compensatione invicem pretii facta eoque, cui maiores res pretii obvenit,
ceteris condemnato, ad licitationem nonnumquam etiam extraneo emptore admisso, maxime si se non sufficere
ad iusta pretia alter ex sociis sua pecunia vincere vilius licentem profiteatur. * ALEX. A. VERECUNDIANO.
*<A 224 PP. V NON. MAI. IULIANO ET CRISPINO CONSS.>
3.37.4
Imperatores Diocletianus, Maximianus . Si maior quinque et viginti annis soror tua tecum res communes divisit,
quamvis non instrumentis, sed aliis probationibus earum diremptam communionem probetur, stare finitis
convenit.
1 . Quod si minor fuit nec tempus in integrum restitutioni praefinitum adhuc excessit, an in integrum propter
divisionem restitui debeat, causa cognita provinciae praeses aestimabit.
2 . Idem eorum etiam, quae vobis permanent communia, fieri divisionem providebit, tam sumptuum, si quis de
vobis in res communes fecit, quam fructuum, item doli et culpae, cum in communi dividundo iudicio haec omnia
venire non ambigitur, rationem, ut in omnibus aequalitas servetur, habiturus. * DIOCL. ET MAXIM. AA. ET
CC. HERODAE. *<A 294 D. VIII ID. FEBR. CC. CONSS.>
3.37.5
Imperatores Diocletianus, Maximianus . In communionem vel societatem nemo compellitur invitus detineri:
quapropter aditus praeses provinciae ea, quae communia tibi cum sorore perspexerit, dividi providebit. *
DIOCL. ET MAXIM. AA. ET CC. SECUNDINO. *<A 294 D. VIII K. SEPT. CC. CONSS.>
3.38.0. Communia utriusque iudicii tam familiae erciscundae quam communi dividundo.
3.38.1
Imperator Antoninus . Divisionem praediorum vicem emptionis obtinere placuit. * ANT. A. MARCO. *<A 211
PP. VI K. DEC. GENTIANO ET BASSO CONSS.>
3.38.2
Imperator Alexander Severus . Etiamsi is divisioni arbitrum dedit, cui ius dandi non fuit, tamen si socii quondam
divisioni consensum dederint, quod quisque eorum secundum placita possedit, pro parte socii dominium nactus
est. * ALEX. A. EUPHRATAE. *<A 229 PP. XVI K. DEC. ALEXANDRO A. III ET DIONE CONSS.>
147

