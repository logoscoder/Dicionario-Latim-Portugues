11.73.0. Quibus ad conductionem praediorum fiscalium accedere non licet.
11.73.1
Imperatores Arcadius, Honorius . Nullus palatinorum, qui in officio rei privatae nostrae militat, conductoris
nomine vel per se vel per quamlibet personam possessionum huiusmodi conducendarum habeat facultatem, cum
neque militi neque curiali hoc faciendum permittimus. * ARCAD. ET HONOR. AA. NESTORIO COM. RER.
PRIVAT. *<A 401 D. VI K. AUG. VINCENTIO ET FRAVITTA CONSS.>
11.74.0. De collatione fundorum fiscalium vel rei privatae vel dominicae vel civitatum vel templorum.
11.74.1
Imperatores Arcadius, Honorius . Ordinariorum iudicum officiis nec non ipsis rectoribus provinciarum actores
seu conductores dominicos conveniendi licentiam damus, ita tamen, ut rationalibus privatae rei ad exigenda
fiscalia debita immineant. * ARCAD. ET HONOR. AA. FIRMINO COM. SACR. LARG. *<A 398 D. VIIII K.
IUL. MEDIOLANI HONORIO A. IIII ET EUTYCHIANO CONSS.>
11.74.2
Imperatores Arcadius, Honorius . Palatinos, qui a viro illustri comite rerum privatarum cum publicis litteris
destinantur ad commonitionem iudicis, quo facilius ex praediis rei nostrae conferantur debitae pensiones, cum
summa degere praecipimus disciplina.
1 . De quorum nominibus, si temere versati fuerint, ad sublimitatem tuam referri per ordinarios iudices oportebit,
ut in eos severissime vindicetur. * ARCAD. ET HONOR. AA. MESSALAE PP. *<A 400 D. K. DEC.
MEDIOLANI STILICHONE ET AURELIANO CONSS.>
11.74.3
Imperatores Arcadius, Honorius, Theodosius . Omnia praedia, tam ea, quae in re privata olim tenentur, quam
illa, quae ex proscriptorum bonis ad fiscum sunt devoluta, eatenus ab huiusmodi privilegiis et excusationibus
submoveantur, ut omnes species annonarias, cursitationes etiam debitas atque integram opinionem sciant esse
solvendam. * ARCAD. ET HONOR. ET THEODOS. AAA. PETRONIO PP. *< >
11.75.0. De privilegiis domus Augustae vel rei privatae et quarum collationum excusationem habent.
11.75.1
Imperator Constantius . Privatas possessiones nostras ab universis muneribus sordidis placet esse immunes,
neque earum conductores nec colonos vel ad extraordinaria munera vel superindictiones aliquas conveniri. *
CONSTANTIUS A. AD ITALICUM. *<A 343 D. VIII K. FEBR. BONONIAE PLACIDO ET ROMULO
CONSS.>
11.75.2
Imperatores Valentinianus, Valens, Gratianus . Rem privatam nostram levandorum provincialium causa
canonicas necessitates ea condicione, qua cunctos, volumus sustinere. * VALENTIN. VALENS ET GRAT.
AAA. AD CLAUDIUM. *<A 368-370 >
1 . Sed excessit occasio iussionem, quandoquidem non locis solitis frumenta quae ex diversis sunt saltibus
convehenda trahantur, sed eo usque portentur, quo grave atque damnosum est provehere. <A 368-370 >
2 . Proinde spectata sinceritas tua rem eandem in isdem locis implere faciat proprias functiones, quibus antea
frumenta praebebat. <A 368-370 >
11.75.3
Imperatores Arcadius, Honorius . Pro tironibus in corporibus postulatis pretia conferri ex fundis perpetuariis
nostrae rei privatae praecipimus. * ARCAD. ET HONOR. AA. MINERVIO COM. RER. PRIVAT. *<A 397398 >
11.75.4.
Imperatores Honorius, Theodosius . Absit, ut nos instructionem viae publicae et pontium stratarumque opera
titulis magnorum principum dedicata inter sordida munera numeremus.
1 . Igitur ad instructiones reparationesque itinerum pontiumque nullum genus hominum nulliusque dignitatis ac
venerationis meritis cessare oportet.
594

