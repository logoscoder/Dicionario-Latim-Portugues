ingeritur resarcire urguebitur. * THEODOS. ET VALENTIN. AA. HERMOCRATI COM. RER. PRIVAT. *<A
435 D.VII ID.OCT.CONSTANTINOPOLI THEODOSIO XV ET VALENTINIANO IIII AA.CONSS.>
10.11.0. De delatoribus.
10.11.1
Imperator Alexander Severus . Si ei qui capere potest tacitum fideicommissum relictum est, cessat delatio. His
enim prohibetur tacite relinqui, qui palam relictum capere non possunt * ALEX. A. BASSO. *<A 223 PP.XIII
K.MAI.MAXIMO II ET AELIANO CONSS.>
10.11.2
Imperator Gordianus . Monente officii sollicitudine, quin immo iussu procuratoris, ut causam ab alio delatam
convenienti diligentia instrueres, non ipsum voluntarium delationis munus suscepisse te actorum lectio, quae
precibus intexta sunt, manifeste declarat.
1 . Eapropter ne quid in persona tua quod est sectae temporum meorum alienum attemptetur, praeses provinciae
vir clarissimus ad sollicitudinem suam revocabit. * GORD. A. EUTYCHEMO. *<A 238 PP.VIII ID.SEPT.PIO
ET PONTIANO CONSS.>
10.11.3
Imperator Gordianus . Nulla macula vel crimine delatoris adspergitur is, qui, cum ab officialibus fundum seu
domum fisci possidere contenderetur, non se sed alium eius rei possessorem esse monstravit. * GORD. A.
CAECILIO. *<A 241 PP.PRID.K.IUL.GORDIANO A.II ET POMPEIANO CONSS.>
10.11.4
Imperatores Carinus, Numerianus . Ex varia statutorum diversitate ad id decursum est, ut hi, qui rei publicae
causas defendunt, delatorum criminibus non teneantur, cum omnibus notissimum est eos solos exsecrabiles
nuntiatores esse, qui fisco deferunt. * CARINUS ET NUMER. AA. CANDIDO. *<A 284 PP.III
K.SEPT.CARINO ET NUMERIANO AA.CONSS.>
10.11.5
Imperator Constantinus . Omnes iudices invigilare praecipimus delatores sine fisci advocato denuntiantes poenis
adficere. Apertissimi enim iuris est, ut, quod ex cuiuscumque patrimonio ceciderit in casum, et legibus et retro
iuris ordine fisci advocatis agentibus vindicetur.
1 . Sed quia nonnulli praecipites secundum ius possessa patrimonia deferre non cessant, damus omnibus qui se
laesos existimant contra delatores severitatem iudicum implorare ferro destrictam. * CONST. A. AD
PROVINCIALES. *<A 335 D.XI K.APRIL.CONSTANTINOPOLI CONSTANTIO ET ALBINO CONSS.>
10.11.6
Imperatores Gratianus, Valentinianus, Theodosius . Servum domini delatorem iubemus in exemplum omnium
proditorum severissimae sententiae subiugari, etiamsi obiecta probaverit, excepto crimine maiestatis. * GRAT.
VALENTIN. ET THEODOS. AAA. PANHELLENIO CONSULARI LYDIAE.*<A 382 D.VII
K.NOV.CONSTANTINOPOLI ANTONIO ET SYAGRIO CONSS.>
10.11.7
[Here there is a Greek text. Sorry, it is not yet in the Library.]
10.11.8
[Here there is a Greek text. Sorry, it is not yet in the Library.]
10.12.0. De petitionibus bonorum sublatis.
10.12.1
Imperatores Gratianus, Valentinianus, Theodosius . Quisquis in crimine maiestatis deprehensus fuerit et punitus
bonaque eius, sicut plectendi consuetudo criminis habet, fiscus invaserit, nullus eadem sub spe munificentiae
principalis audeat proprio iure poscere. Qui contra legem id ausus fuerit sperare, quod non licet, reus violatae
legis habeatur.
1 . Sed quoniam plerumque ita in nonnullis inverecunda petentium inhiatione constringimur, ut etiam non
concedenda tribuamus, nec rescripto quidem nostro adversus formam latae legis loci aliquid relinquatur.
2 . Si quid autem ex bonis talibus nostro iudicio, nullo tamen desiderante atque poscente, concedi cuiquam
voluerimus, huiusmodi tantum valeat liberalitas. * GRAT. VALENTIN. ET THEODOS. AAA. EUTROPIO PP.
*<A 380 D.XVI K.DEC.THESSALONICAE GRATIANO V ET THEODOSIO AA.CONSS. >
10.12.2
520

