cuius de ea re iurisdictio est, potes. * ALEX. A. MAXIMIANAE. *<A 223 PP. XII K. APRIL. MAXIMO II ET
AELIANO CONSS.>
2.42.2
Imperatores Diocletianus, Maximianus . Si is, qui nunc minorem se adseverat, fallaci maioris aetatis mendacio te
decepit, iuxta statuta iuris, cum errantibus, non etiam fallentibus minoribus publica iura subvenerunt, in integrum
restitui non debet. * DIOCL. ET MAXIM. AA. VITALIO. *<A 287 D. II K. DEC. DIOCLETIANO III ET
MAXIMIANO AA. CONSS.>
2.42.3
Imperatores Diocletianus, Maximianus . Si alterius circumveniendi causa minor aetate maiorem te probare
adspectu laboraveris, cum malitia suppleat aetatem, restitutionis auxilium tam sacris constitutionibus quam
rescriptorum auctoritae denegari statutum est.
1 . Quod si per iniuriam vel circumventionem adversarii hoc fuerit factum, durat beneficium, quo minoribus
causa cognita subveniri solet.
2 . Aditus itaque praeses provinciae probationis aetatis examinata causa, si tuum dolum non reppererit
intercessisse, ac te minorem tunc fuisse probaveris, causa cognita in integrum restitui providebit.
3 . Si tamen in instrumento per sacramenti religionem maiorem te esse adseverasti, non ignorare debes exclusum
tibi esse in integrum restitutionis beneficium, nisi palam et evidenter ex instrumentorum prolatione, non per
testium depositiones te fuisse minorem ostenderis.
4 . Huiusmodi autem sacramento corporaliter praestito nullum tibi superesse auxilium perspicui iuris est. *
DIOCL. ET MAXIM. AA. ET CC. THEODOTAE. *<A 293 D. XIII K. OCT. SIRMI AA. CONSS.>
2.42.4
Imperatores Diocletianus, Maximianus . Cum circa probandum annorum numerum apud rectorem provinciae
erratum esse proponas et in huiusmodi causis etiam filiis familias minoribus subveniri admissum sit, ea, quae in
prece contulisti, praesidem provinciae examinare convenit: qui se aestimata aetate tua maiorem annis falsa
opinione te praesumpsisse ex probationum luce cognoverit, erga minoris personam fidem veri sequetur. *
DIOCL. ET MAXIM. AA. ET CC. LIVIO. *<A 293 D. VI ID. DEC. AA. CONSS.>
2.43.0. Si saepius in integrum restitutio postuletur.
2.43.1
Imperatores Severus, Antoninus . Si post sententiam proconsulis contra vos latam desiderastis in integrum
restitui nec obtinuistis, frustra, ut rursum ea quaestio in integrum restitutionis agitetur, desideratis: appellare
enim debuistis, si vobis sententia displicebat. Sed si adhuc in ea aetate estis, cui subveniri solet, appellandi ius
vobis restituimus. * SEV. ET ANT. AA. ROMANO ET ALIIS. *<A 204 PP. V K. AUG. CILONE ET LIBONE
CONSS.>
2.43.2
Imperator Alexander Severus . Quamquam curatores pupillae victi sunt, cum in integrum restitui pupillam
desiderabant, cum tamen novis defensionibus causam instrui posse dicas, adeant curatores uxoris tuae et petant,
ut causas in integrum restitutionis agant. * ALEX. A. .TO MIL. *<A 226 PP. V K. AUG. ALEXANDRO A. II
ET MARCELLO CONSS.>
2.43.3
Imperator Philippus . In una eademque causa iteratum in integrum restitutionis auxilium non iure, nisi novae
defensiones praetendantur, posci saepe rescriptum est. * PHILIPP. A. ET PHILIPP. C. ANICIAE. *<A 244 PP.
II K. IUL. PEREGRINO ET AEMILIANO CONSS.>
2.44.0. De his qui veniam aetatis impetraverunt.
2.44.1
Imperator Aurelianus . Eos, qui veniam aetatis impetraverunt, etiamsi minus idonee rem suam administrare
videantur, in integrum restitutionis auxilium impetrare non posse manifestissimum est, ne qui cum eis
contraheret principali auctoritate circumscriptus esse videatur. * AUREL. A. AGATHOCLETI. *<A 274 PP. K.
IUL. AURELIANO A. ET CAPITOLINO CONSS.>
2.44.2
Imperator Constantinus . Omnes adulescentes, qui honestate morum praediti paternam frugem vel avorum
patrimonia gubernare cupiunt et super hoc imperiali auxilio indigere coeperint, ita demum aetatis veniam
impetrare audeant, cum vicesimi anni metas impleverint, ita ut post impetratam aetatis veniam idem ipsi per se
104

