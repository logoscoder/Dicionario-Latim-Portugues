corniculario vel capitibus officii, ternas libras auri ex suis facultatibus eruendas, si consistorium nostrum saepe
ingredientibus secretarii iudicum non patuerit ingressus, aut reverentia non fuerit in salutatione delata aut sedendi
cum iudice societas denegata. * VALENTIN. THEODOS. ET ARCAD. AAA. CONSTANTIO PP. *<A 389
D.VI ID.NOV.TRIVERIS TIMASIO ET PROMOTO VV.CC.CONSS.>
12.19.3
Imperatores Arcadius, Honorius . In scriniis palatii militantes, id est memoriae epistularum libellorumque ac
dispositionum, post viginti annos transactae militiae si discedendum sibi esse decreverint, consulari honore fulti
inter adlectos habeantur huncque honorem dignitatis teneant, qui ex consularibus deferri consueverit. Nec eos
quisquam iniungendo aliquid iubendo possit ab impertito otio separare * ARCAD. ET HONOR. AA. CLAUDIO
PU. *<A 396 D.XV K.MART.CONSTANTINOPOLI ARCADIO IIII ET HONORIO III AA.CONSS.>
12.19.4
Imperatores Arcadius, Honorius, Theodosius . Iubemus, ut primum omnium sit eorum, qui in sacris scriniis
nostris, id est memoriae, epistularum libellorum et dispositionum, referuntur, secura possessio ab omnibus
sordidis muneribus excusata: superindictum non timeant, venalicium non petantur solumque canonicae
indictionis praestent tributum: labore dignitas conquisita extraordinarium munus ignoret nec ullam temonis
patiatur iniuriam: equorum tironumque praestationem nullus agnoscat, qui vel adhuc in scriniis militat vel
honorem proximi et comitivam primi dispositionum longi temporis sudore quaesivit. Et haec quidem patrimoniis
censuimus deferendat.
1 . Quod autem omnibus constat deferri, adiectu alterius dignitatis perire non patimur, ut, etiamsi prosperioris
fortunae iudicio ad honoris ornamenta processerint , vetera tamen eis scrinii labore privilegia quaesita serventur.
* ARCAD. HONOR. ET THEODOS. AAA. EPIPHANIO PU. *<A 407 D.ID.OCT.RAVENNAE HONORIO
VII ET THEODOSIO II AA.CONSS.>
12.19.5
Imperatores Honorius, Theodosius . Peculiari praeceptionis nostrae favore praestamus, ut in scriniis memoriae,
epistularum libellorumque ab exceptoribus usque ad melloproximos dignitatem clarissimorum honoremque
percipiant.
1 . Et sicuti reliqui, qui in isdem scriniis militant, liberum cum ordinariis iudicibus ingressum in secretarium
concessumque habere legibus meruerunt, ii quoque, in quos hanc stipendiorum meritis clarissimatus conferimus
dignitatem, cum spectabilibus etiam sese ferimus reverentiam recognoscant, ut consedendi ingrediendique
secretarium sciant a nobis licentiam contributam. * HONOR. ET THEODOS. AA. FAUSTINO PP. *<A 413
D.VIII ID.IUN.RAVENNAE LUCIO VC.CONS.>
12.19.6
Imperatores Honorius, Theodosius . Pro biennio annum solum agere deinceps decernimus eos, qui in tribus
scriniis memoriae epistularum libellorumque ordine ac merito stipendiorum ad gradum pervenerint proximorum.
* HONOR. ET THEODOS. AA. EUSTATHIO QUAEST. ET HELONI MAG. OFF.*<A 416 D.VIII
ID.FEBR.CONSTANTINOPOLI THEODOSIO A.VII ET PALLADIO CONSS.>
12.19.7.
Imperatores Theodosius, Valentinianus . Unicuique, qui in sacris scriniis militat, sui loci merita servari oportere
constituimus, et universos, qui ultra numerum statutorum in isdem scriniis militant , sui gradus respectu per
ordinem quem sortiti sunt in deficientium statutorum locum, ut tamen ultimis socientur, subire decernimus:
scilicet ut nemini penitus liceat, cum sit posterior tempore, in locum praecedentis ambire, nisi forte adeo qui
tempore vincitur laborum comparatione superat, ut quindecim primatum eiusdem scrinii testimonio cum
sacramenti religione subnixus praecedentibus dignior iudicetur.
1 . Hanc quoque observationem extra filios proximorum volumus custodiri. Etenim cuique proximo unum de
suis filiis, qui temporis dumtaxat suffragio nititur, licet parum observasse militiam cognoscatur, insequentibus
tempore, qui laborum meritis muniuntur, anteferre posse decernimus
2 . Illum tamen, qui locum statuti meretur, proximo quidem ducentos quinquaginta solidos, melloproximo vero
vel adiutori pro consuetudine uniuscuiusque scrinii viginti aut quindecim solidos offerre praecipimus.
3 . Quod si quis de supernumerariis, qui in statuti locum subire debuerat, ne pecuniam offerat, statuti etiam
gradum recusare voluerit, sequenti tam offerendae quantitatis praedictae quam subrogandi licentia permittatur,
ita videlicet, ut si secundus etiam vel tertius vel cuiuslibet numeri in eadem excusationis voluntate duraverit,
accedenti semper eadem copia quam praecedens excusaverat tribuatur.
4 . Hos autem, qui ad statutorum ordinem progredi noluerint, nec de suo gradu volumus removeri et, cum
vacaverit statuti locus, condicionem quam antea repudiaverant, id est offerendae pecuniae et adipiscendi statuti
locum liberam habere praecipimus facultatem. * THEODOS. ET VALENTIN. AA. NOMO MAG. OFF. *<A
443-444 ? >
12.19.8
Imperatores Theodosius, Valentinianus . Proximos sacrorum scriniorum, quos fides ac diuturnae observationis
industria litterataque militia, comitem quin etiam dispositionum, quem probitas ac strenuitas merito commendat,
606

