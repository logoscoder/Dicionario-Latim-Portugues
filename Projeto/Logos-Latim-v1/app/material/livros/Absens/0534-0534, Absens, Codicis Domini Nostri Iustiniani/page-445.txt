8.36.3
Imperatores Gratianus, Valentinianus, Theodosius . Quicumque rem litigiosam vel ambiguum chirographum,
quodlibet denique mobile vel immobile fisco nostro vel potentiori seu aliis personis in testamento sive codicillo
legaverit fideive commiserit aut per hereditatem reliquerit, nullam fiscus noster vel alia persona licentiam habeat
iurgiorum, nec iudicium subeat, sed aestimatio eius litis ineatur praestanda his, quibus actiones vel res litigiosae
relictae sunt.
1 . Eandem litem ipsi heredes peragant, suarum actionum periculo ea quae litigiosa relicta fuerant vindicantes.
2 . Quod et de chirographis placet, ut heredes relictorum fisco vel aliis personis praesentem pecuniam numerent
et iudicio eos, quos obnoxios existimant, persequantur.* GRAT. VALENTIN. ET THEODOS. AAA. TATIANO
PP. *<A 380 D. XV K. IUL. THESSALONICAE GRATIANO V ET THEODOSIO AA. CONSS.>
8.36.4
* *<a 501 xiii k. ian. Constantinopoli Pompeio et Avieno conss.>
8.36.5
Imperator Justinianus . Censemus, ut, si quis lite pendente vel actiones vel res quas possidet ad alium quendam
transtulerit sive scientem sive ignorantem, vitio litigiosi contractus subiacere: distinctione quadam inter
contrahentes observanda, ut, si quis sciens vel ad venditiones vel donationes seu ad alios contractus accesserit,
cognoscat se compellendum non tantum rem redhibere, sed etiam pretio eius privari, non ut lucro cedat ei qui
rem alienavit, sed ut etiam alia tanta quantitas ab eo fisci viribus inferatur:
1 . Sin autem ignorans rem litigiosam emerit vel per aliam speciem contractus eam acceperit, tunc irrita rei
alienatione facta pretium cum alia tertia parte recipiat. Iustum est etenim propter dolosam mentem et
absconditam machinationem, cum non emptori manifestaverit rem in iudicium deductam fuisse, tertia parte
pretii, sicut iam disposuimus, eum puniri
2 . Tali videlicet poena non solum in aliis contractibus, verum etiam in donationibus porrigenda, ut vera
aestimatione facta, cum pretii datio non est, rem ad alium transferens multetur: omnibus instrumentis, quae super
hoc constituuntur, nullam vim obtinentibus.
3 . Exceptis videlicet huius sanctionis dispositione his, qui vel dotis nomine vel ante nuptias donationis vel
transactionis aut divisionis rerum hereditariarum factae vel per legati vel fideicommissi causam tales res vel
actiones dederint vel acceperint. * IUST. A. IOHANNI PP. *<A 532 D. XV K. NOV. CONSTANTINOPOLI
POST CONSULATUM LAMPADII ET ORESTIS VV. CC. ANNO SECUNDO.>
8.37.0. De contrahenda et committenda stipulatione.
8.37.1
Imperatores Severus, Antoninus . Licet epistulae, quam libello inseruisti, additum non sit stipulatum esse eum
cui cavebatur, tamen si res inter praesentes gesta est, credendum est praecedente stipulatione vocem spondentis
secutam. * SEV. ET ANT. AA. SECUNDO. *<A 200 ACCEPTA XVII K. MAI. SEVERO III ET VICTORINO
CONSS.>
8.37.2
Imperatores Severus, Antoninus . Si filiae tuae, quam in potestate habebas, pecuniam dari stipulatus es, paratam
obligationem exercere non prohiberis. * SEV. ET ANT. AA. DIOCLETI. *<A 210 PP. PRID. NON. NOV.
FAUSTINO ET RUFINO CONSS.>
8.37.3
Imperator Antoninus . Si, cum tuam pecuniam crederes accommodato nomine iuliani, stipulatio in personam eius
absentis directa est, cum nihil sit actum ea verborum conceptione, intellegis superfuisse tibi rei contractae
obligationem.
1 . Ac propterea si pecuniam a debitore tuo iulianus exegit eamque solutionem ratam habuisti, habes adversus
eum negotiorum gestorum actionem. * ANT. A. HADRIANO. *<A 217 PP. VI K. MART. PRAESENTE ET
EXTRICATO CONSS.>
8.37.4
Imperator Alexander Severus . Secundum responsum domitii ulpiani praefecti annonae iuris consulti amici mei
ea, quae stipulata est, cum moreretur, partem dimidiam dotis cui velit relinquere, reddi sibi, cum moreretur, eam
partem dotis stipulata videtur. * ALEX. A. SABINAE. *<A 222 PP. II K. APRIL. ALEXANDRO A. CONS.>
8.37.5
Imperatores Diocletianus, Maximianus . Nuda pollicitatione secundum ea, quae saepe constituta sunt, ad
praestanda quae promiserat urgueri quemquam non semper iura permittunt.
1 . Verum quoniam praeterea, si contra pactum fecerit, quanti ea res est, tibi dari stipulanti adversarium tuum
promisisse proponas, huius etiam obligationis post motam litem extitisse condicionem et eius summae, quae in
445

