praerogativam pertinet, scilicet si nunc per aetatem beneficium restitutionis largitur. * ALEX. A.
ALEXANDRO. *<A 238 PP. VIII ID. AUG. PIO ET PONTIANO CONSS.>
2.21.3
Imperatores Diocletianus, Maximianus . Si curatorem habens minor quinque et viginti annis post pupillarem
aetatem res venum dedisti, hunc contractum servari non oportet, cum non absimilis ei habeatur minor curatorem
habens, cui a praetore curatore dato bonis interdictum est. Si vero sine curatore constitutus contractum fecisti,
implorare in integrum restitutionem, si necdum tempora praefinita excesserint, causa cognita non prohiberis *
DIOCL. ET MAXIM. AA. ET CC. ATTIANO. *<A 293 D. XIIII K. MAI. HERACLIAE AA. CONSS.>
2.21.4
Imperatores Diocletianus, Maximianus . Si minorem te quinque et viginti annis fuisse, cum contraheres,
ostenderis, et tempora restitutionis praestituta excessisse ab adversario tuo comprobatum non fuerit, praeses
provinciae in integrum restitutionis dare tibi auxilium debeat. * DIOCL. ET MAXIM. AA. ET CC. ISIDORO.
*<A 293 D. V K. MAI. HERACLIAE AA. CONSS.>
2.21.5
Imperatores Diocletianus, Maximianus . Minoribus in integrum restitutio, in quibus se captos probare possunt,
etsi dolus adversarii non probetur, competit.
1 . Ante impletum etiam quintum et vicesimum annum de his, in quibus se minores captos existimant, posse in
integrum restitutionem implorare certissimi iuris est. * DIOCL. ET MAXIM. AA. ET CC. RUFO. *<A 293 D. V
K. MAI. HERACLIAE AA. CONSS.>
2.21.6
Imperatores Diocletianus, Maximianus . Si intra aetatem, cui succurri solet, in integrum restitutionis lis inchoata
est nec ei a te renuntiatum est, mors eius, contra quem haec fuerat implorata, fraudi tibi esse non potest. *
DIOCL. ET MAXIM. AA. ET CC. SENTENTIAE. *<A 294 D. V K. MAI. SIRMI CC. CONSS.>
2.21.7
Imperatores Diocletianus, Maximianus . De tutela avunculi eiusdemque tutoris, cui falso aetate probata
praestitisti liberationem, quem ignarum aetatis tuae non fuisse tam officium tutelae quam sanguinis proximitas
arguit, si necdum statutum tempus excessit, ex causa in integrum restitutionis heredes eius convenire potes. *
DIOCL. ET MAXIM. AA. ET CC. SEVERAE. *<A 294 D. XI K. AUG. CC. CONSS.>
2.21.8
Imperatores Honorius, Theodosius . Minoribus in his, quae vel praetermiserint vel ignoraverint, innumeris
auctoritatibus constat esse consultum. * HONOR. ET THEODOS. AA. IULIANO PROCONS. AFRICAE. *<A
414 D. PRID. NON. MART. RAVENNAE CONSTANTIO VC. CONS.>
2.21.9
Imperator Zeno . Non videtur circumscriptus esse minor, qui iure sit usus communi. * ZENO A. AELIANO PP.
*<A 480 D. K. IAN. BASILIO CONS.>
2.22.0. De filio familias minore.
2.22.1
Imperator Gordianus . Si frater tuus, cum mutuam pecuniam acciperet, in patris fuit potestate nec iussu eius nec
contra senatus consultum contractum est, propter lubricum aetatis adversus eam cautionem in integrum
restitutionem potuit postulare. * GORD. A. CANDIANO MIL. *<A 238 PP. III NON. OCT. PIO ET
PONTIANO CONSS.>
2.22.2
Imperator Gordianus . Filius familias, si minor viginti quinque annis pro extraneo fideiussit, in integrum
restitutionem postulare non prohibetur. Sed et si pro patre suo fideiussor extitit eique diem suum functo non
successit, in integrum restitutionem postulare potest. * GORD. A. TRYPHONI MIL. *<A 241 D. K. IUL.
GORDIANO A. II ET POMPEIANO CONSS.>
2.23.0. De fideiussoribus minorum.
2.23.1
Imperatores Severus, Antoninus . Postquam in integrum aetatis beneficio restitutus es, periculum evictionis
emptori, cui praedium ex bonis paternis vendidisti, praestare non cogeris. Sed ea res fideiussores, qui pro te
intervenerint, excusare non potest. Quare mandati iudicio, si pecuniam solverint aut condemnati fuerint,
97

