10.20.1
Imperatores Arcadius, Honorius . Quidquid ultra debitum elicitum fuerit a curialibus vel cohortalibus vel aliis
exactoribus, in duplum eruatur, quod provincialibus restitui protinus oportebit.
1 . Si quis autem exactorum in superexactionis crimen fuerit confutatus, capitali periculo cupiditas eius
amovenda atque prohibenda est, si in isdem sceleribus perseveret. * ARCAD. ET HONOR. AA.
APOLLODORO PROCONS. AFRICAE. *<A 400 D. PRID. ID. MART. MEDIOLANI STILICHONE ET
AURELIANO CONSS.>
10.21.0. De capiendis et distrahendis pignoribus tributorum causa.
10.21.1
Imperator Constantinus . Res eorum, qui fiscalibus debitis per contumaciam satisfacere differunt, distrahantur:
comparatoribus data firmitate perpetua possidendi. * CONST. A. AD AFROS. *<A 327 D. XV K. IUN.
SERDICAE CONSTANTIO ET MAXIMO CONSS.>
10.21.2
Imperator Constantinus . Satis sit debitorem annonarum ad solvendi necessitatem capione pignorum conveniri. *
CONST. A. RESTITUTO PRAES. SARDINIAE. *<A XXXX D. VIII ID. DEC. THESSALONICAE
CONSTANTIO VI ET CONSTANTE III AA. CONSS.>
10.22.0. De apochis publicis et descriptionibus curialium.
10.22.1
Imperatores Honorius, Theodosius . Ad inferiorem curialium relevandas fortunas et impressionem potentium
itidem curialium cohibendam placuit, ut descriptiones, si quae per singulos ordines cogentibus diversis negotiis
agitantur, non sumant ante principium, quam apud acta provinciarum rectoribus intimentur et ex eorum fuerint
receptae sententiis.
1 . Sed et aurum, quod ex huiusmodi contributione redigitur, ita debet susceptori aurario consignari, ut
securitatibus nomen inferentis, dies consul mensis causa et summa comprehendatur, quo et descriptionis aequitas
illustretur et descriptus documentis evidentibus fulciatur.
2 . Hoc etiam observando, ut in quadrimenstruis quoque brevibus, qui ad excellentiae tuae officium sollemniter
diriguntur, celebratae descriptionis dispunctio societur, ut omnes vestrae potestatis scientiam formidantes nihil
ad relevationem locupletum atque inopum perniciem audeant pertemptare.
3 . Quod et tunc optimum est custodiri, cum lucrativae facultates ex bonis curialium curiae obvenerint, ut et
inopes et locupletes fructu provisionis simillimae potiantur.
4 . Quam dispositionem si quis iudicum numerariorum vel curialium mutilandam esse crediderit, interminationi
quam vestra sedes statuerit subiacebit. * HONOR. ET THEODOS. AA. ANTHEMIO PP. *<A 410 D. VII K.
SEPT. CONSTANTINOPOLI VARANE CONS.>
10.22.2
Imperatores Theodosius, Valentinianus . Semel securitatem de refusione munerum emissam ab alio iudice non
liceat refricari. Et ideo spectabilitas tua saluberrimae ac iustissim1e praeceptionis formam secuta prohibebit in
posterum eos ad discussionem transacti muneris constringi, quos claruit accepta securitatis prosperitate laetari *
THEODOS. ET VALENTIN. AA. CELERI PROCONS. AFRICAE. *<A 429 D. V K. MAI. RAVENNAE
POST CONSULATUM FELICIS ET TAURI VV. CC.>
10.22.3
Imperator Marcianus . Quicumque de provincialibus et collatoribus decurso posthac quantolibet annorum
numero, cum probatio aliqua ab eo tributariae solutionis exposcitur, trium cohaerentium sibi annorum apochas
securitatesque protulerit, superiorum temporum apochas non cogatur ostendere, neque de praeterito ad illationem
functionis tributariae coartetur, nisi forte aut curialis aut quicumque apparitor vel optio vel actuarius vel quilibet
publici debiti exactor sive compulsor possessorum vel collatorum habuerit cautionem, aut id quod deposcit
deberi sibi manifesta gestorum adsertione patefecerit. * MARCIAN. A. CONSTANTINO PP. *<A 456 D. XV
K. AUG. VARANE ET IOHANNE CONSS.>
10.22.4
[Here there is a Greek text. Sorry, it is not yet in the Library.]
10.22.5
525

