tantummodo, quando antiquis libris insertam faciat praeparationem. * IUST. A. IOHANNI PP. *<A 531 D. K.
SEPT. CONSTANTINOPOLI POST CONSULATUM LAMPADII ET ORESTAE VV. CC.>
3.28.37
Imperator Justinianus . Cum antiquis legibus declaratum est, ut militaria testamenta de inofficioso querellam
evadant, multi alii casus emergunt, in quibus dubitationes exortas sopiri necesse est.
1 . In castrensibus etenim peculiis introducta est et alia subdivisio et peculii triplex invenitur causa. Vel enim
paganum est peculium vel castrense vel quod medietatem inter utrumque obtinet, quod quasi castrense
nuncupatur
1a . In tali igitur peculio, quod quasi castrense appellatur, quibusdam personis licentia conceditur condere
quidem testamenta, sed non quasi militibus pro voluerint modo, sed communi et licito et consueto ordine
observando, quemadmodum constitutum fuerat in consulibus et praefectis legionum et praesidibus provinciarum
et omnibus generaliter, qui in diversis dignitatibus vel administrationibus positi a nostra consequuntur manu vel
ex publicis salariis quasdam largitates.
1b . Sed hae quidem personae testamenti faciendi habent potestatem in ipsis tamen tantummodo peculiis, quae
iam enumerata sunt, id est quasi castrensibus.
1c . Sed et veterani, qui tempore quidem militiae sibi peculium adquisierunt, militiam autem deposuerunt, testari
( licito tamen modo) non prohibentur.
1d . In his itaque omnibus quasi castrensibus peculiis dubitabatur, si contra huiusmodi testamenta de inofficioso
querellam extendi oportet.
1e . Sed prior quaestio erat, si omnes qui quasi castrense peculium habent testari in hoc possint, quia non
omnibus passim, sed quibusdam personis hoc privilegii loco concessum est: quia militibus quidem et veteranis
testamenta facere in castrensi peculio undique concessum fuerat, sed militibus quidem in expeditione constitutis
iure suo, veteranis autem iure communi: de aliis autem personis omnibus, quae non per speciale privilegium hoc
acceperunt, si possint testari, dubitatum fuerat, ut puta viris disertissimis patronis causarum virisque devotissimis
memorialibus et agentibus in rebus nec non magistris studiorum liberalium, archiatris quoque et omnibus
omnino, qui salaria vel stipendia percipiunt publica.
1f . In his itaque omnibus sancimus, quia ad imitationem peculii castrensis quasi castrense peculium supervenit,
omnibus, qui tale peculium possident, super ipsis tantummodo rebus, quae quasi castrensis peculii sunt, ultima
condere ( secundum leges tamen) posse elogia: hoc nihilo minus eis addito privilegio, ut neque eorum testamenta
de inofficioso querella expugnentur.
1g . Si enim patronus adversus res, quas libertus eius ex castris quaesivit sui iuris indubitanter constitutus,
praeteritus fuerit ab ingrato liberto, tamen contra eiusmodi peculium contra tabulas bonorum possessionem non
habet secundum veterum legum sanctionem, quemadmodum oportet praefata peculia, quae ad instar castrensis
peculii introducta sunt, de inofficioso querellae esse supposita?
2 . Sed haec obtinere oportet, donec in sacris parentum suorum constituti sunt hi qui quasi castrense peculium
possident. Si enim sui iuris efficiantur, procul dubio est eorum testamenta et pro ipsis rebus, quas antea ex quasi
castrensi peculio habebant, posse de inofficioso querellam sustinere, cum neque nomen peculii permanet, sed
aliis rebus confunditur et similem fortunam recipit, quemadmodum et ceterae res eorum, et unum congregatur ex
omnibus patrimonium * IUST. A. IOHANNI PP. *<A 531 D. K. SEPT. CONSTANTINOPOLI POST
CONSULATUM LAMPADII ET ORESTAE VV CC.>
3.29.0. De inofficiosis donationibus.
3.29.1
Imperator Philippus . Si, ut adlegatis, mater vestra ad deludendam inofficiosi querellam paene universas
facultates suas, dum ageret in rebus humanis, factis donationibus sive in quosdam liberos sive in extraneos
exhausit ac postea vos ex duabus unciis fecit heredes easque legatis et fideicommissis exinanire gestivit, non
iniuria iuxta formam super inofficioso testamento constitutorum subveniri vobis utpote quartam partem non
habentibus desideratis. * PHILIPP. A. NICANORI ET PAPINIANAE. *<A 245 PP. XIIII K. SEPT. PHILIPPO
A. ET TITIANO CONSS.>
3.29.2
Imperatores Valerianus, Gallienus . Pater si omne patrimonium suum impetu quodam immensae liberalitatis in
filium effudit, aut in potestate is permansit, et arbitri familiae erciscundae officio congruit, ut tibi quartam
debitae ab intestato portionis praestet incolumen, aut emancipatus fuerit, et, quia donatio non indiget alieno
adminiculo, sed suis viribus nititur, iuxta constitutiones is qui provinciam regit ad similitudinem inofficiosi
querellae auxilium tibi aequitatis impertiet. * VALER. ET GALLIEN. AA. AETIAE. *<A 256 PP. VI K. AUG.
MAXIMO II ET GLABRIONE CONSS.>
3.29.3
134

