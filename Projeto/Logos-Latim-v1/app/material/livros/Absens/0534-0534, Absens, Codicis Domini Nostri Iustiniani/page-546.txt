possis, adi rectorem provinciae, qui si adlegationibus tuis fidem adesse perspexerit, ad corporalia munera vocari
te non patietur. * DIOCL. ET MAXIM. AA. ET CC. CELERI. *<A XXX >
10.51.4
Imperatores Diocletianus, Maximianus . Casus patris corporis munerum personalium filio iure non praestat
excusationem. * DIOCL. ET MAXIM. AA. ET CC. REGINO. *<A XXX >
10.52.0. De his qui numero liberorum vel paupertate excusationem meruerunt.
10.52.1
Imperator Alexander Severus . Numerus liberorum ab honoribus non excusat. * ALEX. A. VERECUNDO. *<A
XXX >
10.52.2
Imperator Philippus . Filium ab hostibus captum ac necdum reversum ad excusationem munerum personalium
patri proficere non posse magis placuit. * PHILIPP. A. ET PHILIPP. C. SEVERINO. *<A XXX >
10.52.3
Imperator Philippus . Nepotes in locum parentum succedentes vice eorum prodesse consueverunt.
1 . Et ideo si quinque numerus liberorum ex amissorum filiorum nepotibus suppletur, a muneribus personalibus
is, quem patrem tuum esse dicis, iuxta constituta excusatur. * PHILIPP. A. ET C. NONNO. *<A XXX >
10.52.4
Imperatores Diocletianus, Maximianus . Cum facultates tuas in filium tuum contulisse te nec quicquam habere
proponas, respectu eius patrimonii quod tuum esse desiit muneribus civilibus non adstringeris. * DIOCL. ET
MAXIM. AA. DOMNO. *<A XXX >
10.52.5
Imperatores Diocletianus, Maximianus . De personalibus muneribus, quae feminis pro sexus condicione
indicuntur, exemplo marium quinque superstitum numero liberorum eas excusari divi parentes nostri
constituerunt. * DIOCL. ET MAXIM. AA. ET CC. MARCIAE. *<A XXX >
10.52.6
Imperator Constantinus . Eos qui cuiuscumque sexus liberos quinque habeant, impetrata semel vacatione potiri
convenit, ita ut, si in hoc numero filius legitimae aetatis inveniatur, obeundis statim pro suo patre muneribus
applicetur, patribus, qui filios vel filias quinque habuerint, promissa legibus immunitate servanda.
1 . Quod si quis propter censum tenuiorem vacationem meruerit atque hoc probaverit, beneficio potiatur, si
propter rerum angustias ad personalia vocatur obsequia. * CONST. A. DALMATIO. *<A XXX D. XIIII K.
FEBR. SIRMIO CRISPO III ET CONSTANTINO II CONSS.>
10.53.0. De professoribus et medicis.
10.53.1
Imperator Antoninus . Cum te medicum legionis secundae adiutricis esse dicas, munera civilia, quamdiu rei
publicae causa afueris, suscipere non cogeris: cum autem abesse desieris, post finitam eo iure vacationem, si in
eorum numero eris, qui ad beneficia medicis concessa pertinent, ea immunitate uteris. * ANT. A. NUMISIO.
*<A XXX >
10.53.2
Imperator Gordianus . Grammaticos seu oratores decreto ordinis probatos, si non se utiles studentibus praebeant,
denuo ab eodem ordine reprobari posse incognitum non est. * GORD. A. HERACLIANO. *<A XXX >
10.53.3
Imperator Philippus . Poetae nulla immunitatis praerogativa iuvantur. * PHILIPP. A. ET PHILIPP. C.
ULPIANO. *<A XXX >
10.53.4
Imperatores Diocletianus, Maximianus . Oratione divi pii liberalium studiorum professores, non etiam
calculatores continentur. * DIOCL. ET MAXIM. AA. MALCHO. *<A XXX >
10.53.5
Imperatores Diocletianus, Maximianus . Nec intra numerum praestitutum ordine invito medicos immunitatem
habere saepe constitutum est, cum oportet eis decreto decurionum immunitatem tribui. * DIOCL. ET MAXIM.
AA. ET CC. CONCEDEMONI. *<A XXX >
10.53.6
546

