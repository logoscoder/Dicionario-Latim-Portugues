suas in solutum tibi dedisse monstretur, praeses provinciae poterit de proprietate tibi accommodare notionem. *
DIOCL. ET MAXIM. AA. ET CC. CHILONI. *< >
7.71.5
Imperatores Diocletianus, Maximianus . Propter honorem municipalem vel munus bonis cedentium invidiosam
admitti cessionem minime convenit, sed his obnoxios pro modo substantiae fungi. * DIOCL. ET MAXIM. AA.
ET CC. MYRONI. *< >
7.71.6
Imperator Theodosius . In omni cessione bonorum ex qualibet causa facienda scrupulositate priorum legum
explosa professio sola quaerenda est. Idem dixit * IN OMNI CESSIONE SUFFICIT VOLUNTATIS SOLA
PROFESSIO. * THEODOS. A. APUD ACTA: DIXIT: *<A 386 D.K.MAI.HONORIO NP.ET EUODIO
CONSS.>
7.71.7
Imperator Justinianus . Cum et filii familias possint habere substantias, quae patribus adquiri vetitae sunt, nec
non peculium vel castrense vel quod patre volente possident, quare cessio bonorum eis deneganda sit? cum, etsi
nihil in suo censu hi qui in potestate sunt parentum habeant, tamen, ne patiantur iniuriam, debet bonorum cessio
admitti. Si enim et pater familias admittendus est propter iniuriarum timorem ad cessionis flebile veniens
adiutorium, quare filiis familias utriusque sexus hoc ius denegamus? cum apertissimi iuris est et inter patres
familias et alieno iuri subiectos, si quid postea eis pinguius accesserit, hoc iterum usque ad modum debiti posse a
creditoribus legitimo modo avelli * IUST. A. IULIANO PP. *<A 531 D. X K. MART. CONSTANTINOPOLI
POST CONSULATUM LAMPADII ET ORESTIS VV. CC.>
7.71.8
Imperator Justinianus . Cum solito more a nostra maiestate petitur, ut ad miserabilis cessionis bonorum homines
veniant auxilium et electio detur creditoribus vel quinquennale spatium eis indulgere vel bonorum accipere
cessionem, salva eorum videlicet existimatione et omni corporali cruciatu semoto: quotidie dubitabatur, si
quidam ex creditoribus voluerint quinquennales dare indutias, alii autem iam nunc cessionem accipere velint, qui
audiendi sunt.
1 . In tali itaque dubitatione minime putamus esse ambiguum, quod sentimus et quod humaniorem sententiam
pro duriore elegimus. Et sancimus, ut vel ex cumulo debiti vel ex numero creditorum causa iudicetur
2 . Et si quidem unus creditor aliis omnibus gravior in summa debiti inveniatur, ut omnibus in unum coadunatis
et debitis eorum computatis ipse alios antecellat, ipsius sententia obtineat, sive indulgere tempus sive cessionem
accipere desiderat.
3 . Si vero plures quidem sint creditores, ex diversis autem quantitatibus, et nunc amplior debiti cumulus minori
summae praeferantur, sive par sive discrepans numerus est creditorum, cum non ex frequentissimo ordine
feneratorum, sed ex quantitate debiti causa trutinatur.
4 . Pari autem quantitate debiti invenienda, dispari vero creditorum numero, tunc amplior pars creditorum
obtineat, ut, quod pluribus placeat, hoc statueretur.
5 . Sin vero undique aequalitas emergat tam debiti quam numeri creditorum, tunc eos anteponi, qui ad
humaniorem declinant sententiam non cessionem exigentes, sed indutias.
6 . Nulla quidem differentia inter hypothecarios et alios creditores quantum ad hanc electionem observanda: in
rebus autem officio iudicis partiendis suam vim singulis creditoribus habentibus, quam eis legum praestabit
regula.
7 . Nullo praeiudicio creditorum cuidam ex quinquennii dilatione circa temporalem praescriptionem generando.
* IUST. A. IOHANNI PP. *<A 531 - 532>
7.72.0. De bonis auctoritate iudicis possidendis seu venumdandis et de separationibus.
7.72.1
Imperator Antoninus . In bonis mortui potiorem esse causam legatariorum, qui eum utpote heredem convenire
potuerunt, quam eorum, quibus ipse legavit, manifestum est, cum prius legatum quasi aes alienum exigitur,
legatum autem a mortuo relictum post debiti detractionem inducitur. * ANT. A. ATTICAE. *<A XXX >
7.72.2
Imperator Gordianus . Est iurisdictionis tenor promptissimus indemnitatisque remedium edicto praetoris
creditoribus hereditariis demonstratum, ut, quotiens separationem bonorum postulant, causa cognita impetrent.
Praeoptabis igitur convenientem desiderii tui fructum, si te non heredum fidem secutum, sed ex necessitate ad
iudicium eos provocare demonstraveris * GORD. A. ARISTONI. *<A XXX >
7.72.3
Imperator Gordianus . Ex contractu, qui cessionem rerum antecessit, debitorem contra iuris rationem conveniens,
cum eum aequitas auxilio exceptionis muniat ac tunc demum iteratam possis desiderare conventionem, cum
416

