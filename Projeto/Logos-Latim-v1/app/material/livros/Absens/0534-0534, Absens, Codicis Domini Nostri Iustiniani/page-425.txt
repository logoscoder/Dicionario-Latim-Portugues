Imperator Alexander Severus . An in totum ex ruina domus licuerit non eandem faciem in civitate restituere, sed
in hortum convertere, et an hoc consensu tunc magistratuum non prohibentium, item vicinorum factum sit,
praeses, probatis his quae in oppido frequenter in eodem genere controversiarum servata sunt, causa cognita
statuet. * ALEX. A. APRO EVOCATO. *<A 224 PP. VII K. APRIL. IULIANO ET CRISPINO CONSS.>
8.10.4
Imperator Philippus . Si, ut proponis, socius aedificii ad refectionem eius sumptus conferre detractat , non
necessarie extra ordinem tibi subveniri desideras. Etenim si solus aedificaveris nec intra quattuor mensuum
tempora cum centesimis nummus pro portione socii erogatus restitutus fuerit vel, quominus id fieret, per socium
id stetisse constiterit, ius dominii pro solido vindicare vel obtinere iuxta placitum antiquitus poteris * PHILIPP.
A. ET PHILIPP. C. VICTORI. *<A 245 PP. IIII K. APRIL. PHILIPPO A. ET TITIANO CONSS.>
8.10.5
Imperatores Diocletianus, Maximianus . Si is, contra quem precem fundis, sciens prudensque soli partem ad te
petinere, non quasi socius vel collega communis operis sollicitudine solidam balneorum extructionem ea mente,
ut sumptus pro portione tua reciperet, adgressus est, sed totius loci dominium usurpare et collapsum balneum
refabricare enisus est, cum aedificia quae alieno loco imponuntur solo cedant nec impensae his qui improbe id
fecerint restitui debeant, antiquato divi Hadriani edicto praeses provinciae memor iuris publici in dirimenda
disceptatione legum placita custodiet. * DIOCL. ET MAXIM. AA. OCTAVIO. *<A 290 PP. VI NON. OCT.
IPSIS IIII ETIII AA. CONSS.>
8.10.6
Imperator Constantinus . Si quis post hanc legem civitate spoliata ornatum, hoc est marmora vel columnas, ad
rura transtulerit, privetur ea possessione, quam ita ornaverit.
1 . Si quis autem ex alia in aliam civitatem labentium parietum marmora vel columnas de propriis domibus in
proprias transferre voluerit, quoniam utrobique( !) haec esse publicum decus est, licenter hoc faciat: data
similiter facultate etiam de possessione ornatum huiusmodi ad possessionem aliam transferendi, quamvis per
muros vel etiam per mediam civitatem ea transferri necesse sit, ita ut ea solummodo quae illata fuerint civitatibus
exportentur. * CONST. A. HELPIDIO AGENTI VICEM PP. *<A 321 D. VI K. IUN. VIMINACII CRISPO II
ET CONSTANTINO II CONSS.>
8.10.7
Imperator Julianus . Nemini columnas vel statuas cuiuscumque materiae ex alia eademque provincia vel auferre
liceat vel movere. * IUL. A. AD AVITIANUM VIC. AFRICAE. *<A 362. 363 D. VI K. NOV. IULIANO A.
IIII ET SALLUSTIO CONSS.>
8.10.8
Imperatores Valens, Gratianus, Valentinianus . Singularum urbium curiales etiam inviti vel reparare intra
civitates quas olim habuerint domus vel ex novo aedificare cogantur, illic semper muniis inservituri et aucturi
propriarum frequentiam civitatum.
1 . Possessores vero, qui non erunt curiales, in urbibus, in quibus domus possident, easdem domos dirutas
neglectasque reparent, iudiciaria ad conservandum hoc praeceptum auctoritate retinendi. * VALENS GRAT. ET
VALENTIN. AAA. AD MODESTUM PP. *<A 377 D. XIII K. NOV. GRATIANO A. IIII ET MEROBAUDE
CONSS.>
8.10.9
Imperatores Arcadius, Honorius, Theodosius . Si cui loci proprietas aedificandi iuxta publicas aedes animum
dederit, quindecim pedum spatio interiecto inter publica ac privata aedificia ita sibi noverit fabricandum, ut tali
intervallo et publicae aedes a periculo vindicentur et privatus aedificator velut perperam fabricato loco
destructionis futurae quandoque non timeat detrimentum. * ARCAD. HONOR. ET THEODOS. AAA.
AEMILIANO PU. *<A 406 D. XI K. NOV. CONSTANTINOPOLI ARCADIO VI ET PROBO CONSS.>
8.10.10
Imperatores Honorius, Theodosius . Per provincias Mesopotamiam Osroenam Euphratensem Syriam secundam
Phoenicen Libanensem Ciliciam secundam utramque Armeniam utramque Cappadociam Pontum Polemoniacum
atque Hellenopontum, ubi magis hoc desideratur, ceterasque provincias cunctis volentibus permittatur murali
ambitu fundos proprios seu loca sui dominii constituta vallare. * HONOR. ET THEODOS. AA. MONAXIO PP.
*<A 420 D. III NON. MAI. CONSTANTINOPOLI THEODOSIO A. VIIII ET CONSTANTIO III CONSS.>
8.10.11
Imperatores Honorius, Theodosius . Maeniana, quae Graece ezwstas appellant, sive olim constructa sive in
posterum in provinciis construenda, nisi spatium inter se per decem pedes liberi aeris habuerint, modis omnibus
detruncentur.
1 . In his vero locis, in quibus aedificia privatorum horreis publicis videntur obiecta, obstructione maenianorum
quindecim pedum intervalla serventur.
2 . Quem intercapedinis modum aedificaturis quoque proponimus, ita ut, si quis intra definitum spatium, id est
decem pedum mensuram, aedificare vel intra quindecim pedum maenianum possidere temptaverit, sciat non
solum fabricam demoliendam, sed etiam ipsam domum fisco nostro adscribendam. * HONOR. ET THEODOS.
425

