Imperatores Diocletianus, Maximianus . Si avia vestra sibi et eustolio, quam mutuam dederat pecuniam, dari fuit
stipulata, nihil ei, cuius subiecta iuri non fuerit, quaerere potuit. Sane si ipse quod ei solvi placuerat in
stipulatione suo nomine deduxit, obligationem in eius etiam personam constitisse non ambigitur * DIOCL. ET
MAXIM. AA. ET CC. SEPTIMIO ET EUSTOLIO. *<A 294 S. V K. OCT. CC. CONSS.>
8.39.0. De duobus reis stipulandi et duobus reis promittendi.
8.39.1
Imperatores Diocletianus, Maximianus . Creditor prohiberi non potest exigere debitum, cum sint duo rei
promittendi eiusdem pecuniae, a quo velit.
1 . Et ideo, si probaveris te conventum in solidum exsolvisse, rector provinciae iuvare te adversus eum, cum quo
communiter mutuam pecuniam accepisti, non cunctabitur. * DIOCL. ET MAXIM. AA. DIOGENI. *<A 287 PP.
V K. MART. DIOCLETIANO III ET MAXIMIANO AA. CONSS.>
8.39.2
Imperatores Diocletianus, Maximianus . Exprimere debueras tuis precibus, utrumne in partem an in solidum
singuli vos obligaveritis ac duo rei promittendi extiteritis, cum, si quidem ab initio unusquisque pro parte sit
obligatus, egredi contractus fidem non possit, si vero in solidum, electio rescripto adimi non debeat. * DIOCL.
ET MAXIM. AA. ET CC. FABRICIO. *<A 293 S. ID. APRIL. BYZANTII AA. CONSS.>
8.39.3
Imperatores Diocletianus, Maximianus . Propter mutuam uni datam pecuniam aliis reis promittendi factis, ob non
numeratam sibi pecuniam obligationem remitti desiderio postulantium iura refragantur. * DIOCL. ET MAXIM.
AA. ET CC. ANDRONICO. *<A 294 S. V ID. FEBR. SIRMI CC. CONSS.>
8.39.4
Imperator Justinianus . Cum quidam rei stipulandi certos habebant reos promittendi, vel unus forte creditor duos
vel plures debitores habebat, vel contrario multi creditores unum debitorem, et alii ex reis promittendi ad certos
creditores debitum agnoverint vel per solutionem vel per alios modos, quos in anterioribus sanctionibus
interruptionibus et invenimus positos et nos ampliavimus, vel forte ad unum creditorem quidam ex debitoribus
devotionem suam ostenderunt, vel cum plures essent creditores, debitor qui solus existeret ad unum ex his vel
quosdam debitum agnovit, et quaerebatur, si eis vel ei datur licentia adversus alios indevotionem suam exercere
et quasi tempore emenso exactionem recusare, vel quibusdam ex debitoribus debitum agnoscentibus vel in
iudicio pulsatis debent et alii ab omni contradictione repelli:
1 . Nobis pietate suggerente videtur esse humanum semel in uno eodemque contractu qualicumque interruptione
vel agnitione adhibita omnes simul compelli ad debitum persolvendum, sive plures sint rei sive unus, sive plures
creditores vel non amplius quam unus.
2 . Sancimus in omnibus casibus, quos noster sermo complexus est, aliorum devotionem vel agnitionem vel ex
libello admonitionem aliis debitoribus praeiudicare et aliis prodesse creditoribus.
3 . Si itaque generalis devotio et nemini liceat alienam indevotionem sequi, cum ex una stirpe unoque fonte unus
effluxit contractus vel debiti causa ex eadem actione apparuit. * IUST. A. IOHANNI PP. *<A 531 D. K. SEPT.
CONSTANTINOPOLI POST C ONSULATUM LAMPADII ET ORESTIS VV. CC.>
8.40.0. De fideiussoribus et mandatoribus.
8.40.1
Imperatores Severus, Antoninus . Si Lysias adempta parte bonorum exulare iussus est, non nisi pro parte quam
retinuerit creditoribus obligatus est. Verum qui pro eo fidem suam adstrinxerint, iure pristino conveniri possunt *
SEVERUS ET ANT. AA. LYSIAE. *<A 200 PP. ID. OCT. SEVERO A. III ET VICTORINO CONSS.>
8.40.2
Imperatores Severus, Antoninus . Creditori, qui pro eodem debito et pignora et fideiussorem accepit, licet, si
malit, fideiussorem convenire in eam pecuniam, in qua se obligaverit. Quod cum facit, debet ius pignorum in
eum transferre
1 . Sed cum in alia quoque causa eadem pignora vel hypothecas habet obligatas, non prius compellendus est
transferre pignora, quam omne debitum exsolvatur. * SEV. ET ANT. AA. PLOTIO. *<A 207 D. V K. FEBR.
APRO ET MAXIMO CONSS.>
8.40.3
448

