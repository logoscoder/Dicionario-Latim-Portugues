12.23.8
Imperatores Gratianus, Valentinianus, Theodosius . Placuit iusta et omnibus mittendariis palatini officii profutura
suggestio, qua insinuasti, ut ex isdem annui singuli ex ducenariis, terni ex centenariis habito provisionis intuitu
cingulo liberentur. * GRAT. VALENTIN. ET THEODOS. AAA. ET ARCAD. A. TRIFOLIO COM. SACR.
LARG.*<A 385 D.IIII ID.MART.CONSTANTINOPOLI ARCADIO A.ET BAUTONE VC.CONSS.>
12.23.9
Imperatores Arcadius, Honorius, Theodosius . Non aliter quilibet in officio sacrarum largitionum vel privatarum
cingulum militiae sibi sumendum existimet, nisi nostrae mansuetudinis adnotationem meruerit. * ARCAD.
HONOR. ET THEODOS. AAA. NESTORI COM. RER. PRIVAT. *<A 405 D.PRID.ID.AUG.ANCYRAE
STILICHONE II ET ANTHEMIO CONSS.>
12.23.10
Imperatores Honorius, Theodosius . Palatinos, qui sacrarum remunerationum rationem tractantes inculpanter ad
calcem terminumque militiae pervenerint, adiutorem et primicerios diversorum officiorum praecepimus habere
privilegia, quae nuper agentum in rebus scholae a nostra sunt mansuetudine contributa, scilicet ut a tironum
praebitione memorati reddantur exsortes ceteraque onera non agnoscant. * HONOR. ET THEODOS. AA.
IOHANNI PP. *<A 413 D.VII ID.IUN.RAVENNAE POST CONS.HONORII VIIII ET THEODOSII V AA.>
12.23.11
Imperatores Honorius, Theodosius . Ad similitudinem sanctionis, quam de proximis sacrorum promulgavimus
scriniorum, etiam in officio sacrarum largitionum atque privatarum pro biennio annum sub perpetua
observatione praecipimus custodiri, ita ut et privilegia, quae huiusmodi officiis vel primiceriis sacris legibus
deferuntur, integra illibataque serventur. * HONOR. ET THEODOS. AA. ANYSIO COM. SACR. LARG. ET
TAURO COM. RER. PRIVAT.*<A 416 D.III K.IUL.CONSTNATINOPOLI THEODOSIO A.VII ET
PALLADIO CONSS.>
12.23.12
Imperator Theodosius . Viros devotos palatinos non oportere in hac regia urbe apud virum illustrem praefectum
urbis litigare compelli, nisi de aedificatione domorum et servitutibus et annonis orta videatur causa: in aliis vero
causis tam pecuniariis quam criminalibus apud viros illustres tantummodo comites suos respondere.
1 . Rectoribus autem provinciarum intra administrationis suae fines inter praesentes palatinos nec causis publicis
occupatos cognoscere tam pro civili quam pro criminali causa permittimus, sic tamen, ut non aliter criminalis
sententia adversus eos proferatur, nisi ex suggestione provincialis iudicii vir illustris comes sub quo militat
certioratus hoc ei permiserit. * THEODOS. A. ET VALENTIN. C.MAXIMINO COM. SACR. LARG. *<A
XXX >
12.23.13
Imperatores Theodosius, Valentinianus . Inter alias praerogativas, quas ante meruerant scholae societatis
sacrarum largitionum, primicerius et tres primicerii scriniorum tribuni praetoriani militaris dignitate fruantur,
nulla eis ex cuiuslibet iudicis praeceptione iniungenda publica vel privata necessitate. * THEODOS. ET
VALENTIN. AA. EUDOXIO COM. SACR. LARG. *<A XXX >
12.23.14
Imperatores Theodosius, Valentinianus . Iubemus viros devotos palatinos rei nostri numinis privatae isdem
privilegiis decorari, quibus etiam palatini qui in sacris largitionibus deferuntur. Cum enim par similisque militia
sint, iustum et competens videtur isdem utrumque officium privilegiis gloriari
1 . Primicerios itaque officii tresque primates scriniorum rerum privatarum finito tempore militiae inter tribunos
militares praetorianos, salvis isdem praestitis privilegiis sacris constitutionibus, nostram clementiam adorare
decernimus, ita tamen, ut nullam iniunctionem nullam sollicitudinem privati vel publici negotii quolibet
iudiciario praecepto sustinere possint, sed excepta omni necessitate omnique fatigatione indeptae dignitatis
honore potiantur. * THEODOS. ET VALENTIN. AA. FLORENTIO PP. *<A XXX >
12.24.0. De stratoribus.
12.24.1
Imperatores Valentinianus, Valens . Per omnes provincias edictum generale misimus, ut ab stratoribus unus
tantum solidus probae nomine posceretur, et in offerendis equis certam formam staturam aetatem proviciales
nostri custodiendam esse cognoscant.
1 . Quos etiam fisco certo solidorum modo obnoxios fecimus, si, quod stratores petere interdictum est, illi dare
stratoribus non timerent.
2 . Officium quoque gravitatis tuae centum argenti libris multabitur, si sciens praedictam rem gestam fuisse non
ilico eam severitati iudiciariae prodidisset. * VALENTIN. ET VALENS AA. AD ZOSIMUM PRAES. NOVAE
EPIRI. *<A 373 D. XIII K. IUL. APOLLONIAE VALENTINIANO ET VALENTE AA. CONSS.>
614

