Imperatores Carus, Carinus, Numerianus . Calumniae poena in paternae mortis accusatione cessat. * CARUS
CARINUS ET NUMER. AAA. ARCHELAO. *<A 283 PP.XI K.DEC.CARO ET CARINO AA. CONSS.>
9.46.5
Imperatores Diocletianus, Maximianus . Qui calumniatores pronuntiantur, in publicorum dumtaxat iudiciorum
quaestionibus , non etiam in liberalibus causis, quae privatas disceptationes continent, periclitari solent. *
DIOCL. ET MAXIM. AA. CAESIO. *<A XXX PP. >
9.46.6
Imperatores Diocletianus, Maximianus . Dominis servorum per accusatoris calumniam tortorum adversus eum
poena dupli lege Iulia providetur. * DIOCL. ET MAXIM. AA. ET CC.DOMITIO. *<A 290 VEL 293 S.XVI
K.SEPT.IPSIS AA. CONSS.>
9.46.7
Imperatores Valentinianus, Valens . Non prius quemquam sinceritas tua ad tuae sedis examen iubebit adduci,
quam sollemnibus satisfecerit, qui nititur fidem doloris adserere, cum iuxta formam iuris antiqui ei qui coeperit
arguere aut vindicta proposita sit, si vera detulerit, aut supplicium, si fefellerit. * VALENTIN. ET VALENS AA.
AD VALERIANUM. *<A 366 D.VII K.DEC.REMIS GRATIANO NP.ET DAGALAIFO CONSS.>
9.46.8
Imperatores Gratianus, Valentinianus, Theodosius . Nostris et parentum nostrorum constitutionibus
comprehensum est eos, qui accusationem alienis nominibus praesumpsissent, delatorum numero esse ducendos.
1 . Atque ideo calumniosissimum caput et personam iudicio irritae delationis infamem supplicium sequatur, quo
posthac singuli universique cognoscant non licere in eo quod non possit ostendi iudicium animos commovere. *
GRAT. VALENTIN. ET THEODOS. AAA. MENANDRO VIC. ASIAE. *<A 385 D.VIII
ID.MAI.CONSTANTINOPOLI ARCADIO A.ET BAUTONE CONSS.>
9.46.9
Imperatores Gratianus, Valentinianus, Theodosius . Fallaciter incusantibus, maxime post exhibitionem accusati,
nullius iuris color velut derivata accusatione proficiat: non publica abolitio, non privata talibus prospiciat
subveniatque personis: non specialis indulgentia, ne beneficium quidem eos generale subducat. * GRAT.
VALENTIN. ET THEODOS. AAA. FLORO PP. *<A 382 D XV K.IUN.CONSTANTINOPOLI ANTONIO ET
SYAGRIO CONSS.>
9.46.10
Imperatores Honorius, Theodosius . Quisquis crimen intendit, non impunitam fore noverit licentiam mentiendi,
cum calumniantes ad vindictam poscat similitudo supplicii. * HONOR. ET THEODOS. AA. CONSS. PRAETT.
TRIBB. PLEBIS SENATUI S.D.*<A 423 D.VIII ID.AUG. RAVENNAE ASCLEPIODOTO ET MARINIANO
CONSS.>
9.47.0. De poenis.
9.47.1
Imperator Titus Aelius Antoninus . Etiam in opus perpetuum damnati non dissimilis condicionis sunt ab his qui
deportantur in insulam. * TITUS AEL. ANT. A. *< PP. SINE DIE ET CONS.>
9.47.2
Imperator Antoninus . Procurator meus, qui vice praesidis non fungebatur, exilii poenam tibi non potuit inrogare,
ac propterea frustra vereris sententiam, quae nulla iuris ratione subnixa est. * ANT. A. VALERIO. *<A 212
PP.VI K.IUL.DUOBUS ASPRIS CONSS.>
9.47.3
Imperator Antoninus . Decurionem in opus publicum dari non oportere manifestum est. * ANT. A. GEMINIO.
*<A XXX >
9.47.4
Imperator Antoninus . Si ante conceptus est puer, de quo libellos dedisti, quam mater eius in metallum daretur,
natus condicionis eius est, cuius ante condemnationem mater eius fuit. * ANT. A. MARINAE. *<>
9.47.5
Imperator Antoninus . Honor veteranis etiam in eo habitus est, ut liberi eorum usque ad primum dumtaxat
gradum poena metalli vel operis publici non adficiantur, sed in insulam relegentur. * ANT. A. SENECIONI.
*<A XXX >
9.47.6
Imperator Antoninus . Incredibile est, quod adlegas liberum hominem, ut vinculis perpetuis contineretur, esse
damnatum: hoc enim vix in sola servili condicione procedere potest. * ANT. A. APIONI. *<A 214 PP.III
ID.FEBR.MESSALA ET SABINO CONSS.>
9.47.7
508

