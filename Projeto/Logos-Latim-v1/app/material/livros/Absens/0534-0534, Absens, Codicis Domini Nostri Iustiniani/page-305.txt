Imperator Alexander Severus . Ex imperfecto testamento nec imperatorem hereditatem vindicare saepe
constitutum est. Licet enim lex imperii sollemnibus iuris imperatorem solverit, nihil tamen tam proprium imperii
est, ut legibus vivere * ALEX. A. ANTIGONO. *<A 232 PP. XI K. IAN. LUPO ET MAXIMO CONSS.>
6.23.4
Imperator Gordianus . Si in nomine praenomine seu cognomine testator erravit nec tamen de quo senserit
incertum sit, error huiusmodi nihil officit veritati. * GORD. A. RUFINO. *<A 239 PP. XII K. AUG.
GORDIANO A. ET AVIOLA CONSS.>
6.23.5
Imperatores Valerianus, Gallienus. Neque professio neque adseveratio nuncupantium filios, qui non sunt, veritati
praeiudicant: et quae ut filiis testamento relinquuntur, iuxta ea quae a principibus statuta sunt non deberi certi
iuris est. * VALER. ET GALLIEN. AA. LUCILLO. *<A 254 ACCEPTA IIII NON. IUL. VALERIANO II ET
GALLIENO AA. CONSS.>
6.23.6
Imperatores Diocletianus, Maximianus . Verba testamenti, quibus mater vestra decedens nihil se cuiquam
donasse significavit, si res se aliter habet, fidem veri non perfringunt. * DIOCL. ET MAXIM. AA.
TERENTIAE. *<A 285 PP. III NON. NOV. DIOCLETIANO A. II ET ARISTOBULO CONSS.>
6.23.7
Imperatores Diocletianus, Maximianus . Errore scribentis testamentum iuris sollemnitas mutilari nequaquam
potest, quando minus scriptum, plus nuncupatum videtur. Et ideo recte testamento facto, quamquam desit " heres
esto", consequens est existente herede legata sive fideicommissa iuxta voluntatem testatoris oportere dari *
DIOCL. ET MAXIM. AA. RUFINAE. *<A 290 PP. XVII K. FEBR. IPSIS IIII ET III AA. CONSS.>
6.23.8
Imperatores Diocletianus, Maximianus . Casus maioris ac novi contingentis ratione adversus timorem
contagionis, quae testes deterret, aliquid de iure laxatum est: non tamen prorsus reliqua etiam testamentorum
sollemnitas perempta est.
1 . Testes enim huiusmodi morbo oppresso eo tempore iungi atque sociari remissum est, non etiam conveniendi
numeri eorum observatio sublata. * DIOCL. ET MAXIM. AA. MARCELLINO. *<A 290 S. K. IUL. IPSIS IIII
ET III AA. CONSS.>
6.23.9
Imperatores Diocletianus, Maximianus . Si non speciali privilegio patriae tuae iuris observatio relaxata est et
testes non in conspectu testatoris testimoniorum officio functi sunt, nullo iure testamentum valet. * DIOCL. ET
MAXIM. AA. PATROCLIAE. *<A 290 PP. K. IUL. IPSIS IIII ET III AA. CONSS.>
6.23.10
Imperatores Diocletianus, Maximianus . Si testamentum iure factum sit et heres sit capax, auctoritate rescripti
nostri rescindi non oportet. * DIOCL. ET MAXIM. AA. ET CC. MENOPHILIANO. *<A 293 S. XV K..... AA.
CONSS.>
6.23.11
Imperatores Diocletianus, Maximianus . Non idcirco minus iure factum testamentum suas obtinet vires, quod
post mortem testatoris subtractum probatur. * DIOCL. ET MAXIM. AA. ET CC. ZETHO. *<A 293 S. PRID
NON. IUL. AA. CONSS.>
6.23.12
Imperatores Diocletianus, Maximianus . Si unus de septem testibus defuerit vel coram testatore omnes eodem
loco testes suo vel alieno anulo non signaverint, iure deficiat testamentum.
1 . De his autem, quae interleta sive supra scripta dicis, non ad iuris sollemnitatem, sed ad fidei pertinet
quaestionem, ut appareat, utrum testatoris voluntate emendationem meruerunt, vel ab altero inconsulte deleta
sunt, an ab aliquo falso haec fuerint commissa. * DIOCL. ET MAXIM. AA. ET CC. MATRONIAE. *<A 293 S.
PRID. NON. IUL. PHILIPPOPOLI AA. CONSS.>
6.23.13
Imperatores Diocletianus, Maximianus . Testandi causa de pecunia sua legibus certis facultas, non iurisdictionis
mutare formam vel iuri publico derogare cuiquam permissum est. * DIOCL. ET MAXIM. AA. ET CC.
EURIPIDI. *<A 294 S. VI K. DEC. CC. CONSS.>
6.23.14
Imperatores Diocletianus, Maximianus . Non codicillum, sed testamentum aviam vestram facere voluisse
institutio et exheredatio facta probant evidenter. * DIOCL. ET MAXIM. AA. ET CC. ACHILLEO. *<A 294 S.
ID. DEC. CC. CONSS.>
6.23.15
Imperator Constantinus . Quoniam indignum est ob inanem observationem irritas fieri tabulas et iudicia
mortuorum, placuit ademptis his, quorum imaginarius usus est, institutioni heredis verborum non esse
necessariam observantiam, utrum imperativis et directis verbis fiat an inflexa.
305

