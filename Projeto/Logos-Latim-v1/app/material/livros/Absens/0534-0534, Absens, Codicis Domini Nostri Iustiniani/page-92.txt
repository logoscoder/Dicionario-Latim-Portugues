accusatione criminis licentiam ministramus, decernentes iudices eorumque officia tricenis libris auri multari, si
talem accusationem vel admittant vel depositam scribi concedant. * THEODOS. ET VALENTIN. AA. AD
FLORENTIUM PP. *<A 439 D. XV K. IUL. CONSTANTINOPOLI THEODOSIO A. XVII ET FESTO
CONSS.>
2.16.0. Ut nemini liceat sine iudicis auctoritate signa imprimere rebus, quas alius tenet.
2.16.1
Imperator probus . Saepe rescriptum est ante sententiam signa rebus, quas aliquis tenebat, imprimi non oportere.
Et ideo ea rebus aut fructibus apud te constitutis illicite imposita poteris ipse licite detrahere, ut amotis his causa,
quae ex officio tibi infertur, terminetur. * PROBUS A. OCTAVIANO. *<A 278 D. IIII K. IUL. PROBO A. II
ET LUPO CONSS.>
2.16.2
Imperatores Diocletianus, Maximianus . Rebus, quas alius detinet, imprimere signa nemini licet, etiam si suas
vel obligatas sibi eas esse aliquis adfirmet. * DIOCL. ET MAXIM. AA. CRAUGASIO. *<>
2.17.0. Ne fiscus vel res publica procurationem alicui patrocinii causa in lite praestet.
2.17.1
Imperator Gordianus . Rei publicae viribus adiuvari te sub obtentu quantitatis, quam eidem rei publicae debes,
contra iuris rationem desideras. * GORD. A. LEGITIMO ET ALIIS. *<A 241 PP. VIII ID. IAN. GORDIANO
A. II ET POMPEIANO CONSS.>
2.17.2
Imperator Gordianus . Cum adlegas partem rerum vel actionum dimidiam fisco, quo magis viribus eius
protegaris, velle te donare, huiusmodi litium donationem admitti temporum meorum disciplina non patitur. Unde
ius tuum, si quod tibi competit, citra invidiam fisci mei tueri sollemniter cura. * GORD. A. TERTULLO. *<A
241 S. VI NON. AUG. GORDIANO A. II ET POMPEIANO CONSS.>
2.17.3
Imperatores Diocletianus, Maximianus . Abhorret saeculo nostro sub praetextu debiti procurationem contra
privatos fiscum praestare. * DIOCL. ET MAXIM. AA. ET CC. AMPHIONI. *<A 293 D. VIII K. IAN.
PHILIPPOPOLI AA. CONSS.>
2.17.4
Imperatores Diocletianus, Maximianus . Ad fraudem creditoribus faciendam invidiam fiscalem contra
creditoribus faciendam invidiam fiscalem contra saeculi nostri tranquillitatem implorari non decet. Redde itaque
fisco nostro quod debes, ac si conventus velut a creditore fueris, quem tibi numerasse pecuniam negas,
exceptione non numeratae pecuniae secundum leges uti potes. * DIOCL. ET MAXIM. AA. ET CC. ACHILLI.
*<A 294 D. XVI K. IAN. SIRMI CC. CONSS.>
2.18.0. De negotiis gestis.
2.18.1
Imperatores Severus, Antoninus . Cum tutores filiorum tuorem suspectos faceres eisdemque tutores seu curatores
peteres, munere pietatis fungebaris: quae causa non admittit negotiorum gestorum actionem, ut sumptus, quos in
ea lite fecisti, repetere possis, cum etiam, si quis pro adfectione eos petere potest. * SEV. ET ANT. AA.
SOPATRAE. *<A 196 PP. III NON. OCT. DEXTRO ET PRISCO CONSS.>
2.18.2
Imperatores Severus, Antoninus . Contra impuberes quoque, si negotia eorum urguentibus necessitatis rationibus
utiliter gerantur, in quantum locupletiores facti sunt, dandam actionem ex utilitate ipsorum receptum est. Quae
tibi quoque iure decernetur, quod sumptus in pupillum, quem romae tutorum petendorum gratia duxisti, fecisse
te adlegas, si non matertera eiusdem se facere paratam propriis impendiis ostenderit. * SEV. ET ANT. AA.
RUFINAE. *<A 197 PP. XV K. FEBR. LATERANO ET RUFINO CONSS.>
2.18.3
Imperatores Severus, Antoninus . Sive pro fratre coherede pecuniam solvisti, negotiorum gestorum actione
experiri potes, sive pignoris liberandi gratia debitum universum solvere coactus es, actionem eandem habebis vel
92

