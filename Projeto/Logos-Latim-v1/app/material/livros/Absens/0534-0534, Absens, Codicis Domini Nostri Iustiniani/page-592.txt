1 . Sin autem adscripticius vel servus alienus colonam vel ancillam dominicam ducat uxorem vel adscripticia vel
ancilla colono vel servo nubat dominico et ex huiusmodi coniunctionibus nati sunt liberi, legum veterum ius
tenere sancimus. * ZENO A. CHRYSEROTI PRAEPOSITO SACRI CUBICULI. *<A XXX >
11.69.2
Imperator Zeno . Meminimus pragmatica sanctione iussisse fundos tamiaci iuris in provinciis positos nec non
etiam possessiones gonatici saltus sub certa forma ( salvo scilicet canone et tributariis collationibus isdem
praediis impositis) volentibus distrahi, quatenus, quidquid ex pretiis memoratorum fundorum possit restitui,
publico inferatur.
1 . Sed licet per eandem sanctionem huiusmodi venditionum contractibus plenissima delata sit cautio, attamen
perpetuae emptionis securitati consulentes huius etiam perpetuae constitutionis auctoritate muniri eosdem
emptores praecipimus. * ZENO A. SEBASTIANO PP. *<A XXX >
11.70.0. De diversis praediis urbanis et rusticis templorum et civitatum et omni reditu civili.
11.70.1
Imperator Julianus . Pro aedibus, quas nonnulli in solo rei publicae extruxerunt, placitam praestare pensionem
cogantur. * IUL. A. ATARBINO. *<A X >
11.70.2
Imperator Julianus . Pamphyliae etiam civitates et quaecumque aliae quidquid sibi adquirant, id firmiter habeant.
* IUL. A. SECUNDO PP. *<A X >
11.70.3
Imperatores Arcadius, Honorius . Restaurationi moenium publicorum tertiam portionem eius canonis, qui ex
locis fundisve rei publicae annua praestatione confertur, certum est satis posse sufficere. * ARCAD. ET
HONOR. AA. HADRIANO COM. SACR. LARG. *<A 395 D. VIII ID. AUG. OLYBRIO ET PROBINO
CONSS.>
11.70.4
Imperatores Arcadius, Honorius . Eos, qui auctione prima fundorum iuris patrimonialis sive templorum
possessores effecti sunt vel fuerint, firmum dominium tenere decernimus, ne ulterius vacillet uniuscuiusque
possessio, sed teneat quisque ius proprium, quod dato pretio roboratum est vel fuerit. * ARCAD. ET HONOR.
AA. CAESARIO PP. *<A X >
11.70.5
Imperatores Valentinianus, Marcianus . Si qui ex titulo donationis vel ex emptione sive ex alio quolibet titulo
possessiones vel domus vel ergasteria iuris dumtaxat civilis, quae huius iuris esse vere probantur, cuiuslibet
civitatis et praecipue huius aeternae urbis, cui maiorem debemus favorem, tam civilis, ut dictum est, iuris quam
etiam agnotheticas possessiones a consulatu Ausonii et Olybrii dempto civili canone acceperunt, eos impositum
eis canonem iuxta fidem publicorum monumentorum civitatis, ad quam eaedem res pertinuerunt, praebere
iubemus.
1 . Nam si privatis viris debita non patimur denegari, multo magis praebenda sunt civitatibus quae iure debentur,
cum sufficiat possessoribus, quod apud eos dominium in perpetuum ex nostra liberalitate permaneat.
2 . Si quae tamen possessiones iuris civilis canonem privatis largitionibus in praesenti praebent vel numquam
ademptum vel postea impositum, ad hanc iussionem non pertinebunt, sed privato aerario canonem quem nunc
agnoscunt inferre ex more debebunt, dominio firmiter apud eos successoresque eorum et detentatores pari modo
permanente. * VALENTIN. ET MARCIAN. AA. AD PALLADIUM PP. ORIENTIS. *<A 451 D. XV K. FEBR.
CONSTANTINOPOLI MARCIANO A. CONS.>
11.70.6
Imperator Zeno . Hac in perpetuum valitura lege sancimus et Nicaeensium civitati seu habitatoribus eius tam ius
exactionis quadringentorum solidorum annui canonis civilis reditus ad suam patriam pertinentis ex
possessionibus, id est Calamo et Heliobomo nec non emptorio variario cum emptio eorum sub territorio
Apamenae civitatis constitutis, ex nuper lapsa tertia indictione cum ipsa restitui, quam si quid, ex quo sanctio
Marciani divae memoriae lata est, ad eiusdem civitatis praeiudicium gestum est, infirmari et, quod ex eadem
provisione civitatibus delatum interea qualibet occasione imminutum est, ex auctoritate constitutionis nostrae
serenitatis isdem civitatibus redhiberi, ita ut neque iudiciaria auctoritas nec imperiale rescriptum, quacumque
videlicet adiectione munitum, saepe dictae generalis legis vires possit refringere. Quod si quis aliter fecerit,
poena gravi plectetur * ZENO A. AELIANO PP. *<A 480 ? >
11.71.0. De locatione praediorum civilium vel fiscalium sive templorum sive rei privatae vel dominicae.
592

