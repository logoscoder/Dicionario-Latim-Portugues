* 11.57.0. Ut nullus ex vicanis pro alienis debitis vicanorum teneatur.
* 11.58.0. De censibus et censitoribus et peraequatoribus et inspectoribus.
* 11.59.0. De omni agro deserto et quando steriles fertilibus imponuntur.
* 11.60.0. De fundis limitotrophis et terris et paludibus et pascuis limitaneis vel castellorum.
* 11.61.0. De pascuis publicis vel privatis.
* 11.62.0. De fundis patrimonialibus et saltuensibus et emphyteuticis et eorum conductoribus.
* 11.63.0. De mancipiis et colonis patrimonialium et saltuensium et emphyteuticariorum fundorum.
* 11.64.0. De fugitivis colonis patrimonialibus et emphyteuticis et saltuensibus.
* 11.65.0. De collatione fundorum patrimonialium et emphyteuticorum.
* 11.66.0. De fundis rei privatae et saltibus divinae domus.
* 11.67.0. De fundis et saltibus rei dominicae.
* 11.68.0. De agricolis et mancipiis dominicis vel fiscalibus sive rei privatae.
* 11.69.0. De praediis tamiacis et de his qui ex colonis dominicis aliisque liberare condicionis (..)
* 11.70.0. De diversis praediis urbanis et rusticis templorum et civitatum et omni reditu civili.
* 11.71.0. De locatione praediorum civilium vel fiscalium sive templorum sive rei privatae (..)
* 11.72.0. De conductoribus et procuratoribus sive actoribus praediorum fiscalium et domus Augustae.
* 11.73.0. Quibus ad conductionem praediorum fiscalium accedere non licet.
* 11.74.0. De collatione fundorum fiscalium vel rei privatae vel dominicae vel civitatum (..)
* 11.75.0. De privilegiis domus augustae vel rei privatae et quarum collationum excusationem habent.
* 11.76.0. De grege dominico.
* 11.77.0. De palatiis et domibus dominicis.
* 11.78.0. De cupressis ex luco Daphnensi vel Perseis per Aegyptum non excidendis vel vendendis.
11.1.0. De tollenda lustralis auri collatione.
11.1.1
[Here there is a Greek text. Sorry, it is not yet in the Library.]
11.2.0. De naviculariis seu naucleris publicas species transportantibus.
11.2.1
Imperator Constantius . Nullam vim oportet navicularios sustinere delegatas species annonarias transferentes nec
concussiones perpeti nec aliquod genus incommodi, sed venientes ac remeantes omni securitate potiri: decem
auri librarum multa proponenda his, qui eos inquietare temptaverint. * CONSTANTIUS A. ET IUL.
C.OLYBRIO PU. *<A 357 D.K.IUN.ROMAE CONSTANTIO VIIII ET IULIANO C.II CONSS.>
11.2.2
Imperatores Arcadius, Honorius . Comperimus naucleros susceptas species in negotiationis emolumenta
convertere. Ideoque decernimus, ut intra annum quas susceperint inferant species et securitates reportent, quae
etiam diem illationis edoceant, ut intra alterum annum eis reddantur, a quibus species praestitae sunt * ARCAD.
ET HONOR. AA. EUSEBIO PP. *<A 396 D.X K.IAN.MEDIOLANI ARCADIO IIII ET HONORIO III
AA.CONSS.>
11.2.3
Imperatores Arcadius, Honorius . Ab his, qui in naucleros praedas egerunt, volumus eorum commodis satisfieri.
Et ideo ne crescat in posterum eorum audacia, sancimus, ut, quicumque in rapinis fuerit deprehensus, poena
quadrupli teneatur * ARCAD. ET HONOR. AA. FLAVIANO PU. *<A 400 PP.ROMAE IN FORO
APRONIANI VIIII K.FEBR.STILICHONE ET AURELIANO CONSS.>
11.2.4
Imperatores Honorius, Theodosius . Cum nauarchorum coetus circiter provincias Orientis inopia navium
tribuaret et investigandae classis obtentu insularum secessus obiret et navigandi opportunitate transacta
iudiciorum indignatio sine transvectionis expectaretur effectu, merito celsitudo tua praefecto Augustali et
insularum praeside conventis Alexandrinae et Carpathiae classis summates et nonnullos alios naucleros eo
professionis adduxit, ut onus frumentarii commeatus, qui per orientales nauarchos ex Alexandrinae civitatis
conditis consueverat ad sacratissimam urbem transferri, in suam fidem susceptum ad eadem augustissimae urbis
horrea comportarent, solaciis pro mercedula praestitis ex tributariae pensitationis immunitate vel ex eo, quod
vocatur ŽphilikonŽ, nec non etiam aliis, quae tuae cognitionis limavit examen. * HONOR. ET THEODOS. AA.
ANTHEMIO PP. *<A 409 D.XIIII K.FEBR.HONORIO VIII ET THEODOSIO III AA.CONSS.>
557

