Imperatores Gratianus, Valentinianus, Theodosius . Et in privatorum causis huiusmodi forma servetur, ne
quemquam litigatorum sententia non a suo iudice dicta constringat. * GRAT. VALENTIN. ET THEODOS.
AAA. AD POTITUM VIC. *<A 379 D. X K. OCT. ROMAE AUSONIO ET OLYBRIO CONSS.>
7.49.0. De poena iudicis, qui male iudicavit, vel eius, qui iudicem vel adversarium corrumpere curavit.
7.49.1
Imperator Antoninus . Constitit in quacumque causa sive privata sive publica sive fiscali, ut, cuicumque data
fuerit pecunia, vel iudici vel adversario, amittat actionem is, qui diffidentia iustae sententiae in pecuniae
corruptela spem negotii reposuerit. * ANT. A. AD GAUDIUM. *<A 212 D. XIIII K. IAN. DUOBUS ASPRIS
CONSS.>
7.49.2
Imperator Constantinus . De eo, qui pretio depravatus aut gratia perperam iudicaverit, ei vindicata quem laeserit
non solum existimationis dispendiis, sed etiam litis discrimine praebeatur. * CONST. A. AD FELICEM PRAES.
CORSICAE. *<A 319 D. VIII K. NOV. SIRMI CONSTANTINO A. V ET LICINIO C.CONSS.>
7.50.0. Sententiam rescindi non posse.
7.50.1
Imperator Gordianus . Neque suam neque decessoris sui sententiam quemquam posse revocare in dubium non
venit: nec necesse esse ab eiusmodi decreto interponere provocationem explorati iuris est. * GORD. A.
SECUNDO. *< PP. K. MART.>
7.50.2
Imperatores Diocletianus, Maximianus . Peremptorias exceptiones omissas initio, antequam sententia feratur,
opponi posse perpetuum edictum manifeste declarat.
1 . Quod si aliter actum fuerit, in integrum restitutio permittitur. Nam iudicatum contra maiores annis viginti
quinque non oppositae praescriptionis velamento citra remedium appellationis rescindi non potest. * DIOCL. ET
MAXIM. AA. ET CC. ALEXANDRAE. *<A 294 VII K. IAN. NICOMEDIAE CC. CONSS.>
7.50.3
Imperator Constantinus . Impetrata rescripta non placet admitti, si decisae semel causae fuerint iudiciali
sententia, quam provocatio nulla suspendit: sed eos, qui tale rescriptum meruerint, etiam limine iudiciorum
expelli. * CONST. A. AD PROCULUM. *<A 319 D. VI K. IAN. CONSTANTINO A. V ET LICINIO
CONSS.>
7.51.0. De fructibus et litis expensis.
7.51.1
Imperatores Diocletianus, Maximianus . Hoc fructuum nomine continetur, quod iustis sumptibus deductis
superest. * DIOCL. ET MAXIM. AA. ET CC. ACTAE. *<A 294 III NON. APRIL CC. CONSS.>
7.51.2
Imperatores Valentinianus, Valens . Litigator victus, qui post conventionem rei incubarit alienae, non in sola rei
redhibitione teneatur nec tantum fructuum praestationem aut eorum quos ipse percepit agnoscat, sed eos, quos
percipi oportuisse, non quos eum redegisse constabit, exsolvat ex eo, ex quo re in iudicium deducta scientiam
malae possessionis accepit. Heredis quoque succedentis in vitium par habenda fortuna est * VALENTIN. ET
VALENS AA. OLYBRIO PU. *<A 369 D. VII K. MART. TREVIRIS VALENTINIANO NP. ET VICTORE
CONSS.>
7.51.3
Imperatores Honorius, Theodosius . Terminato transactoque negotio posthac nulli actio neque ex rescripto super
sumptuum repetitione praestetur, nisi iudex, qui de principali negotio sententiam promulgavit, cominus partibus
constitutis iuridica pronuntiatione signaverit victori causae restitui debere expensas aut super his querellam iure
competere. Post absolutum enim dimissumque iudicium nefas est litem alteram consurgere ex litis primae
materia
*
HONOR.
ET
THEODOS.
AA.
ASCLEPIODOTO
PP.
*<A
423
D.III
K.APRIL.CONSTANTINOPOLI ASCLEPIODOTO ET MARINIANO CONSS.>
7.51.4
399

