12.30.1
Imperator Constantinus . Omnes palatinos, quos edicti nostri iam dudum certa privilegia superfundunt, rem , si
quam, dum in palatio nostro morantur, vel si parsimonia propria quaesierint vel donis nostris fuerint consecuti, ut
castrense peculium habere praecipimus. Quid enim tam ex castris est, quam quod nobis consciis ac prope sub
conspectibus nostris adquiritur
1 . Sed nec alieni sunt a pulvere et labore castrorum, qui signa nostra comitantur, qui praesto sunt semper
actibus, quos intentos eruditis studiis itinerum prolixitas et expeditionum difficultas exercet.
2 . Ideoque palatini nostri, qui privilegiis edicti uti potuerunt, peculia sua praecipua retineant, quae, dum in
palatio constituti sunt, aut labore, ut dictum est, proprio aut dignatione nostra quaesierint. * CONST. A. AD
SEVERUM PU. *<A 326 PP. X K. IUN. CONSTANTINO A. VII ET CONSTANTIO C. CONSS.>
12.31.0. De equestri dignitate.
12.31.1
Imperatores Valentinianus, Valens . Equites Romanos secundum gradum post clarissimatus dignitatem obtinere
iubemus. * VALENTIN. ET VALENS AA. AD MAMERTINUM PP. *<A 364 D. PRID. K. NOV.
PHILIPPOPOLI DIVO IOVIANO ET VARRONIANO CONSS.>
12.32.0. De perfectissimatus dignitate.
12.32.1
Imperator Constantinus . Codicillis perfectissimatus fruantur, qui impetraverint, si abhorreant a condicione
servili vel fisco aut curiae obnoxii non sint vel si pistores non fuerint vel non in aliquo negotio constiterint nec
sibi honorem venali suffragio emerint nec rem alicuius administraverint. * CONST. A. AD PATERNUM
VALERIANUM. *<A X>
12.33.0. Qui militare possunt vel non et de servis ad militiam vel dignitatem adspirantibus et ut nemo duplici
militia vel dignitate et militia simul utatur.
12.33.1
Imperatores Severus, Antoninus . Si militiae nomen dare vultis, offerte vos his qui probandi ius habent. Non
autem ignoratis eos, qui litis causa militiam appetierunt, postulantibus adversariis solvi sacramento solere * SEV.
ET ANT. AA. ANTONIO SUO SALUTEM. *<A X>
12.33.2
Imperatores Diocletianus, Maximianus . Non tantum decurionum filiis, sed omnibus in fraudem civilium
munerum nomina armatae militiae dantibus fraudem prodesse displicuit. * DIOCL. ET MAXIM. AA.
VALERIO MIL. *<A X>
12.33.3
Imperatores Arcadius, Honorius . Cura pervigili observare debebit sublimitas tua, ne coloni vel saltuenses aut
ultro se offerentes ad militiam suscipiantur armatam aut cogantur inviti. * ARCAD. ET HONOR. AA.
PULCHRO MAG. UTR. MIL. *<A X >
12.33.4
Imperator Leo . Omnes omnino curialis vel cohortalis condicionis constituti nullam armatam militiam in
posterum adripiant. * LEO A. DIOSCORO PP. *<A 472 ? >
12.33.5
Imperator Justinus . Eis quidem, quibus indultum hactenus demonstratur, quo binis aut ternis pluribusve
mereantur cingulis non coniunctis e prisca consuetudine, sed absectis atque discrepantibus, detur electio, quem
retinendum sibi potius censeant, quem deserendum cognoscant, ut in eo quod optaverint firmiter maneant, eo
quod despexerint sine dubitatione reppellantur.
1 . In posterum vero nemini prorsus facultas pateat eodem tempore plus quam unius ordinis nomen adfectare,
interdicendis in commune cunctis ut dictum est binis pluribusve militiis, nec dignitatem coniungere cuilibet alii
cingulo concedendis, ut et qui supplicandum de re vetita nobis existimaverint, poena decem librarum auri pro
temeritate quamvis infructuosa plectantur, et qui susceperint iussionem augustam per subreptionem elicitam,
618

