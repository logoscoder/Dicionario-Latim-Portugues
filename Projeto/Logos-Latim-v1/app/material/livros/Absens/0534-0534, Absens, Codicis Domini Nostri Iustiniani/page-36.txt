1. Sed si quidem ipsi refugae apparent publice et se in sacris locis offerunt quaerentibus conveniendos, ipsi,
servata locis reverentia, iudicum quibus subiacent sententiis moneantur, responsum daturi, quale sibi quisque
perspexerit convenire.
2. Quod si in finibus ecclesiasticis latitant, religiosus oeconomus seu defensor ecclesiae vel certe, quem his
negotiis commodiorem auctoritas episcopalis elegerit, reconditam latentemque personam decenter sine ullo
incommodo monitus, intra fines ecclesiae si invenitur, praesentet.
3. Cum autem monitus fuerit in publico privatove contractu actione civili, in eius sit arbitrio sive per se seu, si
magis elegerit, instructo sollemniter procuratore directo in eius iudicis, cuius pulsatur sententiis, examine
respondere.
4. Sed si hoc facere detractat aut differt, iudiciorum legumque solitus ordo servetur. Itaque si res immobiles
possidet, post edictorum sollemnia sententia iudicantis usque ad modum debiti bonorum eius sive praediorum
traditio seu venditio celebretur.
5. Quod si res mobiles habet easque extra terminos occultat ecclesiae, sententia iudicantis et exsecutoris
sollicitudine perquisitae, quocumque occultantur, erutae pro aequitatis tramite modoque debiti publicis rationibus
privatisque proficiant.
6. Sane si intra fines habentur ecclesiae vel apud quemlibet ex clericis absconditae sive depositae fuisse
firmantur, studio et providentia viri reverentissimi oeconomi sive defensoris ecclesiae diligentia inquisitae
quolibet modo ad sacrosanctam ecclesiam pervenientes proferantur, ut pari aequitatis ordine ex isdem bonis fisco
vel rei publicae sive creditoribus et quibuscumque iustis petitoribus ad modum debiti consulatur.
7. Sicubi depositae vel commendatae dicuntur, inquirendi tantam volumus esse cautelam, ut, si sola suspicatione
apud aliquem adserantur absconditae, de sua etiam conscientia satisfacere auctoritate venerabilis antistitis
iubeatur.
8. Adicientes, quod ea, quae de principalibus personis decrevimus, etiam in fideiussorum sive mandatorum seu
rerum ad eos pertinentium vel familiarium et sociorum vel participum et omnino in isdem causis obnoxiorum
personis praecipimus observari, scilicet si ipsos quoque secum confugae intra ecclesiarum terminos habere
voluerint, ut ex eorum quoque bonis publica debita privataque solvantur et per eos rerum ubicumque depositae
sunt procedat inquisitio. Et haec quidem de ingenuis liberisque personis.
9. Sane si servus aut colonus vel adscripticius, familiaris sive libertus et huiusmodi aliqua persona domestica vel
condicioni subdita conquassatis rebus certis atque subtractis aut se ipsum furatus ad sacrosancta se contulerit
loca, statim a religiosis oeconomis sive defensoribus, ubi primum hoc scire potuerint, per eos videlicet ad quos
pertinent, ipsis praesentibus pro ecclesiastica disciplina et qualitate commissi aut ultione competenti aut
intercessione humanissima procedente, remissione veniae et sacramenti interveniente securi ad locum statumque
proprium revertantur, rebus, quas secum habuerint, reformandis. Diutius enim eos intra ecclesiam non convenit
commorari, ne patronis seu dominis per ipsorum ab sentiam obsequia iusta denegentur et ipsi per incommodum
ecclesiae egentium et pauperum alantur expensis.
10. Inter haec autem, quae sedulo ad religiosi oeconomi sive defensoris ecclesiae sollicitudinem curamque
respiciunt, erit etiam illud observandum, ut singulorum intra ecclesias confugientium personas causasque
incessanter conquirant, denique iudices vel eos, ad quos causae et personae pertinent, instantius instruant, ut
aequitatis convenientiam diligentius exsequantur. * LEO A. ERYTHRIO PP. *<A 466 D. PRID. K. MART.
CONSTANTINOPOLI LEONE A. III CONS.>
1.12.7
[Here there is a Greek text. Sorry, it is not yet in the Library.]
1.12.8
[Here there is a Greek text. Sorry, it is not yet in the Library.]
1.13.0. De his qui in ecclesiis manumittuntur.
1.13.1
Imperator Constantinus . Iam dudum placuit, ut in ecclesia catholica libertatem domini suis famulis praestare
possint, si sub adspectu plebis adsistentibus christianorum antistitibus id faciant, ut propter facti memoriam vice
actorum interponatur qualiscumque scriptura, in qua ipsi vice testium signent. Unde a vobis quoque ipsis non
immerito dandae et relinquendae sunt libertates, quo quis vestrum pacto voluerit, dummodo vestrae voluntatis
evidens appareat testimonium. * CONST. A. AD PROTOGENEM EP. *<A 316 D. VI ID. IUN. SABINO ET
RUFINO CONSS.>
1.13.2
Imperator Constantinus . Qui religiosa mente in ecclesiae gremio servulis suis meritam concesserint libertatem,
eandem eodem iure donasse videantur, quo civitas Romana sollemnitatibus decursis dari consuevit. Sed hoc
dumtaxat his, qui sub adspectu antistitum dederint, placuit relaxari. Clericis autem amplius concedimus, ut, cum
36

