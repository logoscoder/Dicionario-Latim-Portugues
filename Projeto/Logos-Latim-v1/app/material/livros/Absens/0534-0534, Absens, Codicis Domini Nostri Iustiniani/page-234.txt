2 . Haec de usu fructu, quem vir extremam constituentis voluntatem de rebus propriis uxori reliquerit. De usu
fructu vero rerum ante nuptias donatarum ea servari quae anteriores constitutiones decreverunt sancimus *
VALENTIN. THEODOS. ET ARCAD. AAA. TATIANO PP. *<A 392 D.ID.MART.ARCADIO A.II ET
RUFINO CONSS.>
5.11.0. De dotis promissione vel nuda pollicitatione.
5.11.1
Imperator Alexander Severus . Frustra existimas actionem tibi competere, quasi promissa dos tibi nec praestita
sit, cum neque species ulla nec quantitas promissa sit, sed hactenus nuptiali instrumento adscriptum, quod ea
quae nubebat dotem dare promiserit. * ALEX. A. CLAUDIO. *<A 231 PP.K.AUG. POMPEIANO ET
PELIGNO CONSS.>
5.11.2
Imperator Gordianus . Si pro dote promissa usuras dare socer tuus spopondit, id quod deberi ostenderis
competens iudex solvi tibi praecipiet. * GORD. A. HERODOTO. *<A 238 PP. XII K. SEPT. PIO ET
PONTIANO CONSS.>
5.11.3
Imperator Gordianus . Si, cum ea quae tibi matrimonio copulata est nuberet, is cuius meministi dotem tibi non
addita quantitate, sed quodcumque arbitratus fuisset pro ea daturum se rite promisit et interpositae stipulationis
fidem non exhibet, competentibus actionibus usus ad repromissi emolumentum iure iudiciorum perveniens:
videtur enim boni viri arbitrium stipulationi insertum esse. * GORD. A.CLAUDIO. *<A 240
PP.K.IAN.SABINO ET VENUSTO CONSS.>
5.11.4
Imperatores Diocletianus, Maximianus . Si voluntate dotantis in dotali instrumento plura tibi tradita scripsisti
quam suscepisti, intellegis de his quae desunt petendis pactum esse consecutum. * DIOCL. ET MAXIM. AA.
ET CC. RUFO. *<A 293 S.NON.APRIL.AA.CONSS.>
5.11.5
Imperatores Diocletianus, Maximianus . Si pro te pater marito tuo stipulanti promisit dotem, non tibi, sed marito
contra successores soceri competit actio. * DIOCL. ET MAXIM. AA.ET CC.DASUMIANAE. *<A 293 D.VIII
K.DEC.AA.CONSS.>
5.11.6
Imperatores Theodosius, Valentinianus . Ad exactionem dotis, quam semel praestari placuit, qualiacumque
sufficere verba censemus, sive scripta fuerint, sive non, etiamsi stipulatio in pollicitatione rerum dotalium
minime fuerit subsecuta. * THEODOS. ET VALENTIN. AA. HIERIO PP. *<A 428 D. X K.MART.
CONSTANTINOPOLI FELICE ET TAURO CONSS.>
5.11.7
Imperator Justinianus . Si pater dotem pro filia simpliciter dederit vel pro filio ante nuptias donationem fecerit,
habeat autem filius vel in potestate constitutus vel forte emancipatus res maternas vel ex alio modo tales, quae
adquisitionem effugiunt, quarum usus fructus solus apud patrem remanet, vel quocumque modo poterat quasdam
actionem contra patrem habere, dubitabatur apud veteres, utrumne videatur pater ex ipso debito dotis vel ante
nuptias donationis fecisse promissionem vel dationem, ut sese ab huiusmodi nexu liberet, an debitum quidem
remanet in sua natura, liberalitas autem paterna dotem vel ante nuptias donationem dare suggessit.
1 . Et in tali dubitatione multa pars legislatorum sese divisit, alio etiam incremento huiusmodi quaestioni addito,
si forte dixerit in instrumento dotali ex rebus paternis et maternis dotem vel ante nuptias donationem dare, utrum
pro dimidia parte videtur datio vel promissio facta esse, an pro rata portione utriusque substantiae.
2 . Utramque igitur dubitationem certo fini tradentes sancimus, si quidem nihil addendum existimaverit, sed
simpliciter dotem vel ante nuptias donationem dederit vel promiserit, ex sua liberalitate hoc fecisse intellegi,
debito in sua figura remanente. Neque enim leges incognitae sunt, quibus cautum est omnimodo paternum esse
officium dotes vel ante nuptias donationes pro sua dare progenie
3 . Et liberalitas itaque talis maneat vera et inrevocabilis et puro nomine liberalitas, et debitum suam sequatur
fortunam.
4 . Ubi autem ex rebus tam suis quam maternis vel aliis quae non adquiruntur vel ex suis debitis dixerit fecisse
huiusmodi liberalitates, tunc si quidem penitus inopia tentus est, ex illis videri rebus dotem vel ante nuptias
donationem esse datam, quae ad filios vel filias pertinent.
5 . Si vero et ipse substantiam idoneam possidet, et in hoc casu de suo patrimonio dotem vel ante nuptias
donationem dedisse intellegatur. Poterat enim secundum suas vires dotem pro filia vel ante nuptias donationem
pro filio dare et consentire filiis suis, quando voluerint partem vel forte totam suam substantiam quam habent
paternae liberalitati pro dote et ante nuptias donatione adgregare, ut re vera appareat, quid ipse vult dare et quid
234

