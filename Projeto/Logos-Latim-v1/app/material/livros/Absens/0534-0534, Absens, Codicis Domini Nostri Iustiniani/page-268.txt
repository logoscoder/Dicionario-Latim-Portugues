Imperator Philippus . Si non suspectum contutorem tuum postulare ac removere ab administratione bonorum
pupilli curaveris, admitti nequaquam potest ratio desiderii tui iam nunc postulantis tutelam tibi nomine eiusdem
pupilli restitui. * PHILIPP. A. ET PHILIPP. C. PROCULO. *<A 244 PP. XIII K. NOV. PEREGRINO ET
AEMILIANO CONSS.>
5.43.9
Imperatores Diocletianus, Maximianus . Suspectos tutores ex dolo, non etiam eos, qui ob neglegentiam remoti
sunt, infames fieri manifestum est. * DIOCL. ET MAXIM. AA. ET CC. AMMIANO. *<A 294 S. VIII K. MAI.
CC. CONSS.>
5.44.0. De in litem dando tutore vel curatore.
5.44.1
Imperator Antoninus . Si quas petitiones adversus pupillos tuos habes, dirigere eas potes, adsistentibus
causamque defendentibus contutoribus tuis, cum et, si alios tutores non haberent, ad hoc genus litis defendendae
curatores accipere deberent. * ANT. A. MILTIADI. *<A 213 PP. XIII K. AUG. ANTONINO A. IIII ET
BALBINO CONSS.>
5.44.2
Imperator Alexander Severus . An tibi partis fundi paterni vindicatio competat, is cuius de ea re notio est
aestimabit.
1 . Respicere autem debes officium, in quo te esse tutorem dicis, ne ob eiusmodi petitionem evictione secuta
ultra pretii quantitatem auctoris heredem pupillum tuum oneres, qui laudatus per te defendi debeat, cum aut
compensationis rationem habere aut contrario tutelae iudicio experiri possis.
2 . Sed ne tuum ius, si quod habes, impediatur, ad eam rem defendendam, quae adversus te vindicantem agenda
erit, curatores pupillo petuntur. * ALEX. A. EUARISTO. *<A 224 PP. XII K. MAI. IULIANO ET CRISPINO
CONSS.>
5.44.3
Imperator Gallienus . Ad protegendam causam tutor sive curator datus conveniri non potest administrationis
periculo, cum sola suscepti negotii tutela mandata est. Si nihil igitur, ut adlegas, praeter negotium gessisti, frustra
conveniris * GALLIEN. A. VALERIO. *<A 265 PP. K. APRIL. VALERIANO ET LUCILLO CONSS.>
5.44.4
Imperator Gallienus . Ad litem datus tutor si quid bona fide erogasti, a contutoribus more solito exigere potes. *
GALLIEN. A. IRENAEO. *<A 267 PP. K. NOV. PATERNO ET ARCESILAO CONSS.>
5.44.5
Imperatores Diocletianus, Maximianus . Sive ex testamento sive iure legitimo fratris tui filiorum tutelae onus ad
te pertineat, vereri non debes de his quaestionibus, quas adversus fratrem quondam tibi fuisse dicis, cum, si qua
emerserit lis, procuratore dato et illis curatore ad litem constituto et sollemnitati iuris, ubi tutor exigitur, et
indemnitati utriusque prospici possit. * DIOCL. ET MAXIM. AA. ET CC. TIGRANI. *<A 294 S. IIII K. MAI.
CC. CONSS.>
5.45.0. De eo qui pro tutore negotia gessit.
5.45.1
Imperatores Valerianus, Gallienus . Etiam mulieres, si res pupillares pro tutore administraverunt, ad praestandam
rationem tenentur. * VALER. ET GALLIEN. AA. MARCELLO. *<A 259 PP. AEMILIANO ET BASSO
CONSS.>
5.45.2
Imperatores Diocletianus, Maximianus . Non utiliter nominatus tutor pupillorum agendo nomine, licet ex eorum
persona iniunctam impleat intentionem, exceptione " si tutor non est" submovetur. * DIOCL. ET MAXIM. AA.
ET CC. MARCO. *<A 294 D. NON. DEC. CC. CONSS.>
5.46.0. Si mater indemnitatem promiserit.
5.46.1
268

