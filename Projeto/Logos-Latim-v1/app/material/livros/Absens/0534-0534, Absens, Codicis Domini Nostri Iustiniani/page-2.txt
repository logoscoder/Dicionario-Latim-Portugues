DE IUSTINIANO CODICE CONFIRMANDO
(April 7, AD 529)
(P. Krueger, Corpus Iuris Civilis, II, Berlin, 1954).

IMPERATOR IUSTINIANUS PIUS FELIX INCLITUS VICTOR AC TRIUMPHATOR SEMPER
AUGUSTUS MENAE VIRO ILLUSTRI PRAEFECTO PRAETORIO II EX PRAEFECTO HUIUS ALMAE
URBIS AC PATRICIO
Summa rei publicae tuitio de stirpe duarum rerum, armorum atque legum veniens vomque suam exinde muniens
felix Romanorum genus omnibus anteponi nationibus omnibusque dominari tam praeteritis effecit temporibus
quam deo propitio in aeternum efficiet istorum etenim alterum alterius euxilio semper viguit, et tam militaris res
legibus in tuto collocata est, quam ipsae leges armorum praesidio servatae sunt. merito igitur ad prima
communium rerum sustentationis semina nostram mentem nostrosque labores referentes militaria quidem
agmina multiplicibus et omnem providentiam continentibus modis correximus, tam veteribus ad meliorem
statum brevi tempore reductis, quam novis non solum exquisitis, sed etiam recta dispositione nostri numinis sine
novis expensis publicis constitutis, legum vero praesidia primo servando positas, deinde novas ponendo
firmissima subiectis efficimus. 1. Sed cum sit necessarium multitudinem constitutionum tam in tribus veteribus
codicibus relatarum quam post eorum confectionem posterioribus temporibus adiectarum ad brevitatem
reducendo caliginem earum rectis iudicum definitionibus insidiantem penitus extirpare, ad hoc commune
praestandum beneficium deo praesule prono animo nos dedidimus et electis viris gloriosissimis tam doctrina
legum quam experientia rerum studioque pro re publica indefesso et laudabili proposito polientibus sub certis
finibus magnum laborem commisimus, per quem tam trium veterum Gregoriani et Hermogeniani atque
Theodosiani codicum constitutiones quam plurimas alias post eosdem codices a Theodosio divinae memoriae
ceterisque post eum retro principibus, a nostra etiam clementia positas in unum codicem felici nostro vocabulo
nuncupandum colligi praecepimus: tollendis quidem tam praefationibus nullum suffragium sanctioni
conferentibus quam contrariis constitutionibus, quae posteriore promulgatione vacuatae sunt, similibus etiam
praeter eas, quae eadem paene sanciendo divisionem iuris aliquam facere noscuntur, ex qua dividendo vetera
novum aliquid nasci videtur, multis insuper aliis ad rectam huiusmodi codicis compositionem pertinentibus
isdem prudentissimis viris a nostro numine mandatis. 2. Et nostro studio pro re publica instituto suum praesidium
deus omnipotens adnuit ad istum enim laborem et tanti operis consummationem electi vir excellentissimus ex
quaestore nostri palatii consularis ac patricius Iohannes et vir sublimissimus ex praefecto praetorio consularis
atque patricius Leontius virque eminentissimus magister militum consularis atque patricius Phocas et vir
excellentissimus ex praefecto praetorio per Orientem et patricius et nunc praefectus praetorio per Illyricum
Basilides et vir gloriosissimus quaestor sacri nostri palatii et ex consule Thomas, immo et vir magnificus
magisteria dignitate inter agentes decoratus Tribonianus virque illustris comes largitionum inter agentes et
magister scrinii libellorum et sacrarum cognitionum Constantinus et vir illustris ex magistro et iuris doctor in hac
alma urbe Theophilus, viri etiam disertissimi togati amplissimi fori tuae sublimitatis Dioscorus atque
Praesentinus omnia, quae eis mandavimus, cum sedula et pervigili industria moderataque digestione cum
eundem novum Iustinianum codicem nobis obtulerunt ita compositum, ut et rebus profuturus esset communibus
et nostro convenisset imperio. 3. Hunc igitur in aeternum valiturum iudicio tui culminis intimare prospeximus, ut
sciant omnes tam litigatores quam disertissimi advocati nullatenus eis licere de cetero constitutiones ex veteribus
tribus codicibus, quorum iam mentio facta est, vel ex iis, quae novellae constitutiones ad praesens tempus
vocabantur, in cognitionalibus recitare certaminibus, sed solis eidem nostro codici insertis constitutionibus
necesse esse uti, falsi crimini subdendis his, qui contra haec facere ansi fuerint, cum sufficiat earundem
constitutionum nostri codicis recitatio adiectis etiam veterum iuris interpretatorum laboribus ad omnes
dirimendas lites, nullaque dubitatione emergenda vel eo, quod sine die et consule quaedam positae sunt, vel quod
ad certas personas rescriptae sunt, cum omnes generalium constitutionum vim obtinere procul dubio est, sed et si
quae earundem constitutionum detractis vel additis vel permutatis certis verbis, quod et ipsum praefatis
excellentissimis viris specialiter permisimus, compositae sunt, nulli concedimus ex libris veteris iuris
interpretatorum aliter eas habentes recitare, sed solam iuris interpretatoris sententiam commendare, ut tunc
teneat, cum minime adversetur eiusdem nostri codicis constitutionibus. 4. Si quae vero pragmaticae sanctiones,
quae minime in eodem nostro codice receptae sunt, civitatibus forte vel corporibus vel scholis vel scriniis vel
officiis vel alicui personae impertitae sunt, eas, si quidem aliquot privilegium speciali beneficio indulgent, omni
modo ratae manere, sin vero pro certis capitulis factae sunt, tunc tenere, cum nulli nostri codicis adversantur
2

