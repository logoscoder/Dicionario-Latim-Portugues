9.20.11
Imperatores Diocletianus, Maximianus . Abducti plagio facta venditio statum non mutat: liberae enim personae
sollicitatione crimen committitur, non condicioni praeiudicatur. * DIOCL. ET MAXIM. AA. ET CC.
AMPLIATAE. *<A 293 S.NON.NOV.LUCIONAE AA. CONSS.>
9.20.12
Imperatores Diocletianus, Maximianus . Si quis servum fugitivum sciens cum rebus furtivis suscepit, cum horum
nomine furti actione teneatur, haec tibi rector provinciae cum solita poena restitui efficiet. Sed et si criminis
plagii accusationem institueris, tibi audientiam praebere non dubitabit * DIOCL. ET MAXIM. AA. ET
CC.MUCIANO. *<A 294 S.PRID.ID.SEPT.SINGIDUNI CC.CONSS.>
9.20.13
Imperatores Diocletianus, Maximianus . Plagii criminis accusatio publici sit iudicii. * DIOCL. ET MAXIM. AA.
ET CC.SEVERINO. *<A 294 S.V K.DEC.CC.CONSS.>
9.20.14
Imperatores Diocletianus, Maximianus . Plagii criminis accusatio cessat, si vos servos vel liberos adseverent qui
suppressisse dicuntur, non commissi velandi, sed ad hanc opinionem iusta ducti ratione. * DIOCL. ET MAXIM.
AA. ET CC.CALLISTHENI. *<A 294 S.PRID.NON DEC.NICOMEDIAE CC.CONSS.>
9.20.15
Imperatores Diocletianus, Maximianus . Liberum sciens condicionem eius invitum venumdando plagii criminis
poena tenetur. * DIOCL. ET MAXIM. AA. ET CC. POMPONIO. *<A 294 D.XIII K.IAN NICOMEDIAE CC.
CONSS.>
9.20.16
Imperator Constantinus . Plagiarii, qui viventium filiorum miserandas infligunt parentibus orbitates, metalli
poena cum ceteris ante cognitis suppliciis tenebantur.
1 . Si quis tamen eiusmodi reus fuerit oblatus, posteaquam super crimine patuerit, servus quidem vel libertate
donatus bestiis obiciatur, ingenuus autem gladio consumatur.* CONST. A. AD DOMITIUM CELSUM VIC.
AFRICAE. *<A 315 D.K.AUG.CONSTANTINO A.IIII ET LICINIO IIII CONSS.>
9.21.0. Ad legem Viselliam.
9.21.1
Imperatores Diocletianus, Maximianus . Lex Visellia libertinae condicionis homines persequitur, si ea quae
ingenuorum sunt circa honores et dignitates ausi fuerint attemptare vel decurionatum adripere, nisi iure aureorum
anulorum impetrato a principe sustentantur. Tunc enim quoad vivunt imaginem, non statum ingenuitatis obtinent
et sine periculo ingenuorum etiam officia peragunt publica.
1 . Qui autem libertinus se dicit ingenuum, tam de operis civiliter quam etiam lege Visellia criminaliter poterit
perurgueri: in curiam autem se immiscens damno quidem cum infamia adficitur: muneribus vero personalibus in
patria patroni, quae congruunt huiusmodi hominibus, singulos pro viribus adstrictos esse non dubium est. *
DIOCL. ET MAXIM. AA. ET CC.BACCHO. *<A 300 ? PP.II ID.FEBR.ANTIOCHIAE CC.CONSS.>
9.22.0. Ad legem Corneliam de falsis.
9.22.1
Imperator Antoninus . Si partus subiecti crimen diversae parti obicitis, causa capitalis in tempus pubertatis pueri
differri non debuit, sicut iam pridem mihi et divo Severo patri meo placuit. Neque enim verisimile est eam quae
arguitur non ex fide causam suam defensuram, cum periculum capitis subeat * ANT. A. SEVERINO. *<A 212
PP.NON.MART.DUOBUS ASPRIS CONSS.>
9.22.2
Imperator Alexander Severus . Satis aperte divorum parentum meorum rescriptis declaratum est, cum morandae
solutionis gratia a debitore falsi crimen obicitur, nihilo minus salva exsecutione criminis debitorem ad
solutionem compelli oportere. * ALEX. A. VALERIO. *<A 223 PP.III NON.MAI.MAXIMO II ET AELIANO
CONSS.>
9.22.3
Imperator Alexander Severus . Maiorem severitatem exigit, ut merita eorum qui falsis rescriptionibus utuntur
digna poena coerceantur. Sed qui deceptus est per alium, si suam innocentiam probat et eum a quo accepit
exhibet, se liberat * ALEX. A. MAXIMO. *<A 227 PP.IIII K.IAN.ALBINO ET MAXIMO CONSS.>
9.22.4
493

