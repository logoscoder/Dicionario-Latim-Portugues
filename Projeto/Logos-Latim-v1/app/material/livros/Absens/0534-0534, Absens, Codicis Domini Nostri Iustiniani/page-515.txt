* 10.60.0. De reis postulatis.
* 10.61.0. De his qui in exsilium dati vel ordine moti sunt.
* 10.62.0. De filiis familias et quemadmodum pater pro his teneatur.
* 10.63.0. De peculo successorum parentis.
* 10.64.0. De mulieribus in quo loco munera sexui congruentia et honores agnoscant.
* 10.65.0. De legationibus.
* 10.66.0. De excusationibus artificum.
* 10.67.0. De potioribus ad munera nominandis.
* 10.68.0. Si propter inimicitias creatio facta sit.
* 10.69.0. De sumptuum recuperatione.
* 10.70.0. Si post creationem quis decesserit.
* 10.71.0. De tabulariis scribis logographis et censualibus.
* 10.72.0. De susceptoribus praepositis et arcariis.
* 10.73.0. De ponderatoribus et auri illatione.
* 10.74.0. De auri publici prosecutoribus.
* 10.75.0. De his quae ex publica collatione illata sunt non usurpandis.
* 10.76.0. De auro coronario.
* 10.77.0. De irenarchis.
* 10.78.0. De argenti pretio quod thesauris infertur.
10.1.0. De iure fisci.
10.1.1
Imperatores Severus, Antoninus . Si prius, quam fisci rationibus pater vester obligaretur, perfectam praediorum
donationem fecisse fuerit probatus, quod citra fraudem creditorum gestum est, non rescinditur. * SEV. ET ANT.
AA. ATTICO ET SEVERO. *<A XXX >
10.1.2
Imperator Gordianus . Instar obtinere minime potest rei iudicatae computatio a tabulariis facta, nisi sententia
procuratoris fuerit comprobata. * GORD. A. SERENO. *<A XXX >
10.1.3
Imperator Gordianus . Si minori pretio, quam res est, aperta fraude emptoris vel gratia quae obligata sunt a fisco
venierunt, aditus procurator meus debitam quantitatem inferenti restitui ea praedia iubebit. * GORD. A.
ATTICAE. *<A XXX >
10.1.4
Imperatores Diocletianus, Maximianus . Certa forma super metoecis data est, qui iussu principis in aliam
civitatem translati sunt. Nam praedia eorum, quae antequam demigrarent habuerint, si ab his distracta non essent,
fisci rationibus vindicari iam pridem decretum est, nisi aliud speciali praecepto Augusta maiestas decreverit.
1 . Ut igitur a principibus salubriter statutum est, ita salvis his, quae utiliter placuerunt, parentibus heredes eos
exsistere minime oportere nulla legis sanctione statutum est. * DIOCL. ET MAXIM. AA. MUCATRAULO.
*<A XXX >
10.1.5
Imperatores Diocletianus, Maximianus . Prohibitum est cuiuscumque bona, qui fisco locum fecisse existimabitur
capi prius, quam a nobis forma fuerit data.
1 . Et ut omni improvisionis genere occursum sit caesarianis, sancimus licere universis quorum interest obicere
manus his, qui ad capienda bona alicuius venerint, qui succubuerit legibus, ut, etiamsi officiales ausi fuerint a
tenore datae legis desistere, ipsis privatis resistentibus a facienda iniuria arceantur.
2 . Tunc enim is, cuius interest bona alicuius non interpellari, officialibus volentibus ea capere debet adquiescere,
cum litteris nostris cognoverit non ex arbitrio suo caesarianos ad capiendas easdem venisse facultates, sed
iustitiae vigorem id fieri statuisse. * DIOCL. ET MAXIM. AA. EXEMPL. SACR. LITT. AD FLACCUM.*<X >
10.1.6
Imperator Constantinus . Iustas etiam et quae locum habent fisci actiones praecipimus concremari ob hoc solum,
quod suis temporibus prolatae non sunt. Iam calumniae privatorum eo saltem arceantur exemplo, quo iustas fisci
lites silere praecipimus * CONSTANT. A. AD PROVINCIALES. *<A 319 D.III K.IUN.CONSTANTINO A.V
ET LICINIO C.CONSS.>
10.1.7
Imperator Constantinus . Defensionis facultas danda est his, quibus aliquam inquietudinem fiscus infert, cum
facultates eorundem adhuc controversia pendente inquietari describique fas non sit.
515

