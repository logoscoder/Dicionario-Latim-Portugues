10.42.1
Imperator Antoninus . Civilia munera per ordinem pro modo fortunarum sustinenda sunt. * ANT. A.
PHILOGYRIO. *<A XXX >
10.42.2
Imperator Antoninus . Munera, quae patrimoniis publicae utilitatis gratia indicuntur, ab omnibus subeunda sunt.
* ANT. A. MATERNO. *<A XXX >
10.42.3
Imperator Alexander Severus . Qui immunitatem munerum publicorum consecuti sunt, onera patrimoniorum
sustinere debent. In quibus causis et hospites recipiendi sunt * ALEX. A. ATILIO. *<A XXX >
10.42.4
Imperatores Valerianus, Gallienus . Non videtur abhorrere ratione sententia, qua praeses provinciae equos
curules alere non personarum, sed patrimonii esse decrevit. Et tamen si iniqua esset, omisso a te appellationis
auxilio necessario permanet * VALER. ET GALLIEN. AA. NERONI. *<A XXX >
10.42.5
Imperatores Carus, Carinus, Numerianus . Neque tempore aetatis neque numero liberorum a muneribus quae
patrimoniorum sunt excusationem quis habere potest. * CARUS CARINUS ET NUMER. AAA. ANTEPISTO.
*<A XXX >
10.42.6
Imperatores Diocletianus, Maximianus . Professio et desiderium tuum inter se discrepant. Nam cum
philosophum te esse proponas, vinceris avaritiae caecitate et onera quae patrimonio tuo iniunguntur solus
recusare conaris. Quod frustra te facere ceterorum exemplo poteris edocer * DIOCL. ET MAXIM. AA.
POLYMNESTRO. *<>
10.42.7
Imperatores Diocletianus, Maximianus . Etiam minores aetate patrimoniorum muneribus subiugari solent. Unde
intellegis te frustra plenam immunitatem desiderare, cum munera quae impensas exigunt subire te necesse sit *
DIOCL. ET MAXIM. AA. ALEXANDRO. *<>
10.42.8
Imperatores Diocletianus, Maximianus . Nec protostasiae vel sacerdotii vel decaprotiae munera corporalia sunt,
sed tantum patrimonii esse non ambigitur. * DIOCL. ET MAXIM. AA. ET CC. LONGINO. *<A XXX >
10.42.9
Imperatores Diocletianus, Maximianus . Patrimoniorum munera mulieres etiam sustinere debent. * DIOCL. ET
MAXIM. AA. ET CC.MARCIAE. *<>
10.42.10
Imperatores Diocletianus, Maximianus . Quantum ad extraordinarias indictiones pertinet, praesidibus
significamus, ut omnes possessores ceterosque sciant conveniri debere, quandoquidem ea patrimonii munera
esse constet meritoque ab omnibus agnosci debeant, quo facilius obsequiis publicis pareatur. * DIOCL. ET
MAXIM. AA. ET CC. EXEMPL. SACR. LITT. AD PRAEFECTOS.*<X>
10.43.0. Quemadmodum civilia munera indicuntur.
10.43.1
Imperatores Carus, Carinus, Numerianus . Cum te curatorem ad cogendas angarias creatum appellationem
interposuisse proponas, praeses provinciae, si alterius curiae te esse animadverterit, ad alieni corporis munera
vocari non sinet, quia eius partis oneribus respondere debes, cui te attributum esse commemoras. * CARUS
CARINUS ET NUMER. AAA. FELICIANO. *<A XXX >
10.43.2
Imperatores Diocletianus, Maximianus . Maioribus honoribus functos ad minores devocari non oportere rationis
est. * DIOCL. ET MAXIM. AA. DIONYSIO. *<>
10.43.3
Imperatores Diocletianus, Maximianus . Cum te omnibus muneribus functum esse adseveras, ad eadem munera,
si aliorum civium copia est, qui obsequiis civilibus fungi possunt, praeses provinciae devocari te non permittet. *
DIOCL. ET MAXIM. AA. EUTYCHIANO. *<>
10.43.4
Imperatores Diocletianus, Maximianus . Ultra modum sumptuum te muneribus civilibus gravari levatis aliis
praeses provinciae non patietur, sed aequalitatem tam iuris quam censurae memor circa ordinem custodiet. *
DIOCL. ET MAXIM. AA. ET CC.REGINO. *<>
541

