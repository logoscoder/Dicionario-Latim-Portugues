in solidum habebat. Et in novissimam sententiam et summum auctorem iuris scientiae salvium iulianum esse
invenimus
2 . Nobis autem haec decidentibus placuit salvii iuliani admitti sententiam et aliorum qui in eadem fuerunt
opinione, quibus humanius visum est non interemptionem usus fructus studiosam esse, sed magis retentionem,
quatenus, etsi pars servi alienatur, tamen nec pars usus fructus depereat, sed maneat secundum suam naturam
integer atque incorruptus et, quemadmodum et ab initio fixus est, ita conservetur ex huiusmodi casu nullo
deterioratus modo. * IUST. A. IULIANO PP. *<A 530 D. X K. OCT. LAMPADIO ET ORESTE VV. CC.
CONSS.>
3.33.16
Imperator Justinianus . Corruptionem usus fructus multiplicem esse veteribus placuit, vel morte usufructuarii vel
capitis deminutione vel non utendo vel aliis quibusdam non ignotis modis. Sed de usu fructu quidem hoc
indubitatum fuerat: de personali autem actione, quae super usu fructu nascitur, sive in stipulationem usus fructus
deductus sive ex testamento relictus est, dubitabatur, morte quidem usufructuarii et capitis deminutione et eam
tolli omnibus concedentibus, non utendo autem, si per annum vel per biennium forsitan eundem usum fructum
non petierit usufructuarius, si personalis actio tollitur, altercantibus
1 . Sed nos haec decidentes sancimus non solum actionem quae pro usu fructu nascitur , sed nec ipsum usum
fructum non utendo cadere, nisi tantummodo morte usufructuarii et ipsius rei interitu, sed usum fructum, quem
sibi aliquis adquisivit, hunc habeat, dum vivit, intactum, cum multae et innumerabiles causae rebus incidunt
mortalibus, per quas homines iugiter detinere quod habent non possunt, et est satis durum per huiusmodi
difficultates amittere quod semel possessum est, nisi talis exceptio usufructuario opponetur, quae, etiam si
dominium vindicabat, poterat eum praesentem vel absentem excludere.
2 . Sed nec per omnem capitis deminutionem huiusmodi detrimentum imminere nostris patimur subiectis. Quare
enim, si filius familias fuerit is qui usum fructum habet, forte ex castrensi peculio, ubi nec usus fructus adquiritur
ei, possessum, per emancipationem eum amittat? sed secundum quod definitum est tunc eum tantummodo
desinere, cum usufructuarius vel res pereat, et tantummodo eum cum anima vel rei substantia expirare, nisi
praedictae exceptionis vigor reclamaverit
3 . Excepta videlicet tali capitis deminutione, quae vel libertatem vel civitatem romanam possit adimere: et tunc
enim usus fructus omnimodo ereptus ad suam revertatur proprietatem. * IUST. A. IULIANO PP. *<A 530 D. K.
OCT. CONSTANTINOPOLI LAMPADIO ET ORESTE VV. CC. CONSS.>
3.33.17
Imperator Justinianus . Ex libris sabinianis quaestio nobis relata est, per quam dubitabatur, si usus fructus per
servum adquisitus vel per filium familias capitis deminutione filii magna vel media vel morte vel emancipatione
vel servi quacumque alienatione vel morte vel manumissione potest adhuc remanere.
1 . Et ideo sancimus in huiusmodi casibus neque, si servus vel filius familias in praefatos casus inciderit,
interrumpi patri vel domino usum fructum qui per eos adquisitus est, sed manere intactum, neque, si pater capitis
deminutionem magnam vel mediam passus fuerit vel morte ab hac luce fuerit exemptus, usum fructum perire,
sed apud filium remanere, etiamsi heres a patre non relinquatur.
2 . Usum fructum enim per eum adquisitum apud eum remanere et post patris calamitatem oportet, cum
plerumque verisimile est testatorem contemplatione filii quam patris usum fructum ei reliquisse. * IUST. A.
IOHANNI PP. *<A 531 D. XV K. NOV. CONSTANTINOPOLI POST CONSULATUM LAMPADII ET
ORESTAE VV. CC.>
3.34.0. De servitutibus et de aqua.
3.34.1
Imperator Antoninus . Si quas actiones adversus eum, qui aedificium contra veterem formam extruxit, ut
luminibus tuis officeret, competere tibi existimas, more solito exercere non prohiberis. Is, qui iudex erit, longi
temporis consuetudinem vicem servitutis obtinere sciet, modo si is qui pulsatur nec vi nec clam nec precario
possidet * ANT. A. CALPURNIAE. *<A 211 PP. III ID. NOV. GENTIANO ET BASSO CONSS.>
3.34.2
Imperator Antoninus . Si aquam per possessionem martialis eo sciente duxisti, servitutem exemplo rerum
mobilium tempore quaesiisti. Quod si ante id spatium eius usus tibi interdictus est, frustra sumptus in ea re factos
praestari tibi postulas, cum in aliena possessione operis facti dominium, quoad in eadem causa manet, ad eum
pertinet, cuius est possessio * ANT. A. MARTIALI. *<A 215 PP. K. IUL. LAETO II ET CEREALE CONSS.>
3.34.3
Imperator Antoninus . Et in provinciali praedio constitui servitus aquaeductus vel aliae servitutes possunt, si ea
praecesserint, quae servitutem constituunt: tueri enim placita inter contrahentes debent. Quare non ignorabis, si
priores possessores aquam duci per praedia prohibere iure non potuerunt, cum eodem onere perferendae
142

