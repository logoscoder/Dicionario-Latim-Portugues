10.32.13
Imperatores Diocletianus, Maximianus . A muneribus decurionatus nec sententia praesidis in perpetuum nec anni
quinquaginta nec podagrae valitudo praestat excusationem. * DIOCL. ET MAXIM. AA. ET CC. PROTO.*<A
XXXX >
10.32.14
Imperator Constantinus . Nemo iudex aliquem suo arbitrio de curia liberet. Nam si quis fuerit eiusmodi
infortunio depravatus, ut debeat sublevari, de eius nomine ad nostram scientiam referri oportet, ut certo temporis
spatio civilium munerum ei vacatio porrigatur * CONST. A. AD EUAGRIUM. *<A 313 PP. ID. MART.
CONSTANTINO A. III ET LICINIO III CONSS.>
10.32.15
Imperator Constantinus . Universos decuriones volumus a tabellionum officiis temperare. * CONST. A.
HILARIANO CORRECTORI LUCANIAE ET BRITTIORUM. *<A 316 D. III K. FEBR. SABINO ET
RUFINO CONSS.>
10.32.16
Imperator Constantinus . Si quis decurio vel propriae rei causa vel rei publicae cogatur nostrum adire comitatum,
is non ante discedat, quam insinuato iudici desiderio profiscendi licentiam consequatur. Quod si pro sua audacia
parvi aliquis hanc fecerit iussionem, indignationem competentem sortiatur * CONST. A. AD HILARIANUM
PROCONS. AFRICAE. *<A 324 PP. VII ID. IUL. CARTHAGINE CRISPO III ET CONSTANTINO III
CONSS.>
10.32.17
Imperator Constantinus . Qui derelicta curia militaverit, revocetur ad curiam. * CONST. A. AD EUAGRIUM
PP. *<A 326 D. XVI K. IUN. CONSTANTINO A. VII ET CONSTANTIO C. CONSS.>
10.32.18
Imperator Constantinus . Si ad magistratum nominati aufugerint, requirantur et, si pertinaci animo latere
potuerint, his ipsorum bona permittantur, qui praesenti tempore in locum eorum ad duumviratus munera
vocabuntur, ita ut, si postea reperti fuerint, biennio integro onera duumviratus cogantur agnoscere.
1 . Omnes enim, qui obsequia publicorum munerum declinare temptaverint, simili condicione teneri oportet. *
CONST. A. *<A 329 D. III K. OCT. SERDICAE CONSTANTINO A. VIII ET CONSTANTIO IIII CONSS.>
10.32.19
Imperator Constantinus . Vacuatis rescriptis, per quae munerum civilium nonnullis est vacatio praestita, omnes
civilibus necessitatibus adgregentur, ita ut nec consensu civium vel curiae praestita cuiquam immunitas valeat,
sed omnes ad munerum societatem conveniantur. * CONST. A. AD LUCRETIUM PATERNUM. *<A 329 D.
VIII K. NOV. HERACLEAE CONSTANTINO A. VIII ET CONSTANTIO IIII CONSS.>
10.32.20
Imperatores Constantius, Constans . Magistratus desertores ad eam gravitas tua faciat necessitatem condicionis
urgueri, ut, quascumque pro his expensas civitas prorogavit, refundere protinus ac repraesentare cogantur. *
CONSTANTIUS ET CONSTANS AA. ORDINI CIVITATIS CONSTANTIAE CIRTENSIUM. *<A 340
D.XIIII K.FEBR.NAISSO ACINDYNO ET PROCULO CONSS.>
10.32.21
Imperatores Constantius, Constans . Curiales omnium civitatium nullam pro re privata nostra debent
inquietudinem sustinere nec huiusmodi oneribus velut extraordinariis occupari, quoniam satis est, si civitatum
munera per eos congrue compleantur. * CONSTANTIUS ET CONSTANS AA. NEMESIANO COM. *<A 340
D.PRID.ID. AUG. BESSAE ACINDYNO ET PROCULO CONSS.>
10.32.22
Imperator Julianus . Eos indulserunt veteres principes ex materno genere curialibus antiochensis adscribi, quos
patris condicio nullius vindicaret iuri civitatis. * IUL. A. IULIANO COM. ORIENTIS. *<A 362 D.V
K.SEPT.ANTIOCHIAE MAMERTINO ET NEVITTA CONSS.>
10.32.23
Imperator Julianus . Providendum est eorum novitati decurionum, qui nuper nomen curiis addiderunt, ne
praeteritis debitis susceptorum onerentur: sed conventis propter haec debita, qui ea praecedentibus
delegationibus contraxerunt, nullam eos molestiam pro sarcina nominationis alienae sustinere patiaris. * IUL. A.
IULIANO COM. ORIENTIS. *<A 362 PP.BERYTO K.NOV.MAMERTINO ET NEVITTA CONSS.>
10.32.24
Imperator Julianus . Si quis decurio pater sit tredecim liberorum, honoratissimae munerum quieti donetur. * IUL.
A. LEONTIO CONSULARI PALAESTINAE. *<A OLO D.K.MART.ANTIOCHIAE IULIANO A.IIII ET
SALLUSTIO CONSS.>
10.32.25
Imperatores Valentinianus, Valens . Curiales ultra terminos propriae civitatis non iubeantur a moderatoribus
provinciarum sui exhibere praesentiam, nisi publica necessitas exegerit. * VALENTIN. ET VALENS AA. AD
BYZACENOS. *<A 364 D.PRID.ID.SEPT.AQUILEIAE DIVO IOVIANO ET VARRONIANO CONSS. >
530

