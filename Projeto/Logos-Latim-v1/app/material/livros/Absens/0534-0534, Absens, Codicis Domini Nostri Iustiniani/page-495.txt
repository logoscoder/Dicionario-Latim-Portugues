9.22.17
Imperatores Diocletianus, Maximianus . Sicut falsi testamenti vel codicillorum scriptura temporis intervallo
firmari non potest, ita vera quae iure subsistit non evanescit.
1 . Si itaque de fide delicti vel per accusationem vel per privatum iudicium quereris, rector provinciae tunc
demum eos exhiberi de quibus interrogatio fieri potest iubebit, si prius ceteris indiciis fuerit commotus. *
DIOCL. ET MAXIM. AA. ET CC. MENELAO. *<A 294 S.III ID.FEBR.SIRMI CC.CONSS.>
9.22.18
Imperatores Diocletianus, Maximianus . Ex initio falsi commissi iusta possessio non paratur. Unde contra eos,
quos de dominio fundi tecum contendere proponis, accusationem instituere potes * DIOCL. ET MAXIM. AA.
ET CC. MAXIMO. *<A 294 S.III NON.MART.CC.CONSS.>
9.22.19
Imperatores Diocletianus, Maximianus . Etsi ad te negotium pertinuit, etiam atque etiam tecum deliberare
debueras, ne improbam institueres accusationem, hoc instrumentum falsum in quo subscripseras arguere
contendens.
1 . At cum mulieribus in aliena causa falsi non sit concessum accusare, tu autem haec eadem praedia te prius alii
donasse proponas, fieri tibi facultatem accusandi contra iuris postulas formam. * DIOCL. ET MAXIM. AA. ET
CC. COSMIAE. *<A 294 S.VIII ID.MART.CC.CONSS.>
9.22.20
Imperatores Diocletianus, Maximianus . Nec exemplum precum editionis aliter per errorem scriptum, cum non
nisi dolo falsum committentes crimini subiugentur, cognitionem dati iudicis moratur. * DIOCL. ET MAXIM.
AA. ET CC. RUFINO. *<A 294 S.XI K.NOV.DOROSTOLI CC.CONSS.>
9.22.21
Imperator Constantinus . Si quis decurio testamentum vel codicillos aut aliquam deficientis scripserit voluntatem
vel conscribendis publicis privatisque instrumentis praebuerit officium, si falsi quaestio moveatur, decurionatus
honore seposito quaestioni, si ita poposcerit causa, subdatur.
1 . Sed non statim desinit esse decurio, qui in huiusmodi facto fuerit : quantum enim ad municipales pertinet
necessitates, decurio permanet: quantum ad rem gestam et veritatem reserandam uti decurionatus honore non
poterit.
2 . Nec vero is, qui ante fuerit tabellio, ad eludendam quaestionem super his quae ante conscripsit factus decurio
defendi hac poterit dignitate, quoniam scripturae veritas, si res poposcerit, per ipsum debet probari auctorem. *
CONST. A. MAECILIO HILARIANO CORRECTORI LUCANIAE ET BRITTIORUM. *<A 316 D.III
K.FEBR.SABINO ET RUFINO CONSS.>
9.22.22
Imperator Constantinus . Ubi falsi examen inciderit, tunc acerrima fiat indago argumentis testibus scripturarum
collatione aliisque vestigiis veritatis.
1 . Ne accusatori tantum quaestio incumbat nec probationis ei tota necessitas indicatur, sed inter utramque
personam sit iudex medius nec ulla interlocutione divulget quae sentiat, sed tamquam ad imitationem relationis,
quae solum audiendi mandat officium, praebeat notionem, postrema sententia quid sibi liqueat proditurus.
2 . Ultimum autem finem strepitus criminalis compendioso spatio limitamus, quem litigantem disceptantemque
fas non sit excedere, cuius exordium nascetur auspicio testatae actionis apud iudicem competentem: capitali post
probationem supplicio, si id exigat magnitudo commissi, vel deportatione ei qui falsum commiserit imminente. *
CONST. A. AD MAXIMUM PU. *<A 320 PP.VIII K.APRIL.IN FORO TRAIANI CONSTANTINO A.VI ET
CONSTANTINO C.CONSS.>
9.22.23
Imperatores Valens, Gratianus, Valentinianus . Damus licentiam litigantibus, si apud iudicem proferatur
scriptura, de qua oritur aliqua disputatio, utrum de falso criminaliter statuat, qui dubitet de instrumenti fide,
experiri an civiliter.
1 . Quod si expetens vindictam falsi crimen intenderit, tunc quaestione civili per sententiam terminata criminis
fiat indago, ut, si quis tabulas testamenti chirographa testationesque nec non etiam rationes privatas vel publicas,
pacta et epistulas vel ultimas voluntates, donationes venditiones, vel si quid prolatum aliud instituere conabitur,
habeat accusandi facultatem.
2 . Civilis autem inquisitionis inter utrasque partes confligentium lenior examinatio procedat, cum iudex, qui
praeerit quaestioni, intentiones actoris falsas et convicta crimina reorum ex legibus poenis competentibus possit
ulcisci. * VALENS GRAT. ET VALENTIN. AAA. AD MAXIMINUM PP. *<A 376 PP.XVI K.MAI.ROMAE
VALENTE V ET VALENTINIANO AA. CONSS.>
9.22.24
Imperatores Valentinianus, Theodosius, Arcadius . Praebemus licentiam, ut civiliter sive criminaliter, ut actor
elegerit, super prolatis codicillis vel aliis instrumentis requiratur et incumbat probatio fidei instrumenti ei
primitus, qui scripturam obtulerit, deinde ei, qui stricta instantia falsum arguere paratus est. * VALENTIN.
495

