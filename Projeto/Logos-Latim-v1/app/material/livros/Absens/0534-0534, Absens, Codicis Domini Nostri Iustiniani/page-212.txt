3 . Exceptis videlicet his, qui legatorum persarum quolibet tempore ad nostram clementiam mittendorum iter
comitati merces duxerint commutandas, quibus humanitatis et legationis intuitu extra praefinita etiam loca
mercandi copiam non negamus, nisi sub specie legationis diutius in qualibet provincia residentes nec legati
reditum ad propria comitentur. Hos enim mercaturae insistentes non immerito una cum his, cum quibus
contraxerint, cum resederint, poena huius sanctionis persequetur * HONOR. ET THEODOS. AA. ANTHEMIO
PP. *<A 408 VEL 409 >
4.63.5
Imperatores Honorius, Theodosius . Cessante omni ambitione, omni licentia quingentorum sexaginta trium
collegiatorum numerus maneat nullique his addendi mutandive vel in defuncti locum substituendi pateat copia,
ita ut iudicio tuae sedis sub ipsorum praesentia corporatorum in eorum locum, quos humani subtraxerint casus,
ex eodem quo illi fuerant corpore subrogentur: nulli alii corporatorum praeter praedictum numerum per
patrocinia immunitate concessa. * HONOR. ET THEODOS. AA. AETIO PU. *<A 409 D. XII K. SEPT.
EUDOXIOPOLI HONORIO VIII ET THEODOSIO III AA. CONSS.>
4.63.6
Imperatores Honorius, Theodosius . Si qui inditas nominatim vetustis legibus civitates transgredientes ipsi vel
peregrinos negotiatores sine comite commerciorum suscipientes fuerint deprehensi, nec proscriptionem bonorum
nec poenam perennis exilii ulterius evadent.
1 . Ergo omnes pariter, sive privati seu cuiuspiam dignitatis sive in militia constituti, sciant sibi aut ab huiusmodi
temeritate penitus abstinendum aut supra dicta supplicia subeunda. * HONOR. ET THEODOS. AA.
MAXIMINO COM. SACR. LARG. *<>
4.64.0. De rerum permutatione et de praescriptis verbis actione.
4.64.1
Imperator Gordianus . Si, cum patruus tuus venalem possessionem haberet, pater tuus pretii nomine, licet non
taxata quantitate, aliam possessionem dedit, idque quod comparavit non iniuria iudicis nec patris tui culpa
evictum est, ad exemplum ex empto actionis non immerito id quod tua interest, si in patris iura successisti,
consequi desideras. At enim si, cum venalis possessio non esset, permutatio facta est idque, quod ab adversario
praestitum est, evictum est, quod datum est ( si hoc elegeris) cum ratione restitui postulabis * GORD. A.
THRASEAE MIL. *<A 238 D. VIII ID. NOV. PIO ET PONTIANO CONSS.>
4.64.2
Imperatores Diocletianus, Maximianus . Permutationem re ipsa utpote bonae fidei constitutam, sicut
commemoras, vicem emptionis obtinere non incogniti iuris est. * DIOCL. ET MAXIM. AA. PRIMITIVAE. *<>
4.64.3
Imperatores Diocletianus, Maximianus . Ex placito permutationis re nulla secuta constat nemini actionem
competere, nisi stipulatio subiecta ex verborum obligatione quaesierit partibus actionem. * DIOCL. ET MAXIM.
AA. ET CC. BARCIO LEONTIO. *<>
4.64.4
Imperatores Diocletianus, Maximianus . Cum precibus tuis expresseris placitum inter te et alium permutationis
intercessisse eumque fundum a te datum vendidisse, contra emptorem quidem te nullam habere actionem
perspicis, cum ab eo susceperit dominium, cui te tradidisse titulo permutationis non negasti.
1 . Secundum fidem autem placiti, si stipulatio subsecuta est, successores eius, cum quo contractum habuisti,
convenire non prohiberis: si vero nulla stipulatio intercessit, praescriptis verbis actione, ut vel fides placiti
servetur tibi vel, quod alterius accipiendi fundi gratia dedisti, causa non secuta restituatur. * DIOCL. ET
MAXIM. AA. ET CC. LEONTIO. *<>
4.64.5
Imperatores Diocletianus, Maximianus . Quoniam adseris patrem tuum ei contra quem preces fundis ea
condictione dedisse fundum, ut invicem domum certam acciperet, aditus praeses provinciae placitis eum parere
vel, si causam, propter quam fundus datus est, sequi non perspexerit, condictionis ratione datum restituere, sicut
postulas, iubebit. * DIOCL. ET MAXIM. AA. ET CC. THEODOLANAE. *<>
4.64.6
Imperatores Diocletianus, Maximianus . Rebus certa lege traditis, si huic non pareatur, praescriptis verbis
incertam civilem dandam actionem iuris auctoritas demonstrat. * DIOCL. ET MAXIM. AA. ET CC.
PROTOGENI. *<>
4.64.7
Imperatores Diocletianus, Maximianus . Emptionem rebus fieri non posse pridem placuit. Igitur cum frumenti
certam modiationem Callimacho et Acamato te dedisse, ut tibi repraesentent olei designatum pondus adseveres,
212

