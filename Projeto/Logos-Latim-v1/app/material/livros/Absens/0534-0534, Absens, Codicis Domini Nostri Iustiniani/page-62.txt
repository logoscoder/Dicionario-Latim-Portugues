1.45.1
Imperatores Arcadius, Honorius, Theodosius . Honorati, qui lites habere noscuntur, his horis, quibus causarum
merita vel fata panduntur, residendi cum iudice non habeant facultatem. * ARCAD. HONOR. ET THEODOS.
AAA. CURTIO PP. *<A 408 D. III NON. FEBR. ROMAE BASSO ET PHILIPPO CONSS.>
1.45.2
Imperatores Honorius, Theodosius . Si quis pro publicis functionibus, quae flagitantur, aliquo se defendere
temptet munimine, adeat iudicem et promat, quae duxerit adserenda: quem si iudex, quod non arbitramur, minus
audire maluerit, ipse quidem administrator triginta librarum auri, apparitio vero eius quinquaginta feriatur
dispendio. * HONOR. ET THEODOS. AA. ANTHEMIO PP. *<A 409 D. XIIII K. AUG.
CONSTANTINOPOLI HONORIO VIII ET THEODOSIO III AA. CONSS.>
1.46.0. De officio iudicum militarium.
1.46.1
Imperatores Valentinianus, Theodosius, Arcadius . Numquam omnino in negotiis privatorum vel tuitio militaris
vel exsecutio tribuatur. * VALENTIN. THEODOS. ET ARCAD. AAA. COMM. ET MAGG. UTR. MIL.*<A
393 D. PRID. ID. FEBR. CONSTANTINOPOLI THEODOSIO A. III ET ABUNDANTIO CONSS.>
1.46.2
Imperatores Honorius, Theodosius . Praecipimus, ne quando curiales vel privatae condicionis homines ad
militare exhibeantur iudicium vel contra se agentum actiones excipiant vel litigare in eo cogantur.
Interminationem autem quinquaginta librarum auri adversus comitianum officium proponi decernimus, si quid
contra haec aliquando temptaverit * HONOR. ET THEODOS. AA. MONAXIO PP. *<A 416 D. VI K. SEPT.
EUDOXIOPOLI THEODOSIO A. VII ET PALLADIO CONSS.>
1.46.3
Imperatores Theodosius, Valentinianus . Nemo de his, qui in virorum spectabilium ducum officiis militaverint,
scholae agentum in rebus quacumque subreptione post completam militiam societur, ne agendi vices viri
clarissimi principis accipiat facultatem. Si quis autem adversus haec nostrae perennitatis decreta venire conetur,
militia spoliatus proscriptionis poena pro parte bonorum tertia constringatur. * THEODOS. ET VALENTIN.
AA. ANATOLIO MAG. MIL. *<A 443 D. V K. FEBR. CONSTANTINOPOLI MAXIMO II ET PATERIO
CONSS.>
1.46.4
Imperatores Theodosius, Valentinianus . Duces limitum et praecipue, quibus gentes quae maxime cavendae sunt
appropinquant, in ipsis limitibus commorari et milites ad proprium redigere numerum imminentibus magisteriis
potestatibus diuturnisque eorum exercitationibus inhaerere praecipimus.
1. Castrorum quin etiam refectionis clusuriarumque curam habeant.
2. Quibus cum principe castrorumque praepositis pro laborum vicissitudine limitaneorum militum duodecimam
annonarum partem, distribuendam videlicet inter eos magisteriae potestatis arbitrio, deputamus. * THEODOS.
ET VALENTIN. AA. NOMO MAG. OFF. *<A 443 D. PRID. ID. SEPT. CONSTANTINOPOLI MAXIMO II
ET PATERIO CONSS.>
1.46.5
[Here there is a Greek text. Sorry, it is not yet in the Library.]
1.47.0. Ne comitibus rei militaris vel tribunis lavacra praestentur.
1.47.1
Imperatores Arcadius, Honorius, Theodosius . Omnem inquietudinem a curiis et civitatibus praecipimus
prohiberi nec ulla privata ab his succendi balnea ad tribunorum vel ducum aliorumve militarium comitum usus
nec adaerationem aliquam pro hac causa profligari. Illustribus enim tantum viris comitibus ac magistris militum (
si tamen id voluerint) hoc ministerium indulgemus: dupli poena violatoribus huius sanctionis imminente. *
ARCAD. HONOR. ET THEODOS. AAA. ANTHEMIO PP. *<A 406 D. V K. DEC. CONSTANTINOPOLI
ARCADIO A. VI ET PROBO CONSS.>
1.48.0. De officio diversorum iudicum.
62

