Imperator Alexander Severus . Si, ut proponis, decreto ordinis ad libertatem ductus es, non debere te invitum
actum rei publicae administrare curator rei publicae non ignorat, praesertim cum servi eiusmodi officia
administrare debeant. * ALEX. A. URBICO. *<A XXX >
11.37.2
Imperatores Diocletianus, Maximianus . Si, cum ingenuus esses, ad actum gerendum a re publica compelleris,
auxilium praesidis et iuris praesidia prout usus exigebat implorare potuisti. * DIOCL. ET MAXIM. AA.
TIBERIO. *<A XXX >
11.38.0. Iniuncti muneris sumptus ad omnes collegas pertinere.
11.38.1
Imperatores Diocletianus, Maximianus . Cum ad munus exhibendarum angariarum cum aliis creatus a
consortibus muneris sollicitudine deserta solum te functum esse proponas, sumptuum detrimenta, si qua
acciderunt, collatione eorum, quos munus oportuit participare, provisione praesidis dividentur. Qui si etiam a te
obsequium derelictum esse cognoverit, quid censurae publicae congruit, non ignoret * DIOCL. ET MAXIM.
AA. DIODORO. *<A XXX >
11.39.0. De his qui ex officio quod administraverunt conveniuntur.
11.39.1
Imperator Alexander Severus . Fenoris rei publicae, quod non tua culpa perditum esse apparuerit, sufficit sortis
damnum, non etiam usurarum sustinere. * ALEX. A. OCTAVIO. *<A XXX >
11.40.0. De solutionibus et liberationibus debitorum civitatis.
11.40.1
Imperator Alexander Severus . Cautiones servorum publicorum ita demum firmam securitatem debitoribus
praestant, si curatorum adsignantium vel eorum quibus exigendi ius est auctoritate subnixae sunt.
1 . Cum autem is qui exsolvisse dicitur solam scripturam actoris suscipientis pecuniam promet, ea tantum
defensio consuevit admitti, si quod exsolutum est rationi rei publicae profecisse doceatur.
2 . Sane curator vester, si fraude servi constiterit effectum, ut interciperentur a curatore illatae a debitoribus
quantitates, de peculio eius quod eo modo deest restituet. * ALEX. A. QUATTUORVIRIS ET
DECURIONIBUS FABRATERNORUM. *<A XXX >
11.41.0. De spectaculis et scaenicis et lenonibus.
11.41.1
Imperatores Valens, Gratianus, Valentinianus . Non invidemus, sed potius cohortamur amplectenda felicis populi
studia, gymnici ut agonis spectacula reformentur. Verumtamen cum primates viri populi studiis ac voluptatibus
grati esse cupiant, promptius permittimus, ut integra sit voluptas, quae volentium celebretur impensis *
VALENS GRAT. ET VALENTIN. AAA. AD HESPERIUM PROCONS. AFRICAE. *<A 376 D.VI
ID.MART.TRIVERIS VALENTE V ET VALENTINIANO AA.CONSS.>
11.41.2
Imperatores Gratianus, Valentinianus, Theodosius . Quisquis equosus, quos vel serenitas nostra vel ordinarii
consules tribuunt voluptatibus, ad commodum compendiumque privatum abduxerit, unius librae auri
condemnatione multetur. * GRAT. VALENTIN. ET THEODOS. AAA. AD VALERIANUM PU. *<A 381
D.VIII K.MAI.TRIVERIS EUCHERIO ET SYAGRIO CONSS.>
11.41.3
Imperatores Gratianus, Valentinianus, Theodosius . Eos qui agitandi munus exercent illustris auctoritas tua nullis
praeter circense certamen adfici noverit oportere suppliciis. * GRAT. VALENTIN. ET THEODOS. AAA. AD
VALERIANUM PU. *<A 381 D.VIII ID.MAI.EUCHERIO ET SYAGRIO CONSS.>
572

