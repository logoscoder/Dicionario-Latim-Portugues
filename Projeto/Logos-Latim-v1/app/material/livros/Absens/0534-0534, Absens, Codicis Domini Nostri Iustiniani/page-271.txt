non est incerti iuris. * DIOCL. ET MAXIM. AA. ET CC. ALEXANDRO. *<A 293 S. PRID. ID. APRIL. AA.
CONSS.>
5.51.8
Imperatores Diocletianus, Maximianus . Tutores tutelae conveniri longi temporis praescriptio non prohibet.
Unde si his transactione vel novatione atque acceptilatione liberationem non praestitisti, apud rectorem
provinciae quaecumque tibi debentur repetere non prohiberis * DIOCL. ET MAXIM. AA. ET CC. DALMATIO.
*<A 293 S. XVI K. MAI. AA. CONSS.>
5.51.9
Imperatores Diocletianus, Maximianus . Tutorem quondam, ut tam rationem quam si quid reliquorum nomine
debet reddat, apud praetorem convenire potes. Quamvis enim matrem tuam susceptis bonis vestris indemnitatem
pro hac administratione tutori se praestituram promisisse proponatur, tamen adversus tutorem tibi tutelae, non
adversus matris successores ex stipulatu competit actio * DIOCL. ET MAXIM. AA. ET CC. IULIANO. *<A
293 S. PRID. K. IAN. AA. CONSS.>
5.51.10
Imperatores Diocletianus, Maximianus . Si defunctus tutelam vestram administraverit, non rerum eius dominium
vindicare vel tenere potes, sed tutelae contra eius successores tibi competit actio.
1 . Debitum autem aliis indiciis probari oportet. Nam quod neque ipse neque uxor eius quicquam ante
administrationem habuerunt, non idoneum huius continet indicium : nec enim pauperibus industria vel
augmentum patrimonii, quod laboribus ac multis casibus quaeritur, interdicendum est * DIOCL. ET MAXIM.
AA. ET CC. POMPONIO. *<A 294 S. XI K. FEBR. SIRMI CC. CONSS.>
5.51.11
Imperatores Diocletianus, Maximianus . Tutor post puberem aetatem puellae si in administratione conexa
perseveraverit, tutelae actione totius temporis rationem praestare cogitur. Sin autem post finitam
administrationem in isdem rebus minime se immiscuerit, temporis quod insequitur periculum ad eum non
pertinet * DIOCL. ET MAXIM. AA. ET CC. CHRYSIANAE. *<A 294 S. V K. DEC. ANCHIALO CC.
CONSS.>
5.51.12
Imperatores Diocletianus, Maximianus . Tutelae actio tam heredibus quam etiam contra successores competit. *
DIOCL. ET MAXIM. AA. ET CC. QUINTILLAE. *<A 294 S. X K. DEC. SIRMI CC. CONSS.>
5.51.13
Imperator Justinianus . Veteris iuris dubitationem decidentes sancimus, si quidem tutor vel curator pro substantia
pupilli vel adulti aliquid ubicumque dixerit ad maiorem quantitatem eam reducens, sive pro utilitate pupilli vel
adulti sive per solam simplicitatem sive per aliam quamcumque causam, nihil veritati praeiudicare, sed hoc
obtinere , quod ipsius rei inducit natura et mensura pupillaris vel adulti ostendit substantiae.
1 . Sin autem inventario publice facto res pupillares vel adulti conscripserit et ipse per huiusmodi scripturam
confessus fuerit ampliorem quantitatem substantiae, non esse aliud inspiciendum nisi hoc quod scripsit, et
secundum vires eiusdem scripturae patrimonium pupilli vel adulti exigi: neque enim sic homo simplex, immo
magis stultus invenitur, ut et in publico inventario contra se scribi aliquid patiatur.
2 . Illo procul dubio observando, ut non audeat tutor vel curator res pupillares vel adulti aliter attingere vel ullam
sibi communionem ad eas vindicare, nisi prius inventario publice facto secundum morem solitum res eis
tradantur: nisi testatores qui substantiam transmittunt specialiter inventarium conscribi vetaverint.
3 . Scituris tutoribus et curatoribus, quod, si inventarium facere neglexerint, et quasi suspecti ab officio
removeantur et poenis legitimis, quae contra eos interminatae sunt, subiacebunt et postea perpetua macula
infamiae notabuntur, neque ab imperiali beneficio absolutione huiusmodi notae fruituri. * IUST. A. IULIANO
PP. *<A 530 D. K. AUG. CONSTANTINOPOLI LAMPADIO ET ORESTE VV. CC. CONSS.>
5.52.0. De dividenda tutela et pro qua parte quisque tutorum conveniatur.
5.52.1
Imperator Gordianus . Si post finitum administrationis officium collegae tui indemnitati praestandae idonei
fuerunt posteaque, dum non conveniuntur, minus idonei effecti sunt, vitium alienae cessationis ad dispendium
tuum pertinere iuris ratio non patitur. * GORD. A. OPTATO. *<A 241 PP. VI ID. MAI. GORDIANO A. II ET
POMPEIANO CONSS.>
5.52.2
Imperatores Carus, Carinus, Numerianus . Si divisio administrationis inter tutores sive curatores in eodem loco
seu provincia constitutos necdum fuit, licentiam habet adulescens et unum eorum eligere et totum debitum
exigere, cessione videlicet ab eo adversus ceteros tutores seu curatores actionum ei competentium facienda.
271

