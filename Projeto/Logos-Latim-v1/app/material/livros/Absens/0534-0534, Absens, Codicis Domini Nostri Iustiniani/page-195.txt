Imperatores Diocletianus, Maximianus . Cum ipse tutor nihil ex bonis pupilli quae distrahi possunt comparare
palam et bona fide prohibetur, multo magis uxor eius hoc facere potest. * DIOCL. ET MAXIM. AA. ET CC.
UMBIGAE GRATIAE. *<A 293 D. VIII K. DEC. AA. CONSS.>
4.38.6
Imperatores Diocletianus, Maximianus . Si gaudentius in matrem tuam titulo venditionis sine quadam fraude
dominium mancipii transtulit, non idcirco, quod post inter eos matrimonium et divortium secutum dicitur, iuri
eius quicquam derogatum est: quod vindicare, te matri tuae successisse probans, minime prohiberis. * DIOCL.
ET MAXIM. AA. ET CC. AURELIO LUCRETIO. *<>
4.38.7
Imperatores Diocletianus, Maximianus . Si ancillam ex emptione sibi quaesitam mater tua donatione a secundo
marito postea se simulavit accepisse, tituli falsi figmentum dominium ei duplicare vel auferre non potuit. *
DIOCL. ET MAXIM. AA. ET CC. AURELIO ISIONI. *<A 294 S. NON. MART. SIRMI CC. CONSS.>
4.38.8
Imperatores Diocletianus, Maximianus . Si non donationis causa, sed vere vineas distraxisti nec pretium
numeratum est, actio tibi pretii, non eorum quae dedisti repetitio competit. * DIOCL. ET MAXIM. AA. ET CC.
HERODI ET DIOGENI. *<A 294 D. XVII K. APRIL. CC. CONSS.>
4.38.9
Imperatores Diocletianus, Maximianus . Empti fides ac venditi sine quantitate nulla est. Placito autem pretio non
numerato, sed solum tradita possessione istiusmodi contractus non habetur irritus, nec idcirco is qui comparavit
minus recte possidet, quod soluta summa quam dari convenerat negatur. Sed et donationis gratia praedii facta
venditione si traditio sequatur, actione pretii nulla competente perficitur donati * DIOCL. ET MAXIM. AA. ET
CC. SEVERO MIL. *<A 294 D. VIII K. APRIL. SIRMI CC. CONSS.>
4.38.10
Imperatores Diocletianus, Maximianus . Si mater tua velut ex bonis patris praedium suum comparavit, cum rei
propriae non consistat emptio et hanc simulatam proponas, huiusmodi placitum mutare substantiam veritatis et ei
nocere non potuit. * DIOCL. ET MAXIM. AA. ET CC. AURELIAE GORDIANAE. *<A 294 D. VII ID.
APRIL. CC. CONSS.>
4.38.11
Imperatores Diocletianus, Maximianus . Invitum comparare vel distrahere postulantis causam iustam non
continet desiderium. * DIOCL. ET MAXIM. AA. ET CC. AURELIO PATERNO. *<A 294 PP. III NON. DEC.
CC. CONSS.>
4.38.12
Imperatores Diocletianus, Maximianus . Non idcirco minus emptio perfecta est, quod emptor fideiussorem non
accepit vel instrumentum testationis vacuae possessionis omissum est: nam secundum consensum auctoris in
possessionem ingressus recte possidet.
1 . Pretium sane, si eo nomine satisfactum non probetur, peti potest: nec enim licet in continenti facta
paenitentiae contestatio consensu finita rescindit. * DIOCL. ET MAXIM. AA. ET CC. AURELIO PACIANO.
*<>
4.38.13
Imperatores Diocletianus, Maximianus . In vendentis vel ementis voluntatem collata condicione comparandi,
quia non adstringit necessitate contrahentes, obligatio nulla est. Idcirco dominus invitus ex huiusmodi
conventione rem propriam vel quilibet alius distrahere non compellitur * DIOCL. ET MAXIM. AA. ET CC.
AURELIO DECIO LOLLIANO. *<>
4.38.14
Imperatores Gratianus, Valentinianus, Theodosius . Dudum proximis consortibusque concessum erat, ut
extraneos ab emptione removerent neque homines suo arbitratu vendenda distraherent. Sed quia gravis haec
videtur iniuria, quae inani honestatis colore velatur, ut homines de rebus suis facere aliquid cogantur inviti,
superiore lege cassata unusquisque suo arbitratu quaerere vel probare possit emptorem, nisi lex specialiter
quasdam personas hoc facere prohibuerit * GRAT. VALENTIN. ET THEODOS. AAA. FLAVIANO PP.
ILLYRICI. *<A 391 D. VI K. IUN. VINCENTIAE TATIANO ET SYMMACHO CONSS.>
4.38.15
Imperator Justinianus . Super rebus venumdandis, si quis ita rem comparavit, ut res vendita esset, quanti titius
aestimaverit, magna dubitatio exorta est multis antiquae prudentiae cultoribus.
1 . Quam decidentes censemus, cum huiusmodi conventio super venditione procedat " quanti ille aestimaverit",
sub hac condicione stare venditionem, ut, si quidem ipse qui nominatus est pretium definierit, omnimodo
secundum eius aestimationem et pretia persolvi et venditionem ad effectum pervenire, sive in scriptis sive sine
scriptis contractus celebretur, scilicet si huiusmodi pactum, cum in scriptis fuerit redactum, secundum nostrae
legis definitionem per omnia completum et absolutum sit.
2 . Sin autem ille vel noluerit vel non potuerit pretium definire, tunc pro nihilo esse venditionem quasi nullo
pretio statuto: nulla coniectura, immo magis divinatione in posterum servanda, utrum in personam certam an in
195

