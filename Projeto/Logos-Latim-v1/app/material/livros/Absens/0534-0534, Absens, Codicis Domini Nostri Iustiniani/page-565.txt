11.13.0. De classicis.
11.13.1
Imperatores Valentinianus, Valens . Classem seleucenam aliasque universas ad officium, quod magnitudini tuae
obsequitur, volumus pertinere, ut classicorum numerus ex incensitis vel adcrescentibus compleatur et seleucena
ad auxilium purgandi orontis aliasque necessitates orientis comiti deputetur. * VALENTIN. ET VALENS AA.
AUXONIO PP. *<A 369 DATA INDICTIONE XII>
11.14.0. De decuriis urbis Romae.
11.14.1
Imperatores Valentinianus, Theodosius, Arcadius . Si quis decurialem de auferendis privilegiis putaverit lite
pulsandum, intellegat se decuriae interpellare debere iudicem. * VALENTIN. THEODOS. ET ARCAD. AAA.
AD TRIFOLIUM PP. *<A 389 D. XIIII K. FEBR. MEDIOLANI TIMASIO ET PROMOTO CONSS.>
11.14.2
Imperatores Arcadius, Honorius, Theodosius . Leges tam a superioribus principibus quam a divo parente nostro
conditas nostra auctoritate firmamus.
1 . Singulos itaque iudices scire volumus, ne quis huic collegio iniuriis corporalibus temptet notam atterere
neque ab his commodis, quae rationibus approbantur, audeat sperare. Huic enim collegio volumus antiquam
privilegiorum praerogativam servari. * ARCAD. HONOR. ET THEODOS. AAA. EXSUPERANTIO IULIO ET
CETERIS DECURIALIB.*<A 404 D.VIII ID.IUL.ROMAE HONORIO A.VI ET ARISTAENETO CONSS.>
11.15.0. De privilegiis corporatorum urbis Romae.
11.15.1
Imperatores Valentinianus, Theodosius, Arcadius . Nulli sit liberum, nulli permissum, ut novum aliquid urbis
incolae in urbe sustineant, sed in honorem aeternae urbis coproratis indulta suffragia valere praecipimus.
1 . Cura autem rectorum provinciarum corporati urbis Romae, qui in peregrina transgressi sunt, redire cogantur,
ut servire possint functionibus, quas imposuit antiqua sollemnitas. * VALENTIN. THEODOS. ET ARCAD.
AAA. AD ALYPIUM PU. *<A 391 D.PRID.ID.IUL.AQUILEIAE TATIANO ET SYMMACHO CONSS.>
11.16.0. De pistoribus.
11.16.1
Imperator Leo . Quicumque ex mancipibus comitis horreorum dignitatem et officium vel ambitione vel gratia vel
pecunia seu quolibet alio modo posthac fuerit adsecutus, exutus dignitate, quam contra interdictum nostrae
serenitatis adeptus est, multatus etiam viginti libris auri ad mancipum denuo consortium collegiumque revocetur.
1 . Omne etiam speciale beneficium, quocumque modo contra hanc sanctionem fuerit impetratum, penitus
conquiescat. * LEO A. VIVIANO PP. *<A 457-465 >
11.17.0. De suariis et susceptoribus vini et ceteris corporatis.
11.17.1
Imperatores Valentinianus, Theodosius, Arcadius . Porcinarii urbis aeternae cum pervilegem laborem populi
Romani commodis exhibeant, sordidis semper muneribus liberentur. * VALENTIN. THEODOS. ET ARCAD.
AAA. AD ALBINUM PU. *<A 389 D.VIII K.SEPT.ROMAE TIMASIO ET PROMOTO CONSS.>
11.17.2
Imperatores Arcadius, Honorius . Quicumque ex corporibus suariorum sive excipiendae necessitate litis
adstrictus seu inferendae voluntate spontanea provocatus iudicium voluerit experiri, fori urbani auditorium
praestoletur. * ARCAD. ET HONOR. AA. FLORENTINO PU. *<A 395-397 >
565

