permanserint, ab hac professione penitus arceantur. * CONSTANT. A. HELLADIO. *<A 325 D. III K. APRIL.
PAULINO ET IULIANO CONSS.>
2.6.6
Imperatores Valentinianus, Valens . Quisquis vult esse causidicus, non idem in eodem negotio sit advocatus et
iudex, quoniam aliquem inter arbitros et patronos oportet esse delectum.
1 . Ante omnia autem universi advocati ita praebeant patrocinia iurgantibus, ut non ultra, quam litium poscit
utilitas, in licentiam conviciandi et maledicendi temeritatem prorumpant: agant, quod causa desiderat: temperent
ab iniuria. Nam si quis adeo procax fuerit, ut non ratione, sed probris putet esse certandum, opinionis suae
imminutione quatietur. Nec enim coniventia commodanda est, ut quisquam negotio derelicto in adversarii sui
contumeliam aut palam pergat aut subdole.
2 . Praeterea nullum cum eo litigatore contractum, quem in propria recepit fide, ineat advocatus, nullam conferat
pactionem.
3 . Nemo ex his, quos licebit accipere vel decebit, aspernanter habeat, quod sibi semel officii gratia libero
arbitrio obtulerit litigator.
4 . Nemo ex industria protrahat iurgium.
5 . Apud urbem autem Romam etiam honoratis, qui hoc putaverint eligendum, eo usque liceat orare, quousque
maluerint, videlicet ut non ad turpe compendium stipemque deformem haec adripiatur occasio, sed laudis per
eam augmenta quaerantur. Nam si lucro pecuniaque capiantur, veluti abiecti atque degeneres inter vilissimos
numerabuntur.
6 . Quisquis igitur ex his, quos agere permisimus, vult esse causidicus, eam solam , quam sumit tempore agendi,
sibi sciat esse personam, quousque causidicus est, nec putet quisquam honori suo aliquid esse detractum, cum
ipse necessitatem elegerit standi et ipse contempserit ius sedendi. * VALENTIN. ET VALENS AA. AD
OLYBRIUM PU. *<A 368 PP. X K. SEPT. VALENTINIANO ET VALENTE AA. II CONSS.>
2.6.7
Imperatores Valentinianus, Valens . Providendum est, ne hi, quos in foro aut meritum nobilissimos fecerit aut
vetustas, in una parte consistant, aliam a rudibus atque tironibus necesse sit sustineri.
1 . Atque ideo si in uno auditorio duo tantum prae ceteris fuerint vel plures, quorum fama sit hilarior, in
iudicantis officio sit, ut par causidicorum distributio fiat et exaequetur partibus auxilium singulorum et aequa
divisio procedat.
2 . Si quis vero monitus a iudice ea excusatione, quae nequeat comprobari, cuicumque parti patrocinium
denegaverit, careat foro, sciat etiam numquam sibi ad agendum copiam posse restitui.
3 . Si quis autem ex litigatoribus detectus fuerit separatim tractasse cum pluribus et adversario suo tali fraude
subtraxisse paris defensionis copiam, ostendet procul dubio iniquam a se litem foveri et auctoritatem iudicis a se
lusam experietur. * VALENTIN. ET VALENS AA. ET GRAT. A. AD OLYBRIUM PU. *<A 370 D. K.
MART. TREVIRIS VALENTINIANO ET VALENTE III AA. CONSS.>
2.6.8
Imperatores Leo, Anthemius . Nemo vel in foro magnitudinis tuae vel in provinciali iudicio vel apud quemquam
iudicem accedat ad togatorum consortium, nisi sacrosanctis catholicae religionis fuerit imbutus mysteriis. Sin
autem aliquid quoquo modo vel quadam machinatione factum vel attemptatum fuerit, officium quidem
sublimitatis tuae centum librarum auri iacturam pro condemnatione sustineat, idem vero, quicumque ausus fuerit
contra providum nostrae serenitatis decretum officium advocationis per subreptionem adripere et prohibitum
patrocinium praestiterit, advocationis officio remotus stilum proscriptionis atque perpetui exilii specialiter
sustinebit: scituris etiam provinciarum rectoribus, quod is, sub cuius administratione aliquid huiu smodi fuerit
attemptatum, partis bonorum dimidiae proscriptionem et poenam exilii per quinquennium sustinebit * LEO ET
ANTHEM. AA. NICOSTRATO PP. *<A 468 D. PRID. K. APRIL. CONSTANTINOPOLI ANTHEMIO A. II
CONS.>
2.7.0. De advocatis diversorum iudiciorum.
2.7.1
Imperator Antoninus . Si patronum causae praevaricatum putas et impleveris accusationem, non deerit adversus
eum pro temeritate commissi sententia, atque ita de principali causa denuo quaeretur. Quod si non docueris
praevaricatum, et calumnia notaberis et rebus iudicatis, a quibus non est provocatum, stabitur. * ANT. A.
DOLONI. *<A 213 PP. III K. OCT. ANTONINO A. IIII ET BALBINO CONSS.>
2.7.2
Imperatores Valens, Gratianus, Valentinianus . Qui necessario patriae suae debent municipio functiones, eos
decurionibus adgregatos nolumus evagari, permittentes tamen, ut in negotiis causidicorum fungantur officiis et in
civitatibus propriis subeant munia curiarum, ita tamen, ut non contra rem publicam civitatis, in qua honorem
80

