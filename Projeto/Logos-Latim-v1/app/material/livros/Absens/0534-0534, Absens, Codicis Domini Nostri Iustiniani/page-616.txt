ET THEODOS. AA. HELIONI CONITI ET MAG. OFF. *<A 416 D. PRID. NON. NOV.
CONSTANTINOPOLI THEODOSIO A. VII ET PALLADIO VC. CONSS.>
12.26.2
Imperatores Theodosius, Valentinianus . Nostrae pietatis famulationibus adhaerentes decanos non oportet pro
desiderio pulsantium ad alia protrahi iudicia, sed viri illustris tantum magistri officiorum observare examen.
1 . Hoc namque modo neque mansuetudinis nostrae obsequia decipiuntur et agentibus adversus eos iure
adhibetur responsum.
2 . Ad exemplum itaque devotissimorum scholarium nulli licere memoratos ad aliud iudicium trahere et pulsatos
priorum fidei scholae permitti praecipimus. * THEODOS. ET VALENTIN. AA. NOMO MAG. OFF. *<A 443444?>
12.27.0. De mensoribus.
12.27.1
Imperatores Honorius, Theodosius . Primicerius mensorum biennio expleto agentis in rebus ultimi militiam
sortiatur. * HONOR. ET THEODOS. AA. AEMILIANO MAG. OFF. *<A 405 D. X K. AUG. ANCYRAE
STILICHONE II ET ANTHEMIO CONSS.>
12.28.0. De privilegiis eorum qui in sacro palatio militant.
12.28.1
Imperator Constantinus . A palatinis tam his, qui obsequiis nostris inculpata officia praebuerunt, quam illis, qui
in scriniis nostris, id est memoriae epistularum libellorumque, versati sunt, procul universas calumnias sive
nominationes iubemus esse submotas, idque beneficium ad filios eorum atque nepotes ipso ordine sanguinis
pervenire, atque immunes eos a cunctis muneribus sordidis et personalibus permanere cum universis mobilibus
et mancipiis urbanis, neque iniurias eis ab aliquibus inferri: ita ut, qui haec contempserit, indiscreta dignitate
poenas debitas exigatur. * CONST. A. PALATINIS BENE MERITIS SALUTEM. *<A 314 D. IIII K. NOV.
TRIVERIS VOLUSIANO ET ANNIANO CONSS.>
12.28.2
Imperator Constantinus . De cubiculis nostris vacatione donatos vel diversis obsequiis palatinis, memoriales
etiam, qui in scriniis memoriae epistularum libellorum sacrarumque dispositionum referuntur, nec non et si qui
in utroque officio palatinorum comitatensium singularumve urbium et officio admissionum et castrensis sacri
palatii militant, privilegia volumus habere, ut nec ipsi nec filii nec nepotes eorum ad honores vel munera
municipalia devocentur.
1 . Quibus omnibus condonamus, ne exactorum vel turmariorum, quos capitularios vocant, curam subeant vel
obsequium temonariorum vel pentaprotiae aut etiam tironis praestationem agnoscant.
2 . Nam beneficiis nostris ita digni sunt, ut etiam censualibus vel personalibus vel corporalibus muneribus
liberentur et habeant castrense peculium, sive adhuc palatium observant sive optata quiete donati sunt.
3 . Quibus omnibus privilegiis coniungimus agentes in rebus, licet militaribus videantur esse subnixi. * CONST.
A. RUFINO PP. *<A 319 D. V K. MAI. SIRMIO CONSTANTINO A. V ET LICINIO C. CONSS.>
12.28.3
Imperatores Gratianus, Valentinianus, Theodosius . Ex aula nostra decedentes viri ab omnibus iniunctis
habeantur immunes: numerariorum fastus vel rapaces quaestus tamquam experientes et idonei non patiantur. *
GRAT. VALENTIN. ET THEODOS. AAA. EUTROPIO PP. *<A 381 D. III NON. FEBR.
CONSTANTINOPOLI EUCHERIO ET SYAGRIO VV. CC. CONSS.>
12.28.4
Imperatores Gratianus, Valentinianus, Theodosius . Omnes, qui in palatio militando diversis actibus paruerunt, in
tantum eius dignitatis, cuius meruerint missionem, obtinere noverint insignia, ut his omnibus praeferantur in
ordine atque concessu, qui posteriore tempore regendas provincias dignitatesque susceperint palatinas.
1 . Si quis autem temeraria usurpatione violare statuta temptaverit, sacrilegii poenam sustineat. * GRAT.
VALENTIN. ET THEODOS. AAA. ET ARCAD. A. AD PINIANUM PU.*<A 386 D. PRID. NON. IUL.
MEDIOLANI. ACC. IIII K. SEPT. HONORIO NP. ET EUODIO CONSS.>
12.29.0. De privilegiis scholarum.
616

