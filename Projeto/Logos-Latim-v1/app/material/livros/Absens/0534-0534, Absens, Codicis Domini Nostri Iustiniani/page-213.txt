si placitis citra stipulationis sollemnitatem non exhibeant fidem, quantum dedisti, causa non secuta condicere pro
desiderio tuo potes * DIOCL. ET MAXIM. AA. ET CC. TIMOTHEO. *<A 294 S. XIII K. NOV. CC. CONSS.>
4.64.8
Imperatores Diocletianus, Maximianus . Ea lege rebus donatis candido, ut quod placuerat menstruum seu
annuum tibi praestaret, cum huiusmodi conventio non nudi pacti nomine censeatur, sed rebus propriis dictae
legis substantia muniatur, ad implendum placitum, sicut postulas, praescriptis verbis tibi competit actio. *
DIOCL. ET MAXIM. AA. ET CC. PAULINAE. *<A 294 S. NON. DEC. NICOMEDIAE CC. CONSS.>
4.65.0. De locato et conducto.
4.65.1
Imperator Antoninus . Dominus horreorum periculum vis maioris vel effracturam latronum conductori praestare
non cogitur. His cessantibus si quid extrinsecus ex depositis rebus inlaesis horreis perierit, damnum depositarum
rerum sarciri debet * ANT. A. IULIO AGRIPPINO. *<A 213 PP. PRID. NON. IAN. ANTONINO A. IIII ET
BALBINO CONSS.>
4.65.2
Imperator Antoninus . Adversus eos, a quibus extruenda aedificia conduxisti, ex conducto actione consistens eo
iudicio quod est bonae fidei debitum cum usuris solitis consequeris. * ANT. A. EPIDIO EPICTETO. *<A 213
PP. K. IUL. ROMAE ANTONINO A. IIII ET BALBINO CONSS.>
4.65.3
Imperator Antoninus . Diaetae, quam te conductam habere dicis, si pensionem domino insulae solvis, invitum te
expelli non oportet, nisi propriis usibus dominus esse necessariam eam probaverit aut corrigere domum maluerit
aut tu male in re locata versatus es. * ANT. A. FLAVIO CALLIMORPHO. *<A 214 PP. VIII ID. IAN.
MESSALA ET SABINO CONSS.>
4.65.4
Imperator Alexander Severus . Et divi Pii et Antonini litteris certa forma est, ut domini horreorum effractorum
eiusmodi querellas deferentibus custodes exhibere necesse habeant nec ultra periculo subiecti sint.
1 . Quod vos quoque adito praeside provinciae impetrabitis. Qui si maiorem animadversionem exigere rem
deprehenderit, ad Domitium Ulpianum praefectum praetorio et parentem meum reos remittere curabit
2 . Sed qui domini horreorum nominatim etiam custodiam repromiserunt, fidem exhibere debent. * ALEX. A.
ARRIO SABINO. *<A 222 PP. K. DEC. ALEXANDRO A. CONS.>
4.65.5
Imperator Alexander Severus . Certi iuris est ea, quae voluntate dominorum coloni in fundum conductum
induxerint, pignoris iure dominis praediorum teneri. Quando autem domus locatur, non est necessaria in rebus
inductis vel illatis scientia domini: nam ea quoque pignoris iure tenentur * ALEX. A. AURELIO PETRONIO.
*<A 223 PP. K. MART. MAXIMO II ET AELIANO CONSS.>
4.65.6
Imperator Alexander Severus . Nemo prohibetur rem quam conduxit fruendam alii locare, si nihil aliud convenit.
* ALEX. A. LUCILIO VICTORINO. *<A 224 PP. V K. MART. IULIANO ET CRISPINO CONSS.>
4.65.7
Imperator Alexander Severus . Si, cum Hermes vectigal octavarum in quinquennium conduceret, fidem tuam
obligasti posteaque spatio eius temporis expleto, cum idem Hermes in conductionem ut idoneus detinerentur,
non consensisti, sed cautionem tibi reddi postulasti, non oportere te posterioris temporis periculo adstringi
competens iudex non ignorabit. * ALEX. A. SEPTIMIO TERENTIANO MIL. *<A 227 PP. V ID. IAN.
ALBINO ET MAXIMO CONSS.>
4.65.8
Imperator Alexander Severus . Licet certis annuis quantitatibus fundum conduxeris, si tamen expressum non est
in locatione aut mos regionis postulat, ut, si qua labe tempestatis vel alio caeli vitio damna accidissent, ad onus
tuum pertinerent, et quae evenerunt sterilitates ubertate aliorum annorum repensatae non probabuntur, rationem
tui iuxta bonam fidem haberi recte postulabis, eamque formam qui ex appellatione cognoscet sequetur. * ALEX.
A. SABINIANO HYGINO. *<A 231 PP. K. AUG. POMPEIANO ET PELIGNO CONSS.>
4.65.9
Imperator Alexander Severus . Emptori quidem fundi necesse non est stare colonum, cui prior dominus locavit,
nisi ea lege emit. Verum si probetur aliquo pacto consensisse, ut in eadem conductione maneat, quamvis sine
scripto, bonae fidei iudicio ei quod placuit parere cogitur * ALEX. A. AURELIO FUSCO MIL. *<A 234 PP.
VII ID. SEPT. MAXIMO II ET URBANO CONSS.>
4.65.10
213

