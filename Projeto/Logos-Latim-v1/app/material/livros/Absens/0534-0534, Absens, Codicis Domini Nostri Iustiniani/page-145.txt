Imperator Alexander Severus . Si filius familias fuisti et res mobiles vel se moventes, quae castrensis peculii esse
possunt, donatae tibi a patre sunt, eas quoque in cetero peculio castrensi non communes cum fratribus tuis habes.
Praedia autem, licet eunti tibi in castra filio pater donaverit, peculii castrensis non sunt. Diverso iure ea praedia
habentur, quae ex occasione militiae filiis familias obveniunt: haec enim castrensi peculio cedun * ALEX. A.
ANTONIO. *<>
3.36.5
Imperator Alexander Severus . In ipsius mariti tui fuit potestate mutare, quod iratus in servos suos testamento
caverat, ut unus quidem in perpetuis vinculis moraretur, alter vero exportandus venumdaretur. Proinde si
offensam istam clementia flexit ( quod, licet scriptura non probetur, vel aliis tamen rationibus doceri nihil
impedit, praesertim cum posteriora eorum talia merita deprehenduntur, ut ira domini potuerit mitigari),
novissimam eius voluntatem arbiter familiae erciscundae sequetur * ALEX. A. STATILIAE. *<>
3.36.6
Imperator Gordianus . Ea quae in nominibus sunt non recipiunt divisionem, cum ipso iure in portiones
hereditarias ex lege duodecim tabularum divisa sunt. * GORD. A. POMPEIO MIL. *<PP.>
3.36.7
Imperator Gordianus . Si qua fideicommissorum petitio inter coheredes consistat, praetor vel praeses provinciae
eius rei disceptator constitutus vel iudex familiae erciscundae iudicio aditus, ut voluntas testatricis servetur, suas
partes debet accommodare. * GORD. A.AELIANO. *<A 239 VEL 241 PP. K. SEPT. GORDIANO... CONSS.>
3.36.8
Imperator Gordianus . Bona, quaecumque sunt tibi communia cum fratre tuo ex hereditaria successione patris vel
matris, cum eodem familiae erciscundae iudicio experiens, ut dividantur, impetrabis. * GORD. A.
TELESPHORO. *<A 243 PP. VI NON..... ARRIANO ET PAPO CONSS.>
3.36.9
Imperator Gordianus . Non est ambiguum, cum familiae erciscundae titulus inter bonae fidei iudicia numeretur,
portionem hereditatis, si qua ad te pertinet, incremento fructuum augeri. * GORD. A. NERVIAE. *<>
3.36.10
Imperator Gordianus . Quotiens inter omnes heredes testator successionem dividit ac singulos certis
possessionibus cum mancipiis, quae in isdem sunt constituta, iubet esse contentos , voluntati eius salva legis
falcidiae auctoritate obtemperandum esse manifestum est: nec mutat, quod in sequentibus verbis mancipia sua
universa nulla facta eorum discretione commendanda putavit heredibus, cum utique his ea videatur insinuasse,
quibus etiam testamento relinquenda esse decrevit. * GORD. A. PHILOTERAE. *<>
3.36.11
Imperator Philippus . Inter filios ac filias bona intestatorum parentium pro virilibus portionibus aequo iure dividi
oportere explorati iuris est. * PHILIPP. A. ET PHILIPP. C. ANTONIAE. *<PP. XVI K. MART.... CONSS.>
3.36.12
Imperatores Gallus, Volusianus . Non ideo divisio inter te ac fratrem tuum, ut proponis, facta irrita habenda est ,
quod eam scriptura secuta non est, cum fides rei gestae ratam divisionem satis adfirmet. * GALLUS ET
VOLUS. AA. RUFO. *<A 252 PP. PRID. ID. MART. GALLO A. II ET VOLUSIANO CONSS.>
3.36.13
Imperatores Diocletianus, Maximianus . Certum est liberorum peculia post mortem patris in hereditate dividenda
ad communionem esse revocanda. Frater autem et coheres tuus ob contractus, quibus vivente patre etiam
ignorante ipso obligatus fuit, convenire te et alterum fratrem tuum coheredem vestrum ultra non potest, quam ut
de peculio suo recipiat tantam quantitatem, in quantam condemnatus est his, cum quibus ipse contraxit * DIOCL.
ET MAXIM. AA. SATURNINO. *<>
3.36.14
Imperatores Diocletianus, Maximianus . Si familiae erciscundae iudicio, quo bona paterna inter te ac fratrem
tuum aequo iure divisa sunt, nihil super evictione rerum singulis adiudicatarum specialiter inter vos convenit, id
est ut unusquisque eventum rei suscipiat, recte possessionis evictae detrimentum fratrem tuum et coheredem pro
parte agnoscere praeses provinciae per actionem praescriptis verbis compellet. * DIOCL. ET MAXIM. AA.
HERMIANO. *<>
3.36.15
Imperatores Diocletianus, Maximianus . Si divisionem conventione factam etiam possessio consensu secuta
dominium pro solido rerum, quas pertinere ad patrem tuum placuit, ei firmavit, earum vindicationem habere
potes, si patri tuo successisti. Si vero placitum divisionis usque ad pactum stetit, arbiter familiae erciscundae
iudicio vobis datus communionem inter vos finiri providebit * DIOCL. ET MAXIM. AA. ET CC.
THEOPHILAE. *<A 293 >
3.36.16
Imperatores Diocletianus, Maximianus . Filii patris testamentum rescindendi, si hoc inofficiosum probare non
possunt, nullam habent facultatem. Sed si tam circa testamentum quam etiam codicillos iudicium eius deficiat,
verum quibuscumque verbis voluntas eius declarata sit, licet intestato ei fuerit successum, ex senatus consulto
145

