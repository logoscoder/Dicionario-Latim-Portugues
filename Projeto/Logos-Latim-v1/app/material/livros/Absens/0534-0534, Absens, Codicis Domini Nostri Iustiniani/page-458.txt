decepit, non excusat * GORD. A. SABINO. *<A 240 PP. VIII ID. APRIL. SABINO II ET VENUSTO
CONSS.>
8.46.0. De patria potestate.
8.46.1
Imperatores Antoninus, Verus . Si filium tuum in potestate tua dicis esse, praeses provinciae aestimabit, an
audire te debeat, cum diu passus sis ut patris familias rem eius agi per eos, qui testamento matris tutores nominati
fuerunt. * ANT. ET VERUS AA. TITIO. *<A XXX PP. SINE DIE ET CONSS.>
8.46.2
Imperator Antoninus . Eius, quod in potestate patris agens habuisti, dominium ad patrem tuum pertinuit extra ea,
quae non adquiruntur. * ANT. A. MARONIAE. *<A 215 PP. XIII K. MART. LAETO II ET CEREALE
CONSS.>
8.46.3
Imperator Alexander Severus . Si filius tuus in potestate tua est, res adquisitas tibi alienare non potuit: quem, si
pietatem patri debitam non agnoscit, castigare iure patriae potestatis non prohiberis, artiore remedio usurus, si in
pari contumacia perseveraverit, eumque praesidi provinciae oblaturus dicturo sententiam, quam tu quoque dici
volueris. * ALEX. A. ARTEMIDORO. *<A 227 PP. V ID. DEC. ALBINO ET MAXIMO CONSS.>
8.46.4.
Imperatores Valerianus, Gallienus . Congruentius quidem videtur intra domum, inter te ac filios tuos si quae
controversiae oriuntur, terminari.
1 . Sed si ita res fuit, ut iniuriis eorum et ad ius experiundum et ad vindictam processeris, aditus praeses
provinciae super disceptationibus quidem pecuniariis consuetum exerceri iubebit ordinem iuris: reverentiam
autem debitam exhibere matri filios coget et, si provectam ad inclementiores iniurias improbitatem
deprehenderit, laesam pietatem severius vindicabit. * VALER. ET GALLIEN. AA. ET VALER. C. GALLAE.
*<A 259 PP. XVI K. IUN. AEMILIANO ET BASSO CONSS.>
8.46.5
Imperatores Diocletianus, Maximianus . Filia tua non solum reverentiam, sed et subsidium vitae ut exhibeat tibi,
rectoris provinciae auctoritate compelletur. * DIOCL. ET MAXIM. AA. DONATIO. *<A 287 PP. K. MART.
DIOCLETIANO III ET MAXIMIANO AA. CONSS.>
8.46.6
Imperatores Diocletianus, Maximianus . Abdicatio, quae Graeco more ad alienandos liberos usurpabatur et
apoceryxis dicebatur, Romanis legibus non comprobatur. * DIOCL. ET MAXIM. AA. HERMOGENI. *<A 288
PP. XVII K. DEC. MAXIMIANO A. II ET IANUARIO CONSS.>
8.46.7
Imperatores Diocletianus, Maximianus . Si maritus tuus, licet militans, in patria potestate constitutus filium
legitimis suscepit nuptiis, eum in potestate avi perseverasse non ambigitur. * DIOCL. ET MAXIM. AA. ET CC.
DUPLIANAE. *<A 294 S. PRID. NON. APRIL. CC. CONSS.>
8.46.8
Imperatores Diocletianus, Maximianus . Libertos exemplo ingenuorum filios suos post libertatem ex legitimis
nuptiis natos in potestate habere non est prohibitum. * DIOCL. ET MAXIM. AA. ET CC. AEMILIANAE. *<A
294 S. XVI K. MAI. SIRMI CC. CONSS.>
8.46.9
Imperatores Diocletianus, Maximianus . Nec filium negare cuiquam esse liberum senatus consulta de partu
agnoscendo ac denuntiata poena, item praeiudicium edicto perpetuo propositum et remedium alimentorum apud
praesidem maiori trimo petenti monstratum iure manifesto declarant. * DIOCL. ET MAXIM. AA. ET CC.
NICAGORAE. *<A 294 S. V K. MAI. SIRMI CC. CONSS.>
8.46.10
Imperator Constantinus . Libertati a maioribus tantum impensum est, ut patribus, quibus ius vitae in liberos
necisque potestas olim erat permissa, eripere libertatem non liceret. * CONST. A. AD MAXIMUM PU. *<A
323 D. XV K. IUN. THESSALONICAE SEVERO ET RUFINO CONSS.>
8.47.0. De adoptionibus.
8.47.1
458

