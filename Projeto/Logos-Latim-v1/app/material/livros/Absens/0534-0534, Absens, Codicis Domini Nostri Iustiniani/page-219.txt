* 5.59.0. De auctoritate praestanda.
* 5.60.0. Quando curatores vel tutores esse desinant.
* 5.61.0. De actore a tutore seu curatore dando.
* 5.62.0. De excusationibus et temporibus earum.
* 5.63.0. Si falsis adlegationibus excusatus sit.
* 5.64.0. Si tutor rei publicae causa aberit.
* 5.65.0. De excusatione veteranorum.
* 5.66.0. Qui numero liberorum se excusant.
* 5.67.0. Qui aetate.
* 5.68.0. Qui morbo.
* 5.69.0. Qui numero tutelarum.
* 5.70.0. De curatore furiosi vel prodigi.
* 5.71.0. De praediis vel aliis rebus minorum sine decreto non alienandis vel obligandis.
* 5.72.0. Quando decreto opus non est.
* 5.73.0. Si quis ignorans rem minoris esse sine decreto comparavit.
* 5.74.0. Si maior factus sine decreto factam alienationem ratam habuerit.
* 5.75.0. De magistratibus conveniendis.
5.1.0. De sponsalibus et arris sponsaliciis et proxeneticis.
5.1.1
Imperatores Diocletianus, Maximianus . Alii desponsata renuntiare condicioni ac nubere alii non prohibetur. *
DIOCL. ET MAXIM. AA. ET CC. BIANORI. *<A 293 D. XVIII K. MAI. AA. CONSS.>
5.1.2
Imperator Constantinus . Si is, qui puellam suis nuptiis pactus est, intra biennium exsequi nuptias in eadem
provincia degens supersederit, eiusque spatii fine decurso in alterius postea coniunctionem puella pervenerit,
nihil fraudis ei sit, quae nuptias maturando vota sua diutius ludi non passa est. * CONST. A. ET CONST. C. AD
PACATIANUM PU. *<A 332 D. PRID. ID. APRIL. MARCIANOPOLI PACATIOANO ET
HILARIANOCONSS.>
5.1.3
Imperatores Gratianus, Valentinianus, Theodosius . Arris sponsaliorum nomine datis, si interea sponsus vel
sponsa decesserit, quae data sunt iubemus restitui, nisi causam, ut nuptiae non celebrentur, defuncta persona iam
praebuit. * GRAT. VALENTIN. ET THEODOS. AAA. EUTROPIO PP. *<A 380 D. XV K. IUL.
THESSALONICAE GRATIANO V ET THEODOSIO AA. CONSS.>
5.1.4
Imperatores Honorius, Theodosius . Si pater pactum de filiae nuptiis inierit et humana sorte consumptus ad vota
non potuerit pervenire, id inter sponsos firmum ratumque permaneat, quod a patre docebitur definitum, nihilque
permittatur habere momenti, quod cum defensore, ad quem minoris commoda pertinebunt, docebitur fuisse
transactum.
1 . Periniquum est enim, ut contra patriam voluntatem redempti forsitan tutoris aut curatoris admittatur arbitrium,
cum plerumque etiam ipsius feminae adversus commoda propria inveniatur laborare consilium. * HONOR. ET
THEODOS. AA. AD MARINIANUM PP. *<A 422 D. IIII NON. NOV. RAVENNAE HONORIO XIII ET
THEODOSIO X AA. CONSS.>
5.1.5
Imperatores Leo, Anthemius . Mulier iuris sui constituta arrarum sponsalium nomine usque ad duplum teneatur,
id est in id quod accepit et aliud tantundem nec amplius, si post completum vicesimum quintum annum vel post
impetratam veniam aetatis atque in competenti iudicio comprobatam huiusmodi arras suscepit: in simplum
autem, id est tantummodo quod accepit, si minoris aetatis est, sive virgo sive vidua sit, sive per se sive per
tutorem vel curatorem vel aliam personam easdem arras acceperit.
1 . Patrem vero vel matrem, legitimae videlicet aetatis constitutos, sive simul sive separatim arras pro filia
susceperint, avum autem vel proavum pro nepte seu pronepte in duplum tantummodo convenit teneri.
2 . Quae ita custodiri censemus, si non propter personam vel condicionem aut aliam causam legibus vel
generalibus constitutionibus interdictam futurum matrimonium constare prohibetur: tunc enim quasi nullo facto,
utpote sine causa easdem arras praestitas tantummodo reddi consequens esse praecipimus.
3 . Hoc quoque his adicimus, ut etiam, si legibus prohibitae non sint speratae nuptiae, post arras autem
sponsalicias sponsa coniugium sponsi propter turpem vel impudicam conversationem aut religionis vel sectae
diversitatem recusaverit vel eo, quod quasi vir coitum, ex quo spes subolis oritur, facere non potuerit, vel ob
219

