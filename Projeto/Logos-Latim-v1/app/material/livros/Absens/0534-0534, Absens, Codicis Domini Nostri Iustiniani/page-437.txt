8.22.3
Imperator Gordianus . In causa iudicati pignora ex auctoritate praesidis capta potius distrahi quam iure dominii
possideri consuerunt. Si tamen per calliditatem condemnati emptor inveniri non potest, tunc auctoritate principis
dominium creditori addici solet * GORD. A. ANTIGONO. *<A 239 PP. ID. AUG. GORDIANO A. ET
AVIOLA CONSS.>
8.23.0. Si pignus pignori datum sit.
8.23.1
Imperator Gordianus . Etiam id quod pignori obligatum est a creditore pignori obstringi posse iam dudum
placuit, scilicet ut sequenti creditori utilis actio detur tamdiuque eum is qui ius repraesentat tueatur, quamdiu in
causa pignoris manet eius qui dedit.
1 . Sed si vos usum fructum possessionis tantummodo pignori dedistis, isque qui accepit alii eam possessionem,
cuius usum fructum nexum habebat, sine vestra voluntate pigneravit, creditor eius in id, quo pignoris vinculum
non constitit, distrahens dominio vos privare nequivit.
2 . Quod si non fuit vestro creditori usus fructus, sed ipsa possessio pignerata, et ante exsolutam a domino
pecuniam creditor secundus pignus acceptum vendidit, non posse venditionem post soluta pecunia rescindi
divorum principum placitis continetur. * GORD. A. LAMPONI. *<A 238 PP. ID. SEPT. PIO ET PONTIANO
CONSS.>
8.23.2
Imperatores Diocletianus, Maximianus . Si creditor possessionem, quae a parentibus tuis pignoris iure fuerat
obligata, non vendidit, sed alii creditori pignori dedit, examinata fide veri poteris eam soluto eo, quod ex hac
causa creditori debetur, intercessu praesidis provinciae recuperare. * DIOCL. ET MAXIM. AA. GEMELLO.
*<A 290 PP. XIII K. IAN. IPSIS IIII ET III AA. CONSS.>
8.24.0. De partu pignoris et omni causa.
8.24.1
Imperator Alexander Severus . Partus pigneratae ancillae in pari causa qua mater esse olim placuit. * ALEX. A.
MESTRIANO. *<A 230 PP. ID. MAI. AGRICOLA ET CLEMENTE CONSS.>
8.24.2
Imperatores Diocletianus, Maximianus . Cum pignoris titulo mancipia vos obligasse pro mutua quam accepistis
pecunia proponatis, horum mancipiorum operis, quas creditor accepit vel quas percipere potuit, in usuras
computatis et post in sortem, extenuato debito residuum offerentibus vel, si non accipiat, consignatum
deponentibus mancipia vobis praeses provinciae restitui iubebit. * DIOCL. ET MAXIM. AA. ET CC.
NONNOSO ET ANTONINO. *<A 293 S. V K. IAN. AA. CONSS.>
8.25.0. De remissione pignoris.
8.25.1
Imperatores Severus, Antoninus . Si te manumissum et in libertate moratum sciente ea, cui pignoris nomine
obligatus diceris, praesidi probaveris, ex consensu creditricis remissam pignoris obligationem apparebit, et per
hoc iure te manumissum nec ab herede debitricis in servitutem peti posse certum est. * SEV. ET ANT. AA.
PROCULO. *<A 205 PP. XII K. MAI. ANTONINO A. II ET GETA II CONSS.>
8.25.2
Imperator Antoninus . Si probaveris te fundum mercatum possessionemque eius tibi traditam sciente et
consentiente ea, quae sibi eum a venditore obligatum dicit, eam exceptione removebis. Nam obligatio pignoris
consensu et contrahitur et dissolvitur * ANT. A. MATERNO. *<A 208 PP. II ID. FEBR. ANTONINO A. III ET
GETA III CONSS.>
8.25.3
Imperator Alexander Severus . Si ignorante vel invito te debitor tuus, qui universa bona sua ob pecuniam
debitam tibi obligaverat, etsi cum re publica, postea contraxit, ius tuum non laesit. * ALEX. A. TAURO. *<A
227 PP. III ID. APRIL. ALBINO ET MAXIMO CONSS.>
8.25.4
437

