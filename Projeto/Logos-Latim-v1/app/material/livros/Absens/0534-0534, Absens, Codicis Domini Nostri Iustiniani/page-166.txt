aliqua refertur, id concedi non oportere et ipse perspicis * GORD. A. PRIMIANO. *<A 240 PP. VI K. FEBR.
SABINO II ET VENUSTO CONSS.>
4.15.4
Imperatores Diocletianus, Maximianus . Non prius ad eos, qui debitoribus fisci nostri sunt obligati, actionem
fiscalem extendi oportere, nisi patuerit principales reos idoneos non esse, certissimi iuris est. * DIOCL. ET
MAXIM. AA. ET CC. ZOSIMO. *<A 293 S. XII K. MAI. AA. CONSS.>
4.15.5
Imperatores Diocletianus, Maximianus . In solutum nomine dato non aliter nisi mandatis actionibus ex persona
sui debitoris adversus eius debitores creditor experiri potest. Suo autem nomine utili actione recte utetur *
DIOCL. ET MAXIM. AA. ET CC. NANIDIAE. *<A 294 D. K. IAN. CC. CONSS.>
4.16.0. De actionibus hereditariis.
4.16.1
Imperator Gordianus . Pecuniam, quam tibi a matre debitam fuisse dicis, ab heredibus eius coheredibus tuis pro
parte tibi competenti petere debes. Sed et res, si quae tibi ob idem debitum obligatae sunt, persequi non
prohiberis * GORD. A. HERMEROTI. *<A 241 PP. XI K. MART. GORDIANO A. II ET POMPEIANO
CONSS.>
4.16.2
Imperator dec. . Pro hereditariis partibus heredes onera hereditaria agnoscere etiam in fisci rationibus placuit,
nisi intercedat pignus vel hypotheca: tunc enim possessor obligatae rei conveniendus est. * DEC. A.
TELEMACHAE. *<A 249 PP. XIIII K. NOV. AEMILIANO ET AQUILINO CONSS.>
4.16.3
Imperatores Diocletianus, Maximianus . Heredem mariti quondam tui de dote reddenda tibi conveni: personalem
enim actionem contra debitores hereditarios decerni tibi frustra postulas. * DIOCL. ET MAXIM. AA. ET CC.
MAXIMAE. *<A 293 PP. XIIII K. MAI. AA. CONSS.>
4.16.4
Imperatores Diocletianus, Maximianus . Sub praetextu aetatis pupilli debitoris hereditarii creditorum exactionem
differri non posse nimis evidens est. Unde cum te tutorem proponas, quemadmodum a pupillis creditoribus
satisfiat, eniti debes * DIOCL. ET MAXIM. AA. ET CC. CRISPO. *<A 293 D. X K. DEC. SIRMI AA.
CONSS.>
4.16.5
Imperatores Diocletianus, Maximianus . Ut debitum ante de hereditate tibi solvatur ac tunc, si ad te pertineret,
quaeri iubeamus, praeposterea petitio est. Etenim cum tibi soceri successionem quaesitam patuerit, debiti
petitionem per confusionem extingui non ambigitur * DIOCL. ET MAXIM. AA. ET CC. IULIO. *<A 294 D.
PRID. NON. MART. SIRMI CC. CONSS.>
4.16.6
Imperatores Diocletianus, Maximianus . Si adulta, cuius curam geris, pro triente patruo suo, quem etiam tutelam
eius administrasse proponis, heres extit nec ab eo quicquam exigere prohibita est, debitum a coheredibus pro
besse petere non prohibetur, cum ultra eam portionem qua successit petitio non confundatur. Nam adversus
adultam tuam rescindi postulas testamentum, si quidem coheredes eius adeuntes hereditatem se etiam obligant et,
si non solvendo constituti probentur, postulata separatio nullum ei damnum fieri patietur * DIOCL. ET MAXIM.
AA. ET CC. DOMNO. *<A 294 D. K. DEC. CC. CONSS.>
4.16.7
Imperatores Diocletianus, Maximianus . Creditores hereditarios adversus legatarios non habere personalem
convenit actionem, quippe cum evidentissime lex duodecim tabularum heredes huic rei faciat obnoxios. *
DIOCL. ET MAXIM. AA. ET CC. APOLAUSTO. *<A 294 D. VI ID. DEC. NICOMEDIAE CC. CONSS.>
4.17.0. Ex delictis defunctorum in quantum heredes conveniantur.
4.17.1
Imperatores Diocletianus, Maximianus . Post litis contestationem eo qui vim fecit vel concussionem intulit vel
aliquid deliquit, defuncto successores eius in solidum, alioquin in quantum ad eos pervenit conveniri iuris
absolutissimi est, ne alieno scelere ditentur. * DIOCL. ET MAXIM. AA. ET CC. MACEDONAE. *<A 294 D.
V K. MAI. SIRMI CC. CONSS.>
166

