oportet. * VALER. ET GALLIEN. AA. DAPHNO. *<A 260 PP. III K. MART. SAECULARE II ET DONATO
CONSS.>
5.28.6
Imperatores Diocletianus, Maximianus . Si tibi pater avunculum testamento recte tutorem dedit nec is excusatus
est, eum tutelae iudicio tam administratis quam neglectis, cum administrari deberent, apud competentem iudicem
conveni secundum bonam fidem tibi satisfacere iussurum. * DIOCL. ET MAXIM. AA. ET CC. DOMNAE. *<A
294 S. NON. APRIL. SIRMI CC. CONSS.>
5.28.7
Imperatores Diocletianus, Maximianus . Tutela contra tutorem mota, quem testamento patris ( si in eius fuisti
potestate) datum proponis, reddi tibi si quid debetur competens iudex aditus iubebit. Curatorem enim inutiliter in
testamento dari non ambigitur * DIOCL. ET MAXIM. AA. ET CC. TRYPHAENAE. *<A 294 D. XVII K. MAI.
SIRMI CC. CONSS.>
5.28.8
Imperatores Theodosius, Valentinianus . Tutores etiam graecis verbis licet in testamentis relinquere, ut ita tutores
dari videantur, ac si legitimis verbis eos testator dedisset. * THEODOS. ET VALENTIN. AA. FLORENTINO
PP. *<A 439 D. PRID. ID. SEPT. CONSTANTINOPOLI THEODOSIO A. XVII ET FESTO CONSS.>
5.29.0. De confirmando tutore.
5.29.1
Imperator Alexander Severus . Testamento matris tutores dati excusare necesse non habent, nisi decreto
secundum voluntatem defunctae, et quidem inquisitione habita, dati fuerint. * ALEX. A. PRISCO. *<A 224 PP.
III NON. MART. IULIANO ET CRISPINO CONSS.>
5.29.2
Imperator Alexander Severus . Neque per epistulam neque ex imperfecto testamento tutorem recte dari indubitati
iuris est. Sed voluntas patris in constituendis tutoribus vel curatoribus in huiusmodi casibus a iudice, ad cuius
officium haec res pertinet, servari solet. Secundum quae vereri non debes, ne tempus, antequam confirmareris,
cesseri * ALEX. A. VALERIO. *<A 226 PP. VIII ID. AUG. ALEXANDRO A. II ET MARCELLO CONSS.>
5.29.3
Imperator Alexander Severus . Si, ut proponis, pupillo cuius meministi pater inutiliter testamento tutores dedit et,
priusquam ii confirmarentur, alii ab eo cuius interest dati sunt, id quidem, quod iure gestum est, revocari non
potest: an autem qui iudicium patris habent curatores eidem pupillo constitui debeant, aditus competens iudex
perspectis utilitatibus eius aestimabit. * ALEX. A. SOSIANO. *<A 228 PP. III ID. APRIL. MODESTO ET
PROBO CONSS.>
5.29.4
Imperator Justinianus . Naturalibus liberis providentes damus licentiam patribus eorum in his rebus, quas
quocumque modo eis dederint vel dereliquerint, scilicet intra praefinitum nostris legibus modum, etiam tutorem
eis relinquere, qui debet apud competentem iudicem se confirmare et ita res gerere pupillares. * IUST. A.
IULIANO PP. *<A 530 D. XV K. APRIL. CONSTANTINOPOLI LAMPADIO ET ORESTA CONSS.>
5.29.5
Imperator Justinianus . In rebus dotalibus sive mobilibus sive immobilibus seu se moventibus, si tamen extant,
sive aestimatae sive inaestimatae sint, mulierem in his vindicandis omnem habere post dissolutum matrimonium
praerogativam et neminem creditorum mariti , qui anteriores sunt, sibi potiorem causam in his per hypothecam
vindicare, cum eaedem res et ab initio uxoris fuerant et naturaliter in eius permanserunt dominio. Non enim quod
legum subtilitate transitus earum in mariti patrimonium videtur fieri, ideo rei veritas deleta vel confusa est *
IUST. A. DEMOSTHENI PP. *<A 529 RECITATA SEPTIMO IN NOVO CONSISTORIO PALATII
IUSTINIANI. D. III K. NOV. DECIO VC. CONS.>
5.30.0. De legitima tutela.
5.30.1
Imperatores Diocletianus, Maximianus . Ad avunculos nec masculorum tutelae ex lege duodecim tabularum
deferuntur, cum solum patruis, si non excusaverint, id ius tributum sit. * DIOCL. ET MAXIM. AA. FIRMINAE.
*<A 290 PP. VIII K. IUN. IPSIS AA. IIII ET III CONSS.>
5.30.2
256

