2 . Domos etiam divinas tam laudabili titulo libenter adscribimus.* HONOR. ET THEODOS. AA.
ASCLEPIODOTO PP. *<A 423 D. XV K. MART. CONSTANTINOPOLI ASCLEPIODOTO ET
MARINIANO CONSS.>
11.75.5
Imperatores Theodosius, Valentinianus . Excepto patrimonio pietatis nostrae, cuius quidem reditus necessitatibus
publicis frequentissime deputamus, universos possessores functiones in superindicticiis titulis absque ullius
beneficii exceptione agnoscere oportere censemus. * THEODOS. ET VALENTIN. AA. FLAVIANO PP. *<A
431 D. III K. MAI. RAVENNAE BASSO ET ANTIOCHO CONSS.>
11.76.0. De grege dominico.
11.76.1
Imperatores Arcadius, Honorius . Propositis edictis sublimis magnificentiae tuae minimi maximique moneantur,
ut sciant singulas auri libras ex propriis facultatibus eruendas pro singulis equis vel equabus sive Hermogenianis
sive palmatis, nisi eos sponte obtulerint: in his vero, quos ex aliis gregibus occupatos esse constiterit, sex auri
uncias fisci viribus inferendas. * ARCAD. ET HONOR. AA. CAESARIO PP. *<A 395 D. PRID. D. DEC.
CONSTANTINOPOLI OLYBRIO ET PROBINO CONSS.>
11.77.0. De palatiis et domibus dominicis.
11.77.1
Imperatores Theodosius, Valentinianus . Consecratas nobis aedes, id est inclita palatia, ab omni privatorum usu
et communi habitatione excipimus. * THEODOS. ET VALENTIN. AA. IOHANNI COM. RER. PRIVAT. *<A
XXX >
11.78.0. De cupressis ex luco Daphnensi vel Perseis per Aegyptum non excidendis vel vendendis.
11.78.1
Imperatores Arcadius, Honorius . Si quis Daphnensis luci in Syria vel Persei in Aegypto arborem comparaverit,
quinque libris auri noverit se esse multandum: non minore dispendio et illo feriendo, qui vendere arbores ausus
fuerit, quas non licet emptoribus comparare. * ARCAD. ET HONOR. AA. SILVANO COM. RER. PRIVAT. *<
>
11.78.2
Imperatores Theodosius, Valentinianus . Omnes iudices cuiuscumque dignitatis sciant posthac absque permissu
magnitudinis tuae arborem ex Daphnensi luco Antiochenae civitatis praecidendi vel quolibet modo lapsas
transferendi licentiam sibimet denegandam.
1 . Sed nec alytarcha unam cupressum aliis plantatis excidere sibi licere contendat. Ac ne solacio antiquitus ei
concesso privari per omnia videatur, pro eo, quod ei cupressum excidere denegatur, unam auri libram eum de
privatis nostris largitionibus accipere decernimus: quinque librarum auri condemnatione huius legis temeratore
plectendo. * THEODOS. ET VALENTIN. AA. EUDOXIO COM. SACR. LARG. *< >

595

