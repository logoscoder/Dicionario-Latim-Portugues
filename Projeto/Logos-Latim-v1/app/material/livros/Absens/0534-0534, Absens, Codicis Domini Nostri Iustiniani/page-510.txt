9.47.21
Imperatores Gratianus, Valentinianus, Theodosius . Ne diu apparitorum prava admodum venalisque perfidia in
publica impune commoda desaeviret, censemus etiam in absentes eos pro competenti ultione debere consurgi. *
GRAT. VALENTIN. ET THEODOS. AAA. ET ARCAD. A. AD PRINCIPIUM PP.*<A 385
D.K.IUN.ARCADIO A.ET BAUTONE CONSS.>
9.47.22
Imperatores Arcadius, Honorius . Sancimus ibi esse poenam, ubi et noxa est.
1 . Propinquos notos familiares procul a calumnia submovemus, quos reos sceleris societas non facit: nec enim
adfinitas vel amicitia nefarium crimen admittunt.
2 . Peccata igitur suos teneant auctores nec ulterius progrediatur metus, quam reperietur delictum.
3 . Hoc singulis quibusque iudicibus intimetur. * ARCAD. ET HONOR. AA. EUTYCHIANO PP. *<A 399
D.VIII K.AUG.CONSTANTINOPOLI THEODORO VC.CONS.>
9.47.23
Imperatores Honorius, Theodosius . Omnes, quos damnationis condicio diversis exiliis destinatos metas temporis
praestituti in carceris implesse custodia deprehendit, solutos poena vinculisque laxatos custodia liberari
praecipimus nec formidare miserias ullas exilii.
1 . Sit satis immensorum cruciatuum semel luisse supplicia, ne, qui diu privati sunt aurae communis haustu et
lucis adspectu non intra breve spatium catenarum ponderibus praegravati, etiam exilii poenam sustinere iterum
compellantur. * HONOR. ET THEODOS. AA. AD ANTHEMIUM PP. *<A 414 D.XIIII
K.MAI.CONSTANTIO ET CONSTANTE CONSS.>
9.47.24
Imperatores Honorius, Theodosius . Rectores provinciarum conveniri praecipimus, ut hi, quo pro suo crimine
poenam exilii sub certo temporis spatio subire decreti sunt, exacto praefinito tempore nec claustris carceralibus
nec in locis quibus exules versati sunt teneantur. * HONOR. ET THEODOS. AA. MONAXIO PP. *<A 416
D.III K.SEPT.EUDOXIOPOLI THEODOSIO A.VII ET PALLADIO VC.CONSS.>
9.47.25
Imperatores Honorius, Theodosius . His, qui conficiendi naves incognitam ante peritiam barbaris tradiderunt,
capitale supplicium proponi decernimus. * HONOR. ET THEODOS. AA. MONAXIO PP. *<A 419 D.VIII
K.OCT.CONSTANTINOPOLI MONAXIO ET PLINTA CONSS.>
9.47.26
[Here there is a Greek text. Sorry, it is not yet in the Library.]
9.48.0. Ne sine iussu principis certis iudicibus liceat confiscare.
9.48.1
Imperator Theodosius . Nulli iudicum liceat, exceptis his, qui in summa administrationis sunt positi potestate,
proscriptionis tempestate totius substantiae aliquem percellere, nisi ad nostras aures hoc ipsum referatur. *
THEODOS. A. ET VALENTIN. C.AD HIERIUM PP. *<A 425 D.X K.FEBR.CONSTANTINOPOLI
THEODOSIO A.XI ET VALENTINIANO C. CONSS.>
9.49.0. De bonis conscriptorum seu damnatorum.
9.49.1
Imperator Antoninus . Servorum capitis crimine damnatorum peculia dominis non auferri notum est, sed quod
servum dominus habuisse probaverit, recipiet pretiumque rerum, si quae ex eo distractae sunt.
1 . Ipsius quoque praesentiae potestas ei dabitur, quoad rationes per eum administratae reddantur ac
dispungantur. Sed meminisse dominum oportebit instare, ut id velocius fiat, ut poenae suae reddi possit * ANT.
A. MARCELLO. *<A 213 PP.III K.AUG.ANTONINO A. ET BALBINO CONSS.>
9.49.2
Imperator Alexander Severus . Deportati nec earum quidem rerum, quas post poenam inrogatam habuerint,
heredem habere possunt, sed hae publicantur. * ALEX. A. FRONTONI. *<A XXX PP. NON.FEBR.>
9.49.3
Imperator Alexander Severus . Si filius tuus, cum esset in tua potestate, in insulam deportari meruit, peculium
eius nec quod in castris adquisivit vel quod ei militaturo donasti auferri tibi debet. * ALEX. A. IULIANO. *<A
226 PP.IIII ID.SEPT.ALEXANDRO II ET MARCELLO CONSS.>
9.49.4
510

