1 . Cursum insuper usurarum ultra duplum minime procedere concedimus, nec si pignora quaedam pro debito
creditori data sint, quorum occasione quaedam veteres leges et ultra duplum usuras exigi permittebant.
2 . Quod et in bonae fidei iudiciis ceterisque omnibus in quibus usurae exiguntur servari censemus. * IUST. A.
MENAE PP. *<A 529 D. K. APRIL. CONSTANTINOPOLI DECIO VC. CONS.>
4.32.28
Imperator Justinianus . Ut nullo modo usurae usurarum a debitoribus exigantur, et veteribus quidem legibus
constitutum fuerat, sed non perfectissime cautum. Si enim usuras in sortem redigere fuerat concessum et totius
summae usuras stipulari, quae differentia erat debitoribus, qui re vera usurarum usuras exigebantur? hoc certe
erat non rebus sed verbis tantummodo leges ponere
1 . Quapropter hac apertissima lege definimus nullo modo licere cuidam usuras praeteriti vel futuri temporis in
sortem redigere et earum iterum usuras stipulari, sed, si hoc fuerit subsecutum, usuras quidem semper usuras
manere et nullum aliarum usurarum incrementum sentire, sorti autem antiquae tantummodo incrementum
usurarum accedere. * IUST. A. DEMOSTHENI PP. *<A 529 PP. K. OCT. CHALCEDONE DECIO VC.
CONS.>
4.33.0. De nautico fenore.
4.33.1 .................................................
4.33.2
Imperatores Diocletianus, Maximianus . Traiecticiam pecuniam, quae periculo creditoris datur, tamdiu liberam
esse ab observatione communium usurarum, quamdiu navis ad portum appulerit, manifestum est. * DIOCL. ET
MAXIM. AA. SCRIBONIO HONORATO. *<A 286 PP. IIII ID. MART. MAXIMO II ET AQUILINO
CONSS.>
4.33.3
Imperatores Diocletianus, Maximianus . Cum dicas pecuniam te ea lege dedisse, ut in sacra urbe tibi
restitueretur, nec incertum periculum, quod ex navigatione maris metui solet, ad te pertinuisse profitearis, non
dubium est pecuniae creditae ultra licitum te usuras exigere non posse. * DIOCL. ET MAXIM. AA. AURELIAE
COSMIANAE. *<A 286 PP. PRID. ID. MART. MAXIMO II ET AQUILINO CONSS.>
4.33.4
Imperatores Diocletianus, Maximianus . Cum proponas te nauticum fenus ea condicione dedisse, ut post
navigium, quod in africam dirigi debitor adseverabat, in salonitanorum portum nave delata fenebris pecunia tibi
redderetur, ita ut navigii dumtaxat quod in africam destinabatur periculum susceperis, perque vitium debitoris,
nec loco quidem navigii servato, illicitis comparatis mercibus quae navis continebat fiscum occupasse:
amissarum mercium detrimentum, quod non ex marinae tempestatis discrimine, sed ex praecipiti avaritia et
incivili debitoris audacia accidisse adseveratur, adscribi tibi iuris publici ratio non permittit. * DIOCL. ET
MAXIM. AA. AURELIAE IULIANAE. *<>
4.33.5
Imperatores Diocletianus, Maximianus . Traiecticiae quidem pecuniae, quae periculo creditoris mutuo datur,
casus, antequam, ad destinatum locum navis perveniat, ad debitorem non pertinet, sine huiusmodi vero
conventione infortunio naufragii non liberabitur. * DIOCL. ET MAXIM. AA. ET CC. PULLIO IULIANO
EUCHARISTO. *<A 294 D. VIII ID. OCT. RETIARIAE CC. CONSS.>
4.34.0. Depositi.
4.34.1
Imperator Alexander Severus . Si incursu latronum vel alio fortuito casu ornamenta deposita apud interfectum
perierunt, detrimentum ad heredem eius qui depositum accepit, qui dolum solum et latam culpam, si non aliud
specialiter convenit, praestare debuit, non pertinet. Quod si praetextu latrocinii commissi vel alterius fortuiti
casus res, quae in potestate heredis sunt vel quas dolo desiit possidere, non restituuntur, tam depositi quam ad
exhibendum actio, sed etiam in rem vindicatio competit * ALEX. A. MESTRIO MIL. *<A 234 PP. IIII ID. IUL.
MAXIMO II ET URBANO CONSS.>
4.34.2
Imperator Gordianus . Usurae in depositi actione sicut in ceteris bonae fidei iudiciis ex mora venire solent. *
GORD. A. CELSINO MIL. *<A 238 D. K. NOV. PIO ET PONTIANO CONSS.>
4.34.3
189

