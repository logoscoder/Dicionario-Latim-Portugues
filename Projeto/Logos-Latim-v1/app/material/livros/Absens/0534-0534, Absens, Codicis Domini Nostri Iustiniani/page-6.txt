* 1.52.0. De annonis et capitu administrantium vel adsessorum aliorumve publicas sollicitudines (..)
* 1.53.0. De contractibus iudicum vel eorum qui sunt circa eos et inhibendis donationibus (..)
* 1.54.0. De modo multarum, quae ab iudicibus infliguntur.
* 1.55.0. De defensoribus civitatum.
* 1.56.0. De magistratibus municipalibus.
* 1.57.0. De officio iuridici Alexandriae.
1.1.0. De summa trinitate et de fide catholica et ut nemo de ea publice contendere audeat.
1.1.1
Imperatores Gratianus, Valentinianus, Theodosius . Cunctos populos, quos clementiae nostrae regit
temperamentum, in tali volumus religione versari, quam divinum Petrum apostulum tradidisse Romanis religio
usque ad nunc ab ipso insinuata declarat quamque pontificem Damasum sequi claret et Petrum Alexandriae
episcopum virum apostolicae sanctitatis, hoc est ut secundum apostolicam disciplinam evangelicamque
doctrinam patris et filii et spiritus sancti unam deitatem sub pari maiestate et sub pia trinitate credamus.
1. Hanc legem sequentes christianorum catholicorum nomen iubemus amplecti, reliquos vero dementes
vesanosque iudicantes haeretici dogmatis infamiam sustinere, divina primum vindicta, post etiam motus nostri,
quem ex caelesti arbitrio sumpserimus, ultione plectendos. * GRAT. VALENTIN. ET THEODOS. AAA. AD
POP. URB. CONSTANTINOP. *<A 380 D. III K. MART. THESSALONICA GRATIANO V ET
THEODOSIO AA. CONSS.>
1.1.2
Imperatores Gratianus, Valentinianus, Theodosius . Nullus haereticis mysteriorum locus, nulla ad exercendam
animi obstinatioris dementiam pateat occasio. Sciant omnes, etiamsi quid speciali quolibet rescripto per fraudem
elicito ab huiusmodi hominum genere impetratum sit, non valere. Arceantur cunctorum haereticorum ab illicitis
congregationibus turbae: unius et summi dei nomen ubique celebretur: nicaenae fidei dudum a maioribus traditae
et divinae religionis testimonio atque adsertione firmatae observantia semper mansura teneatur.
1. Is autem nicaenae adsertor fidei et catholicae religionis verus cultor accipiendus est, qui omnipotentem deum
et Christum filium dei uno nomine confitetur, deum de deo, lumen ex lumine, qui spiritum sanctum, quem ex
summo rerum parente speramus et accipimus, negando non violat, apud quem intemeratae fidei sensu viget
incorruptae trinitatis indivisa substantia, quae Graeco verbo ousia recte credentibus dicitur. Haec profecto nobis
magis probata, haec veneranda sunt.
2. Qui vero isdem non inserviunt, desinant adfectatis dolis alienum verae religionis nomen adsumere et suis
apertis criminibus denotentur: ab omnium submoti ecclesiarum limine penitus arceantur, cum omnes haereticos
illicitas agere intra oppida congregationes vetemus. Ac si quid eruptio factiosa temptaverit, ab ipsis etiam urbium
moenibus exterminato furore propelli iubemus, ut cunctis orthodoxis episcopis, qui nicaenam fidem tenent,
catholicae ecclesiae toto orbe reddantur.* GRAT. VALENTIN. ET THEODOS. AAA. EUTROPIO PP. *<A 381
D. IIII ID. IAN. CONSTANTINOPOLI EUCHERIO ET SYAGRIO CONSS.>
1.1.3
[Here there is a Greek text. Sorry, it is not yet in the Library.]
1.1.4
Imperator Marcianus . Nemo clericus vel militans vel alterius cuiuslibet condicionis de fide christiana publice
turbis coadunatis et audientibus tractare conetur in posterum, ex hoc tumultus et perfidiae occasionem requirens.
1. Nam iniuriam facit iudicio reverentissimae synodi, si quis semel iudicata ac recte disposita revolvere et
publice disputare contendit, cum ea, quae nunc de christiana fide a sacerdotibus, qui chalcedone convenerunt, per
nostra praecepta statuta sunt, iuxta apostolicas expositiones et instituta sanctorum patrum trecentorum decem et
octo et centum quinquaginta definita esse noscuntur.
2. Nam in contemptores huius legis poena non deerit, quia non solum contra fidem vere expositam veniunt, sed
etiam iudaeis et paganis ex huiusmodi certamine profanant veneranda mysteria.
3. Igitur si clericus erit, qui publice tractare de religione ausus fuerit, consortio clericorum removebitur: si vero
militia praeditus sit, cingulo spoliabitur: ceteri etiam hiusmodi criminis rei, si quidem liberi sint, de hac
sacratissima urbe pellentur, pro vigore iudiciario etiam competentibus suppliciis subiugandi, sin vero servi,
severissimis animadversionibus plectentur. * MARCIAN. A. PALLADIO PP. *<A 452 D. VII ID. FEBR.
CONSTANTINOPOLI SPORACIO CONS.>
1.1.5
[Here there is a Greek text. Sorry, it is not yet in the Library.]
1.1.6
[Here there is a Greek text. Sorry, it is not yet in the Library.]
1.1.7
6

