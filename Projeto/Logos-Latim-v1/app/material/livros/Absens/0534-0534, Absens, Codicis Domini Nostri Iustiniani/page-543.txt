10.47.0. De decretis decurionum super immunitate quibusdam concedenda.
10.47.1
Imperatores Diocletianus, Maximianus . Exceptis qui liberalium studiorum antistites sunt et qui medendi cura
funguntur, decreto decurionum immunitas nemini tribui potest. * DIOCL. ET MAXIM. AA. URSINO. *<A
XXX >
10.47.2
Imperatores Diocletianus, Maximianus . Ordinis ambitiosa decreta sacris constitutionibus reprobantur. * DIOCL.
ET MAXIM. AA. ET CC. CASSIO. *<A XXX >
10.48.0. De excusationibus munerum.
10.48.1
Imperatores Carus, Carinus, Numerianus . Etiam ii, qui nostra procurasse monstrantur, muneribus civilibus quae
dignitati eorum congruunt fungi debent. * CARUS CARINUS ET NUMER. AAA. DEMETRIO. *<A XXX >
10.48.2
Imperatores Diocletianus, Maximianus . Certis dignitatibus data a nobis indulgentia est munerum civilium et
personalium, id est his, qui aut ex protectoribus sunt aut ex praepositis. Ii ergo ad munera personalia aut civilia
non vocabuntur * DIOCL. ET MAXIM. AA. PARS ID. FEBR.. IND. FIRMINO ET APOLLINARIO ET CET.
PRINCIPAL. ANTIOCHENSIUM ADSTANTIBUS SABINUS DIXIT:... DIOCL.:*<A XXX >
10.48.3
Imperatores Diocletianus, Maximianus . Tutelae sollicitudo a muneribus civilibus non excusat, utpote nec tres
simul iniunctae diversarum domuum eiusmodi beneficium praestent. * DIOCL. ET MAXIM. AA. MARINO.
*<A XXX >
10.48.4
Imperatores Diocletianus, Maximianus . Hydraulae munerum civilium immunitatem sibi iure concessam probare
minime possunt. * DIOCL. ET MAXIM. AA. ATTALO. *<A XXX >
10.48.5
Imperatores Diocletianus, Maximianus . Procuratores absentium rei publicae causa munerum civilium
vacationem non habent. * DIOCL. ET MAXIM. AA. ET CC. MARCELLINO. *<A XXX >
10.48.6
Imperatores Diocletianus, Maximianus . Veneratoribus immunitas ab hanc professionem solam nullo iure
concessa probari potest. * DIOCL. ET MAXIM. AA. ET CC. GAIO. *<A XXX >
10.48.7
Imperator Constantius . Negotiantes vestiarios linteones purpurarios et parthicarios, qui devotioni nostrae
deserviunt, visum est secundum veterem consuetudinem ab omni munere immunes esse. * CONSTANTIUS A.
AD CATULINUM VIC. *<A XXX >
10.48.8
Imperator Constantius . Placet nullum omnino iudicem de cetero provincialibus inferendum aliquid indicere, ut
ea tantum sedulo cunctorum studio pensitentur, quae canonis instituti forma complectitur vel nostra clementia
decernit inferenda vel delegatione sollemniter sanciente vel epistulis praecedentibus.
1 . Sed si quid urguere forsitan coeperit, referri ad celsitudinem tuam statuimus et auctore te fieri et eo persoluto
referri ad scientiam nostram, ut nobis iubentibus roboretur.
2 . Si quis autem usurpatoria temeritate amplius aliquid fuerit conatus exigere, obnoxius quadrupli repetitione
teneatur.
3 . Quae severitas iussionis ad ordinariorum iudicum officiorumque terrorem debebit excurrere, ut, si eorum vel
gratiosa coniventia vel ignobili dissimulatione temeritas admiserit curialis, eos quoque damni simplicis poena
castiget. * CONSTANTIUS A. AD TAURUM PP. *<A 357 D. K. APRIL. MEDIOLANI CONSTANTIO A.
VIIII ET IULIANO C. II CONSS.>
10.48.9
Imperatores Valentinianus, Valens, Gratianus . Illud convenit praecaveri, ne quis hanc, quae personalis est
functio, pretio putet esse taxandam. * VALENTIN. VALENS ET GRAT. AAA. AD CLAUDIUM PROCONS.
AFRICAE = *<A 368 VEL 370 D. K. DEC. TRIVERIS VALENTINIANO ET VALENTE AA. CONSS.>
10.48.10
Imperatores Gratianus, Valentinianus, Theodosius . Privatae rei nostrae privilegiis permanentibus nihil extra
ordinem praedia iure perpetuo consignata sustineant, neque adiectis saepius ac praeter primum delegationis
canonem postulatis adficiantur impendiis, quandoquidem neque aurario canoni sub privilegiis aestimato aliquid
543

