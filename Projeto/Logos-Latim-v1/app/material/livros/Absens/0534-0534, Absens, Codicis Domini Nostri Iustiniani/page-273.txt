1 . Prius tamen propter actum suum eos conveniendos esse qui administraverint saepe rescriptum est. * ANT. A.
VALENTINIANO ET MATERNO. *<A 213 PP. XI K. MART. ANTONINO A. IIII ET BALBINO CONSS.>
5.54.3
Imperator Antoninus . Adversus heredes quondam tutoris tui tutelae actione consiste. In iudicium autem veniet
etiam id, quod tibi tutor ex causa fideiussionis debuit * ANT. A. AVITAE. *<A 213 PP. III NON. IUL.
ANTONINO A. IIII ET BALBINO CONSS.>
5.54.4
Imperator Alexander Severus . Heredes eorum, qui tutelam vel curam administraverint, si quid ad eos ex re
pupilli vel adulti perveniet, restituere coguntur: et in eo autem, quod tutor vel curator administrare debuit nec
administravit, rationem reddere eos debere non est ambigendum. * ALEX. A. FRONTINO. *<A 229 PP. VIII K.
NOV. ALEXANDRO A. III ET DIONE CONSS.>
5.55.0. Si tutor non gesserit.
5.55.1
Imperator Alexander Severus . Certum est non solum eos qui gesserunt, sed etiam qui gerere debuerunt tutelam
teneri etiam in ea, quae a contutoribus servari non potuerunt, si modo, cum suspectos facere deberent, id
officium omiserunt.
1 . Tu autem, etsi contra patronum tuum famosam actionem instituere non potuisti, providere tamen, ne quid
tutelae deesset, necessariis postulationibus apud eum, cuius de ea re iurisdictio fuit, potuisti. * ALEX. A.
ZOTICO. *<A 223 PP. PRID. ID. MAI. MAXIMO II ET AELIANO CONSS.>
5.55.2
Imperator Alexander Severus . Qui se non immiscuerunt tutelae vel curae, ex persona eorum, qui gesserunt et
idonei sunt, non onerantur. Si qua vero sunt, quae, cum geri debuerunt, omissa sunt, latae culpae ratio omnes
aequaliter tenet * ALEX. A. .TO. *<A 224 PP. VIII K. MAI. IULIANO ET CRISPINO CONSS.>
5.56.0. De usuris pupillaribus.
5.56.1
Imperator Antoninus . Tutorem vel curatorem pecuniae, quam in usus suos convertit, legitimas usuras praestare
debere olim placuit. * ANT. A. PRAESENTINO. *<A 213 PP. NON. IUN. ANTONINO A. IIII ET BALBINO
CONSS.>
5.56.2
Imperator Alexander Severus . Eius, quod ex causa tutelae debetur, usuras praestari oportere dubium non est,
quamvis aliis pro participe muneris necessitas solutionis inrogetur, quia id non alias contingit, quam si cessatio
contutoris in suspecto faciendo imputari possit. * ALEX. A. AMPLIATO. *<A 224 PP. XIII K. IUL. IULIANO
ET CRISPINO CONSS.>
5.56.3
Imperator Alexander Severus . Si pecuniam pupillarem neque idoneis hominibus credere neque in emptionem
possessionum convertere potuisti, non ignorabit iudex usuras eius a te exigi non oportere. * ALEX. A.
VITALIO. *<A 228 PP. ID. APRIL. MODESTO ET PROBO CONSS.>
5.56.4
Imperatores Diocletianus, Maximianus . Pupillus agere vobiscum actione tutelae compelli non potest.
1 . Verum adversus futuram calumniam et ut, si quid ei debetis, cursus eius inhibeatur usurarum,
denuntiationibus frequenter interpositis ad iudicium eum provocate ac, si rem dissimulatione proferat, actis apud
praesidem provinciae factis voluntatis vestrae rationem declarate: quo facto tam vobis ipsis quam securitati
filiorum vestrorum consulatis.
2 . Quod et in curatoribus locum habet. * DIOCL. ET MAXIM. AA. ET CC. AURELIO. *<A 294 PP. III ID.
FEBR. SIRMI CC. CONSS.>
5.57.0. De fideiussoribus tutorum seu curatorum.
5.57.1
273

