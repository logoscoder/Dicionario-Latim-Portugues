3.3.0. De pedaneis iudicibus.
3.3.1
Imperator Gordianus . Procuratori nostro non vice praesidis agenti dandi iudices inter privatas personas non
competere facultatem manifestum est: et ideo si, ut adlegatis, inter privatas personas is cuius meministis arbitros
dandos putavit, sententia ab eis prolata nullo iure subsistit. * GORD. A. VICANIS. *<A 242 PP. K. FEBR.
ATTICO ET PRAETEXTATO CONSS.>
3.3.2
Imperatores Diocletianus, Maximianus . Placet nobis praesides de his causis, in quibus, quod ipsi non possent
cognoscere, antehac pedaneos iudices dabant, notionis suae examen adhibere, ita tamen ut , si vel per
occupationes publicas vel propter causarum multitudinem omnia huiusmodi negotia non potuerint cognoscere,
iudices dandi habeant potestatem.
1 . (Quod non ita accipi convenit, ut etiam in his causis, in quibus solebant ex officio suo cognoscere, dandi
iudices licentia permissa credatur: quod usque adeo in praesidum cognitione retinendum est, ut eorum iudicia
non deminuta videantur): dum tamen de ingenuitate, super qua poterant et ante cognoscere, et de libertinitate
praesides ipsi diiudicent. * DIOCL. ET MAXIM. AA. ET CC. DICUNT: *<A 294 D. XV K. AUG. CC.
CONSS.>
3.3.3
Imperatores Diocletianus, Maximianus . Placet, ut iudicibus, si quos gravitas tua disceptatores dederit, insinues,
ut delegata sibi negotia lata sententia determinent: nec in his causis, in quibus pronuntiare debent et possunt,
facultatem sibi remittendi patere ad iudicium praesidale cognoscant, maxime cum, et si iudicatio alicui
litigatorum parti iniusta videatur, interponendae provocationis potestas a sententia ex omni causa prolata libera
litigatoribus tribuatur. * DIOCL. ET MAXIM. AA. ET CC. LITT. AD SERAPIONEM. *<A 294 D. VIII K.
APRIL. ANTIOCHIAE CC. CONSS.>
3.3.4
Imperatores Diocletianus, Maximianus . Placuit, quotiens pedanei iudices dati post litem contestatam vel ad aliud
iudicium necessario dirigantur vel publicae utilitatis ratione in alias provincias profiscantur vel diem obierint
atque his rationibus negotiis coeptis finis non possit adhiberi, alium in locum eorum iudicem tribui qui negotium
examinet, ne eiusmodi casibus intervenientibus impedimentum aliquod in persequendis litibus adferatur. *
DIOCL. ET MAXIM. AA. ET CC. FIRMINO. *<A 303 D. X K. DEC. DECHIOPPE DIOCLETIANO VIII ET
MAXIMIANO VII AA. CONSS.>
3.3.5
Imperator Julianus . Quaedam sunt negotia, in quibus superfluum est moderatorem expectare provinciae:
ideoque pedaneos iudices, hoc est qui negotia humiliora disceptent, constituendi damus praesidibus potestatem. *
IUL. A. SECUNDO PP. *<A 362 D. V K. AUG. ANTIOCHIAE MAMERTINO ET NEVITTA CONSS.>
3.3.6
[Here there is a Greek text. Sorry, it is not yet in the Library.]
Imperator Zeno . * ZENON A. *<A 486 VEL 487 >
3.4.0. Qui pro sua iurisdictione iudices dare darive possunt.
3.4.1
Imperatores Theodosius, Valentinianus . In causarum delegationibus illud consultissime praecipimus observari,
ut ita valeant, si ad iurisdictionem pertineant delegantis.
1 . Quod si quis alienae iurisdictionis causam crediderit delegandam, nec praecepto cognitorem datum
parientiam accomodare censemus et, contra leges obtemperaverit deleganti, omnia, quae ab ea delegatione
geruntur, ita pro infectis haberi praecipimus, ac si ipsi qui delegaverant alienae iurisdictionis iudices resedissent,
ut nec appellandi quidem necessitas victis adversus eas sententias imponatur.
2 . Haec, nisi iudices a nobis specialiter delegantibus dati aliis causas delegaverint iudicandas: nam his
delegantibus nullo personarum causarumve habito tractatu appellationum ad eos iure iudicia remeabunt. *
THEODOS. ET VALENTIN. AA. CYRO PP. *<A 440 D. XIII K. IUN. VALENTINIANO A. V ET
ANATOLIO CONSS.>
3.5.0. Ne quis in sua causa iudicet vel sibi ius dicat.
118

