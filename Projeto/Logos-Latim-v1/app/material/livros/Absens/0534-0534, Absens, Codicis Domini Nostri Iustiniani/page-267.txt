2 . Frustra igitur in integrum restitutionis auxilium desideras, quando ea quae ab eo gesta sunt ipso iure irrita
sunt. * DIOCL. ET MAXIM. AA. STRATONICAE. *<A 287 PP. XVIII K. IAN. NICOMEDIAE
DIOCLETIANO III ET MAXIMIANO AA. CONSS.>
5.42.4
Imperatores Diocletianus, Maximianus . Non omnium tutorum par similisque causa est. Quapropter exemplo
testamentarii confirmatum a praeside vel datum ex inquisitione non onerari satisdatione rem salvam fore
pupillorum manifestum est, pluribus autem datis ex inquisitione tutoribus illum, qui satis secundum formam
edicti rem pupilli salvam fore dedit, in administratione praeferri iam dudum obtinuit * DIOCL. ET MAXIM.
AA. ET CC. TERTULLO. *<A 294 S. ID. DEC. NICOMEDIAE CC. CONSS.>
5.42.5
Imperatores Constantius, Maximianus . Tutor, qui satisdationem, cum dare debuit, minime interposuit, nihil
omnino ex bonis pupilli alienare potest.
1 . Posteaquam autem ad tutelae administrationem electus est, et bonorum possessionem pupilli nomine
agnoscere eum potuisse et cetera eius, quae tempore artarentur , persequi debuisse aperte claret. *
CONSTANTIUS ET MAXIM. AA. ET SEV. ET MAXIMINUS CC.*<A 305 D. XI K. IAN. CONSTANTINO
V ET MAXIMIANO V AA. CONSS.>
5.43.0. De suspectis.
5.43.1
Imperator Antoninus . Libertum tuum et tutorem filii tui, si fraudulenter res eius administrare existimas,
suspectum facere potes, modo si officium eius pubertate pupilli finitum non est. Nam si eo iure tutor esse desiit,
iudicio tutelae conveniendus est * ANT. A. DOMITIAE. *<A 212 PP. ID. AUG. ROMAE DUOBUS ASPRIS
CONSS.>
5.43.2
Imperator Antoninus . Curatores quidem suo periculo, quanto tardius ad eos tutela transfertur, cessant. Quod si id
fraude factum existimas, suspectos eos postula: qui si submoveri meruerint, in locum eorum alios accipies *
ANT. A. LONGINO. *<A 215 PP. ID. IAN. LAETO II ET CEREALE CONSS.>
5.43.3
Imperator Alexander Severus . Praeses provinciae tutores filiorum tuorum strictioribus remediis adhibitis
omnimodo administrationis officium compellet agnoscere. Quod si in eadem contumacia perseveraverint,
suspectos postulare, ut alii in locum eorum petantur, non prohiberis * ALEX. A. FORTUNATAE. *<A 229 PP.
ID. IAN. ALEXANDRO A. III ET DIONE CONSS.>
5.43.4
Imperator Alexander Severus . Etiam testamento patris tutorem datum suspectum postulare potes, si fraudem
tutoris argueris. * ALEX. A. THALIDAE. *<A 229 PP. V ID. SEPT. ALEXANDRO A. III ET DIONE
CONSS.>
5.43.5
Imperator Alexander Severus . In postulandis suspectis tutoribus seu curatoribus non vires patrimoniorum
principaliter, sed an nihil segniter, nihil fraudulenter geratur, perpendi oportet. * ALEX. A. ASCLEPIADI. *<A
233 PP. VIII K. IAN. MAXIMO II ET PATERNO CONSS.>
5.43.6
Imperator Gordianus . Pietatis fungeris munere, qui fratris tui filios, ut necessitudo sanguinis suadet, protegere
conaris.
1 . Si igitur tutores vel curatores eorum non recte administrant, suspectis eis postulatis atque ostensis, ut alii in
loco eorum constituantur, facile impetrabis.
2 . Quod si nihil in fraudem egerunt, verum ita egeni sunt, ut in eorum administratione fratris tui filiorum
substantia periclitetur, an eis iniungendus sit curator, qui idoneis facultatibus sit, rector provinciae aestimabit.
3 . Removendi autem licentia non solum parentibus utriusque sexus, sed etiam cognatis et extraneis et infamibus
et ipsi cuius res administrantur, si non impubes sit, arbitrio cognatorum bonae opinionis constitutorum
conceditur. * GORD. A. FELICI. *<A 238 PP. V ID. NOV. PIO ET PONTIANO CONSS.>
5.43.7
Imperator Gordianus . Eum, quem ut suspectum tutorem vel curatorem accusas, pendente causa cognitionis
abstinere ab administratione rerum tuarum, donec causa finiatur, praeses provinciae iubebit. Alius tamen interea
in locum eius in administratione rerum ordinandus est * GORD. A. GORGONIAE. *<A 240 PP. VII K. MART.
SABINO II ET VENUSTO CONSS.>
5.43.8
267

