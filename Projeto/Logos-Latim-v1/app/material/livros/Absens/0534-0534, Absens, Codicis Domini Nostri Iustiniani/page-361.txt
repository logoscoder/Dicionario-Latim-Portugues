* 7.59.0. De confessis.
* 7.60.0. Inter alios acta vel iudicata aliis non nocere.
* 7.61.0. De relationibus.
* 7.62.0. De appellationibus et consultationibus.
* 7.63.0. De temporibus et reparationibus appellationum seu consultationum.
* 7.64.0. Quando provocare necesse non est.
* 7.65.0. Quorum appellationes non recipiantur.
* 7.66.0. Si pendente appellatione mors intervenerit.
* 7.67.0. De his qui per metum iudicis non appellaverunt.
* 7.68.0. Si unus ex pluribus appellaverit.
* 7.69.0. Si de momentaria possessione fuerit appellatum.
* 7.70.0. Ne liceat in una eademque causa tertio provocare vel post duas sententias iudicum (..)
* 7.71.0. Qui bonis cedere possunt.
* 7.72.0. De bonis auctoritate iudicis possidendis seu venumdandis et de separationibus.
* 7.73.0. De privilegio fisci.
* 7.74.0. De privilegio dotis.
* 7.75.0. De revocandis his quae per fraudem alienata sunt.
7.1.0. De vindicta libertate et apud consilium manumissione.
7.1.1
Imperator Antoninus . Eorum, qui apud consilium manumittuntur, post causam ab iudicibus probatam et
manumissionem secutam non solet status in dubium vocari, si dicantur falsa demonstratione liberati. * ANT. A.
TERTIO. *<A 211 PP. NON. OCT. GENTIANO ET BASSO CONSS.>
7.1.2
Imperatores Diocletianus, Maximianus . Nihil civitati Romanae semel praestitae vel addere vel detrahere
secundam manumissionem potuisse certissimum est. * DIOCL. ET MAXIM. AA. ET CC. SALLUSTIO. *<A
293 D. PRID. K. MAI AA. CONSS.>
7.1.3
Imperatores Diocletianus, Maximianus . Nec mulierem per maritum nec alium per procuratorem vindicta
manumittere posse non est ambigui iuris. * DIOCL. ET MAXIM. AA. ET CC. ATTIAE. *<>
7.1.4
Imperator Constantinus . Apud consilium nostrum vel apud consules praetores praesides magistratusve earum
civitatum, quibus huiusmodi ius est, adipisci potest patronorum iudicio sedula servitus libertatem. * CONST. A.
AD MAXIMUM PU. *<A 319 - 323 >
7.2.0. De testamentaria manumissione.
7.2.1
Imperatores Severus, Antoninus . Si codicillos maior viginti annis fecisset, confirmationis tempus libertati non
nocere certum est: nec enim potestas iuris, sed iudicii consideratur. * SEV. ET ANT. AA. PRIMO.
*<APROPOSITA.>
7.2.2
Imperatores Severus, Antoninus . Ex testamento defuncti libertates praestari non possunt hereditate non adita,
vel si rei memoria propter crimen quod morte non intercidit damnata est. * SEV. ET ANT. AA. PHILETO. *<>
7.2.3
Imperatores Severus, Antoninus . Libertas testamento data adita hereditate contingit, et si heres scriptus per in
integrum restitutionem abstinuerit hereditate, nihil ea res libertati obest. * SEV. ET ANT. AA.
EUPHROSYNAE. *<A 207 S. XVII K. MAI. APRO ET MAXIMO CONSS.>
7.2.4
Imperatores Severus, Antoninus . Cum testamento directam libertatem pater tuus sit consecutus, quamvis ei
heres extiteris, frustra tamen, rationes quas tempore servitutis gessit ut reddas, compelleris, cum non ea
condicione acceperit libertatem.
1 . Is autem, cui libertas sive fideicommissaria sive directa, si rationes reddidisset, relicta est, ante reliqua illata et
ea, quae malo consilio amota sunt, ad libertatem non potest pervenire: sin autem non debitor ex rationibus fuerit
361

