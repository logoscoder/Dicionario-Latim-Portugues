Imperatores Diocletianus, Maximianus . Si vineae, quas mater tua vitrico in dotem dedit, tuae proprietatis sunt
nec ulla praescriptio ex transacti temporis prolixitate adolevit, praeses provinciae restitui tibi eas efficiet. *
DIOCL. ET MAXIM. AA. ET CC. ANTONIO. *<A 293 >
7.33.4
Imperatores Diocletianus, Maximianus . Diutina possessio iure tantum successionis sine iusto titulo obtenta
prodesse ad praescriptionem hac sola ratione non potest. * DIOCL. ET MAXIM. AA. ET CC. HERMO. *<A
293 PP. IIII ID. APRIL. AA. CONSS.>
7.33.5
Imperatores Diocletianus, Maximianus . Nec petentem dominium ab eo, cui petentis solus error causam
possessionis sine vero titulo praestitit, silentii longi praescriptione depelli iuris evidentissimi est. * DIOCL. ET
MAXIM. AA. ET CC. SOTERICHO. *<A 293 S. SIRMI XI K. MAI. AA. CONSS.>
7.33.6
Imperatores Diocletianus, Maximianus . Si fraude et dolo, licet inter maiores annis, facta venditio est, hanc
confirmare non potuit consequens tempus, cum longi temporis praescriptio in malae fidei contractibus locum non
habeat. * DIOCL. ET MAXIM. AA. ET CC. PARS EPIST.AD PRIMOSUM PRAES. SYRIAE.*<A 293
ACCEPTA.>
7.33.7
Imperatores Diocletianus, Maximianus . Longi temporis praescriptione munitis instrumentorum amissio nihil
iuris aufert nec diuturnitate possessionis partem securitatem maleficium alterius turbare potest. * DIOCL. ET
MAXIM. AA. ET CC. ANTHEAE.*<A 293 D. PRID. K. IAN. AA. CONSS.>
7.33.8
Imperatores Diocletianus, Maximianus . Si is contra quem supplicas matris tuae quondam mancipia quasi filius
ex causa tantum adoptionis defendit, adfectio destinatae illicitae adoptionis ad horum dominium ei quaerendum
sola non sufficit.
1 . Quapropter mancipia petere non prohiberis nullam timens temporis praescriptionem , si hoc tantum initio
procedente is contra quem supplicas horum possessionem adeptus est. * DIOCL. ET MAXIM. AA. ET CC.
CELSO.*<A 294 >
7.33.9
Imperatores Diocletianus, Maximianus . Emptor bona fide contra praesentem decennii praescriptione, cuius
initio contestationem haberi sufficit, posteaquam suam impleverit intentionem petitor, adhibita probatione iustae
possessionis defensus absolvi recte postulat. * DIOCL. ET MAXIM. AA. ET CC. DEMOSTHENI.*<A 294>
7.33.10
Imperatores Diocletianus, Maximianus . Nec bona fide possessionem adeptis longi temporis praescriptio post
moram litis contestatae completa proficit, cum post motam controversiam in praeteritum aestimetur. * DIOCL.
ET MAXIM. AA. ET CC. REGINO.*<A 294 PP. V ID. DEC. CC. CONSS.>
7.33.11
Imperator Justinianus . Super longi temporis praescriptione, quae ex decem vel viginti annis introducitur,
perspicuo iure sancimus, ut, sive ex donatione sive ex alia lucrativa causa bona fide quis per decem vel viginti
annos rem detinuisse probetur, adiecto scilicet etiam tempore prioris possessoris, memorata longi temporis
exceptio sine dubio ei competat nec occasione lucrativae causae repellatur. * IUST. A. MENAE PP. *<A 528 D.
K. IUN. DN. IUSTINIANO PP. A. II CONS.>
7.33.12
Imperator Justinianus . Cum in longi temporis praescriptione tres emergebant veteribus ambiguitates, prima
proter res, ubi positae sunt, secunda propter personas, sive utriusque sive alterutrius praesentiam exigimus, et
tertiae, si in eadem provincia vel si in eadem civitate debent esse personae tam petentis quam possidentis et res,
pro quibus certatur: omnes praesentis legis amplectimur definitione, ut nihil citra eam relinquatur.
1 . Sancimus itaque debere in huiusmodi specie utriusque personae tam petentis quam possidentis spectari
domicilium, ut tam is qui dominii vel hypothecae quaestionem inducit quam is qui res possidet domicilium in
uno habeant loco, id est in una provincia. Hoc etenim nobis magis eligendum videtur, ut non civitate concludatur
domicilium, sed magis provincia, et si uterque domicilium in eadem habet provincia, causam inter praesentes
esse videri et decennio agentem excludi
2 . De rebus autem, de quibus dubitatio est, nulla erit differentia, sive in eadem provincia sint sive in vicina vel
trans mare positae et longo spatio separatae.
3 . Sin autem non in eadem provincia uterque domicilium habeat, sed alter in alia, alius in altera, tunc ut inter
absentes causam disceptari et locum esse viginti annorum exceptioni. Nihil enim prohibet, sive in eadem
provincia res constitutae sint sive in alia, super his controversiam in iudicio provinciali moveri et multo magis in
hac florentissima civitate
3a . Quid enim prodest in ipsa provincia esse possessionem an in alia, cum ius vindicationis incorporale est et,
ubicumque res positae sunt, et dominium earum et vinculum ad dominum vel creditorem possit reverti? ideo
386

