Imperator Gordianus . Viam veritatis ignoras in conductionibus non succedere heredes conductoris existimans,
cum, sive perpetua conductio est, etiam ad heredes transmittatur, sive temporalis, intra tempora locationis heredi
quoque onus contractus incumbat. * GORD. A. POMPONIO SABINO. *<A 239 D. VIII K. MART.
GORDIANO ET AVIOLA CONSS.>
4.65.11
Imperator Philippus . Invitos conductores seu heredes eorum post tempora locationis impleta non esse retinendos
saepe rescriptum est. * PHILIPP. A. AURELIO THEODORO. *<A 244 PP. VI ID. AUG. PEREGRINO ET
AEMILIANO CONSS.>
4.65.12
Imperator Philippus . Damnum, quod per adgressuram latronum in possessionibus locatis rei tuae illatum esse
proponis, a domina earundem possessionum, quam nullius criminis ream facere te dicis, sarciri nulla ratione
desideras. * PHILIPP. A. ET PHILIPP. C. AURELIO NICAE. *<A 245 PP. IIII K. NOV. PHILIPPO A. ET
TITIANO CONSS.>
4.65.13
Imperatores Valerianus, Gallienus . Si divisa conductio fuit et in singulis pro partibus facta, alieno nomine
conveniri vos non oportet. Si autem omnes qui conducebant in solidum locatori sunt obligati, ius ei competens
conveniendi quem velit non debeat auferri
1 . Habetis sane vos facultatem locatori offerendi debitum et, ut transferantur in vos ea, quae ob hanc
conductionem ab his quorum nomine inquietamini obligata sunt, postulandi. * VALER. ET GALLIEN. AA. ET
VALER. C. AURELIO HERACLIDAE. *<A 259 PP. VIII ID. MART. AEMILIANO ET BASSO CONSS.>
4.65.14
Imperatores Valerianus, Gallienus . Si hi, qui a vobis redemerant frumentum et hordeum annonae inferendum,
accepta pecunia fidem fefellerunt, ex locato agere cum his potestis. * VALER. ET GALLIEN. AA. ET C.
AURELIO IULIO. *<A 259 PP. VIII K. IAN. AEMILIANO ET BASSO CONSS.>
4.65.15
Imperatores Valerianus, Gallienus . Si fundo a locatore expulsa es, agere ex conducto potes poenamque, quam
praestari rupta conventionis fide placuit, exigere ac retinere potes. * VALER. ET GALLIEN. AA. ET C.
AURELIAE EUPHROSYNAE. *<A 259 PP. ID. AUG. AEMILIANO ET BASSO CONSS.>
4.65.16
Imperatores Valerianus, Gallienus . Legem quidem conductionis servari oportet nec pensionum nomine amplius
quam convenit reposci. Sin autem tempus, in quo locatus fundus fuerat, sit exactum et in eadem locatione
conductor permanserit, tacito consensu eandem locationem una cum vinculo pignoris renovare videtur *
VALER. ET GALLIEN. AA. ET C. AURELIO TIMOTHEO. *<A 260 PP. IIII K. AUG. SAECULARE II ET
DONATO CONSS.>
4.65.17
Imperatores Diocletianus, Maximianus . Praeses provinciae ea quae ex locatione debentur exsolvi sine mora
curabit, non ignarus ex locato et conducto actionem, cum sit bonae fidei, post moram usuras legitimas admittere.
* DIOCL. ET MAXIM. AA. HOSTILIO HECTARIO. *<A 290 PP. XV K. APRIL. DIOCLETIANO IIII ET
MAXIMIANO III AA. CONSS.>
4.65.18
Imperatores Diocletianus, Maximianus . Excepto tempore, quo edaci lucustarum pernicie sterilitatis vitium
incessit, sequentis temporis fructus, quos tibi iuxta praeteritam consuetudinem deberi constiterit, reddi tibi
praeses provinciae iubebit. * DIOCL. ET MAXIM. AA. ANNIO URSINO. *<A 290 PP. XI K. OCT. IPSIS IIII
ET III AA. CONSS.>
4.65.19
Imperatores Diocletianus, Maximianus . Circa locationes atque conductiones maxime fides contractus servanda
est, si nihil specialiter exprimatur contra consuetudinem regionis. Quod si alii remiserunt contra legem
contractus atque regionis consuetudinem pensiones, hoc aliis praeiudicium non possit adferre * DIOCL. ET
MAXIM. AA. ET CC. IULIO VALENTINO. *<A 293 S. V K. MAI. HERACLEAE AA. CONSS. >
4.65.20
Imperatores Diocletianus, Maximianus . Qui rem propriam conduxit existimans alienam, dominium non
transfert, sed inefficacem conductionis contractum facit. * DIOCL. ET MAXIM. AA. ET CC. AURELIO
CARPOPHORO. *<A 293 S. III K. MART. HERACLEAE AA. CONSS.>
4.65.21
Imperatores Diocletianus, Maximianus . Si olei certa ponderatione fructus anni locasti, de contractu bonae fidei
habito propter hoc solum, quod alter maiorem obtulit ponderationem, recedi non oportet. * DIOCL. ET MAXIM.
AA. ET CC. ANTONIAE. *<A 293 D. VIII ID. OCT. SIRMI AA. CONSS.>
4.65.22
214

