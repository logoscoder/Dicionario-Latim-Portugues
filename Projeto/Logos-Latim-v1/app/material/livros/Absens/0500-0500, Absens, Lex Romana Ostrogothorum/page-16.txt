127. Ut invitus nullus delegetur.
Delegari nemo debet invitus : sed si is, qui a creditore suo delegatur, consensum delegationi praebens, debere se
fateatur, et redditurum spondeat, quod promisit, cogatur exsolvere.
[CJ 8, 42 [41], 1. 6.
128. Si filius in potestate patris positus, servus aut colonus, a patre vel domino in aliqua culpa non defendatur.
Filius in potestae patris positus, vel servus aut colonus, si a patre vel domino in qualibet culpa non defendantur
de ipso delicto vel crimine, tradendi sunt iudici competenti : nisi forte filius familias ipse defendere pro delicto,
quo impetretur, in iudicio se voluerit.
[Dig. 9, 4, 33 [Pomp. lib. 14 ad Sab.]. 34 [Iulian. lib. 4 ad Urs. Fer.].
129. Qui per mendacium vel subreptionem aliquid impetraverit.
Qui per mendacium vel subreptionem aliquid impetraverit, nec ipsi prosit, nec alterum laedat.
[CJ 1, 22, 2.
130. Si quid promissum est, ut fur comprehenderetur.
Quod promissum fuisse constiterit, ut fur comprehendatur, merito debetur, et oportet exsolvi.
[Paul. 2, 31, 34.
131. Qui de debito in iudicio convicti aut condemnati fuerint.
Qui de debito in iudicio convicti vel condemnati fuerint, intra duos menses a die latae sententiae solutionem
procurare debent : quod si non fecerint, per auctoritatem iudicis, ad eius petitionem qui vincet, capi eorum
pignora debent et distrahi : ut quod sententia iuste lata constituit, possit impleri.
[Dig. 42, 1, 31 [Callistr. lib. 2 cognit.] ; Paul. 5, 5a, 4.
132. Qui possessor ad iudicium veniet.
Qui possessor ad iudicium venit, non est cogendus dicere unde tenet, nec onus ei debet probationis imponi : quia
hoc magis petitoris officium est, ut rem quam repetit, doceat ad se pertinere.
[CTh 11, 39, 12.
133. Mulier etiamsi per cautionem alienum debitum se redditorum (reddituram) spondeat.
Mulier etiamsi per cautionem alienum debitum se redditurum spondeat, non tenetur.
[CJ 4, 29, 22. 23.
134. Qui ultra legitimam centesimam a debitore suo speraverit.
Amittat sortem debiti creditor, qui ultra legitimam centesimam crediderit a debitore poscendum.
[CTh. 2, 33, 2.
135. Si fideiussor pignora debitoris, pro quo fidem fecit, liberaverit.
Fideiussor qui redimendo pignora eius debitoris, pro quo fidem dixerat, a creditore liberavit, oblata sibi debita
pecunia restituere pignora debitori compellatur.
[CJ 8, 14, 21.
136. Si quis quamlibet rem suam nesciens a possessore conduxerit.
Si quisquam rem suam nesciens a possessore conduxerit, nihil sibi praeiudicat : sed de proprietate ipsius agere
poterit.
[CJ 4, 65, 20. 25.
137. Si quis in area aliena aedificium fecerit.
Si quis nesciens alienam aream esse, aedificium in ea construxerit, sumptus quos fecit, recipiat : sed amittat,
quam in solo alieno fecerat mansionem.
[Dig. 41, 1, 7, 10. 12 [Gai. lib. 2 rer. cott.].
138. Si una res a duobus fuerit comparata.
Si una res a duobus temporibus diversis comparetur, ille potior erit et dominium eius magis acquiret, cui traditam
fuisse claruerit.
[Cod. Greg. 3, 2, 3.
139. Cuius forum auctor venditionis sequatur.
16

