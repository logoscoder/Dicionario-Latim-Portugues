[Paul. 5, 23, 10 = Dig. 48, 8, 1, 1 [Marcian. lib. 14 inst.] : Iudex, qui in caput fortunasque hominis pecuniam
accepit, in insulam bonis ademptis deportetur.
2. Iudex si, contra statum aut fortunas cuiuslibet ut sententiam proferret, pecuniam acceperit.
Iudex si pecuniam contra statum aut fortunas cuiuslibet ut sententiam proferret, acceperit et ex hac re sub iusta
fuerit examinatione convictus, in quadruplum quod venalitatis studio accepit, exsolvat, illi profuturum contra
quem redemptus docebitur tulisse sententiam.
[Paul. lib. cit.
3. Iudex si immerito a provincialibus aliquid acceperit.
Iudex quod immerito provincialibus rapuerit, amissa dignitate qua male usus est, in quadruplum reddat his
duntaxat, quibus immerito constat ablatum : et si defunctus fuerit, ab eius heredibus haec poena poscatur.
[CTh 9, 27, 3. 4.
4. Si officium cuiuslibet iudicis ultra iussionem acceperit.
Officium cuiuslibet iudicii, quod quid ultra quam iussum est exegerit, in quadruplum sub fustuaria poena cogatur
exsolvere iis, quibus inclite monstrabuntur ablata.
5. Si sententia non praesentibus dicatur.
Sententia non praesentibus partibus dicta nullius momenti sit, nisi adversus eum prolata doceatur, qui tertio
conventus et edictis sollemniter inclamatus adesse contempserit.
[Dig. 49, 8, 1, 3 [Macer lib. 2 de appellat.] ; Paul. 5, 5a, 6. 7 ; CJ 7, 43, 9 [Vgl. c. 145].
6. Ut ad officium et sollicitudinem iudicis pertineat, quomodo in executionem mittantur iudicia.
Ad officium sollicitudinemque iudicis pertinet, ut ea scripto lata definiant, quae apud se aguntur, sententia : et in
executionem mitti iubeant, quod fuerit iudicatum.
[CTh 4, 17, 1.
7. Iudex ut discussis allegationibus vel documentis utriusque partis, verum iudicet.
Iudex discussis utriusque partis suggestionibus atque documentis id solum iudicare debet, quod iuri et legibus
viderit convenire.
8. Sine iudicis auctoritate nullum ingenuorum debere teneri.
Sine competentis iudicis praecepto nullus ingenuorum sustineat detentionis iniuriam, aut ad iudicium deducatur
vel in privata habeatur cuiuslibet praesumptione custodia.
9. De his (,) qui aliquid adversus hoc praesumpserint.
Si quis autem aliquid eorum admiserit, ad violentiae poenam, quae capitalis est, se non dubitet esse rapiendum.
10. Cuiuslibet rei possessorem per iudicis auctoritatem debere conveniri, et ex(s)pectare cognitionis eventum.
Qualemcumque cuiuslibet rei possessorem conveniri iudiciaria auctoritate decernimus et expectari semper iustae
cognitionis eventus. Quod si quis qualemcumque possessorem possessione deiecerit, amissionem pro tanta
praesumptione vel bonae litis incurrat ; reformata scilicet possessione, quam occupaverit, fructus quoque duplos
pro tanta temeritate persolvat. Quod si illam possessionem occupaverit, quae eidem minime debebatur, hanc
poenam habeat, ut et rem cum fructibus in eo statu domino reddat invasam et aestimationem rei pervasae subire
cogatur fisci viribus profuturam. Cuius decreti iusti atque legitimi omnes per provincias iudices et urbe
venerabili constitutos vel eorum officia iubemus esse custodes : ita ut si aliquid extiterit, quo se putent exigendae
mulctae superius comprehensae pares esse non posse, relationem ad scrinia nostra transmittant, ut a nobis, si
ratio poposcerit, districtius vindicetur.
[CTh 4, 22, 3.
11. Si possessor pulsatus legibus non reddiderit rem petitam.
Quod si possessor pulsatus legibus, non reddiderit rem petitam, et sub cognitionis eventu adversus eum legibus
fuerit lata sententia, a die, qua per auctoritatem conventus est et dedit responsum, expensas litis vel sumptus
victus exsolvat. Hoc remedio fiet, ut in mala causa nullum litigare delectet.
12. De his, qui per triginta (30) annos quamlibet rem iugiter possederint.
Qui per triginta annos quamlibet rem iugiter possidere fuerit adprobatus, neque publico neque privato nomine
patiatur aliquam penitus quaestionem. Tali autem possessori etiam auctorum proauctorumque suorum tempora
secundum legem proficere debere censemus : illud adiicientes ut si intra triginta annos mota lis fuerit, nec finita,
4

