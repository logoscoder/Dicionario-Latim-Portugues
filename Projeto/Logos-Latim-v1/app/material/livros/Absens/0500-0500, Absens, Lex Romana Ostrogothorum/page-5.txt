superveniens conclusio XXX annorum eandem sine aliqua dubitatione consumat : quia cuivis satis credimus
abundeque sufficere, intra XXX annos et actiones suas rite componere et eas publico iudicio vel privata
definitione peragere ; ita ut circa pupillarem aetatem privilegia antiquis vel novellis legibus concessa serventur,
vel circa eos, qui ex quo competere poterant, post vicesimum et quintum annum intra tricesimum suas legibus
proposuerint actiones. Cui casui quinquennii beneficium novella lege probamus adiectum.
[CTh 4, 14, 1.
13. De his, qui alterum quolibet crimine pulsaverint.
Qui alterum quolibet crimine putaverit accusandum, non prius audiatur nec de exhibitione aliquid iubeatur, nisi
se praemissae inscriptionis vinculis obligarit et istud caverit apud competentem iudicem, se eam poenam
subiturum, si non probaverit quod intendit, quam possit reus convictus secundum leges excipere : et usque ad
eventum iudicii, tam reus quam accusator aequali custodiae sorte teneantur. Nisi forte aut minora sint crimina, in
quibus fideiussor praeberi debeat, aut reus adeo nobilis vel splendidi honoris sit, ut suae committi debeat
dignitati.
[CTh 9, 1, 19. 11.
14. Ut sub alterius nomine nullus accuset.
Sub alterius nomine nullus accuset : quia improbum iudicamus, ut quis alienae utilitatis vel voluntatis, quasi sub
specie accusationis executor existat.
[CTh 9, 1, 15.
15. De percussore ad se veniente.
Qui percussorem ad se venientem ferro repulerit, non habetur homicida : quia defensor propriae salutis videtur in
nullo peccasse.
[CJ 9, 16, 3.
16. De his, qui ad possessionem alienam violenter vadunt (violentus vadit).
Qui ad possessionem alienam violentus advenerit cum multitudine congregata, si aut ipse aut aliquis ex eodem
numero, casu, dum repellitur violentia, occisus fuerit, is qui per necessitatem hoc fecit, a metu poenae liber
habeatur.
[CTh 9, 14, 28 ; Vgl c. 75.
17. De raptore ingenuae mulieris aut virginis.
Raptorem ingenuae mulieris aut virginis, cum suis complicibus vel ministris, rebus probatis iuxta legem iubemus
extingui, et si consenserit rapta raptori, pariter occidatur.
[CTh. 9, 24, 1, 5.
18. De parente raptae, aut curatore eius.
Si parentes raptae aut curator eius, quae minore aetate rapta est, exsequi et vindicare talis facti culpam forte
neglexerit, pactum, quod non licet de hoc crimine faciendo, poenam patiantur exilii.
[CTh. 9, 24, 1, 4.
19. De servo, qui querelam de raptu viderit dissimulari.
Servus vero, si querelam de raptu dissimulari a dominis et pactione crimen senserit definiri atque iudiciis
prodiderit, libertate donetur.
[CTh. 9, 24, 1, 4.
20. De raptu intra quae tempora concludatur.
Raptum intra quinquennium liceat omnibus accusare, post quinquennium vero nullus de hoc crimine faciat
quaestionem, etiam si intra supra scriptum tempus egisse aliquid de legibus doceatur : maxime cum et filii de hoc
matrimonio suscepti exacto quinquennio legitimorum et iure et privilegio muniantur.
[CTh 9, 24, 3.
21. Si ancillam alienam aut originariam congregata multitudine rapiat.
Si quis ancillam alienam aut originariam violenter cum multitudine congregata rapuerit, si ingenuus est, raptoris
poena feriatur, quia violentiae crimen admittit : si servus est aut colonus et sua hoc tantum voluntate commisit,
simili ratione puniatur.
[CJ 9, 13, 1.
22. De conductore conscio aut connivente.
5

