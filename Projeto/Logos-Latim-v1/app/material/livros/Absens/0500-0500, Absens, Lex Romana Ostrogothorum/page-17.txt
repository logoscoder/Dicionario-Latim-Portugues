Auctor venditionis etiamsi privilegium habeat sui iudicis, tamen defensurus venditionem suam, forum sequatur
emptoris.
[Dig. 5, 1, 49 [Paul. lib. 3 respons.].
140. Qui de re comparata pertulerit quaesionem.
Qui de re comparata pertulerit quaestionem, ipsi petitori respondere compellitur, nec ad auctorem suum
proponentem repellit : quem necesse est hoc tantum ipse commoneat, ut factum suum in venditione defendat.
[Dig. 21, 2, 74, 2 [Hermog. lib. 2 iur. epitom.].
141. Quicunque servum fugitivum vendiderit ignoranti.
Quicunque fugere solitum vendiderit ignoranti, si emptorem quoque fugerit, et precium venditor reddat et damna
sarciat, quae per eundem contigerint fugitivum.
[Paul. 2, 17, 11.
142. Liceat unicuique domino mancipia sua, etiam originaria, ad alia loca transferre vel quod voluerit facere.
Liceat unicuique domino ex praediis, quae corporaliter et legitimo iure possidet, rustica utriusque sexus
mancipia, etiamsi originaria sint, ad iuris sui loca transferre, vel urbanis ministeriis adplicare, ita ut et illis
praediis adquirantur, ad quae voluntate domini migrata fuisse constiterit, et inter urbanos famulos merito
censeantur : nec de eiusmodi factis atque ordinationibus, velut sub oppositione originis, quaestio ulla nascatur.
Alienare etiam supradictae conditionis liceat dominis, absque terrae aliqua portione, sub scripturae adtestatione,
vel cedere, vendere cui libuerit vel donare.
143. De servandis privilegiis iudaeorum.
Circa Iudaeos privilegia legibus delata serventur : quos inter se iurgantes, et suis viventes legibus, eos iudices
habere necesse est, quos habent observantiae praeceptores.
[CTh 16, 8, 13.
144. De emittendis securitatibus fiscalium titulorum.
Quicunque susceptores fuerint fiscalium titulorum, in emittendis possessorum securitatibus nomina singularum
possessionum, professionem earum evidenter designent : acceptam quoque pro earum functione exponant
pecuniae quantitatem. Quod si aliquis professionem locorum, nomina summamque praeceptae pecuniae, in
securitatibus a se factis comprehendere forte noluerit, et huius culpae reus in iudicio fuerit adprobatus,
quadruplum eius pecuniae, quam possessor se dedisse probaverit, eidem cogatur exsolvere. Quod etiam circa
discussores similiter convenit custodire, si de quibus titulis quas summas a praesumptoribus vel reliquatoribus
exegerint, in securitatibus emittendis signare noluerint.
[CTh 12, 6, 18.
145. Si quis barbarorum tertio conventus, iudicio adesse contempserit.
Si quis barbarorum tertio competentis iudicis auctoritate conventus, et edictis solemniter inclamatus, ad iudicem,
cuius praeceptione conventus est, venire neglexerit, merito sub discussione causae sententiam excipiet
contumaciae, adeo ut iudicetur de quo conventus est, perdidisse negotium : dummodo tertio quemlibet
capillatorum fuisse conventum, aut cautionis ab eodem emissae fides ostendat, aut ingenuorum vel honestorum
testium dicta confirment, quibus manifeste clareat, auctoritate pulsatum, contempsisse dare responsum nec
voluisse ad iudicium convenire.
146. De frugibus sublatis.
De frugibus ab aliquo ex fundo cuiuslibet sublatis, tam colonus, quam dominus, quia utriusque interest, agere
potest.
[Paul. 2, 31, 30.
147. De venditionibus bona fide celebratis.
Placita bona fide et definita venditio a venditore rescindi non potest : sed pretium, quod ab emptore debetur,
repetendum est.
148. De servis aut colonis de hoste reversis.
Servi aut coloni ab hostibus capti et reversi, domino restituantur : si non sunt ante ab altero, vendentibus
hostibus, in commercio comparati.
[CJ 8, 50 [51], 10.
149. De mensura et ponderatione publica.
17

