liberis communibus etiam ipsa conservet : et nubendi vel non nubendi licentiam pro constitutis veteribus
sortiatur.
[CTh 3, 16, 1. 2.
55. Omnes appellationes iudicem debere suscipere.
Omnes appellationes suscipiant ii provinciarum iudices, a quibus provocari potest : quando optimae conscientiae
conveniat etiam superfluam appellationem sine dubitatione suscipere, dum de appellationis merito sacer possit
perpensis legibus cognitor iudicare. Quod si iudex suam absentiam procuravit, ne appellatorios libellos accipiat :
in locis celeberrimis, qui appellare voluerit, libellum de absentia iudicis et de sua appellatione exhibere debere
censemus. Iudex autem, qui aut suscipere appellationem contempserit, aut certe in custodiam dederit, aut
verberaverit, aut aliquo dispendio laeserit appellantem, decem librarum auri amissione feriatur, quas fisci
compendiis cura sacri cognitoris praecipimus aggregari ; officium quoque, cuius interest, mulctae legitimae
subiacebit.
[CTh 3, 16, 1. 2.
56. De abactore animalium diversorum.
Abactor animalium vel gregum atque pecorum alienorum, sive ea de stabulis, sive de pascuis abegerit, gladio
puniatur, et in quadruplum amittentis damno de eius substantia consulatur. Quod si servus aut originarius fuerit,
dominus pro his conventus legibus, si maluerit, aut, ut supra diximus, satisfaciat, aut impetitos ad poenam mortis
iudici publico tradere non moretur.
[Paul. 5, 18, 2 ; Dig. 47, 14, 1 pr. [Ulp. lib. 8 de off. procons.].
57. Abactor si usque ad unum equum, duas equas, totidemque boves, decem capras, et quinque porcos.
Abactor si usque ad unum equum, duas equas, totidemque boves, et usque ad decem capras, et quinque porcos
tulisse tam de stabulis, quam de pascuis fuerit adprobatus, sive per surreptionem, sive ea violenter abduxerit,
severissime puniatur : quidquid vero intra suprascriptum numerum animalium vel porcorum a quocunque
sublatum fuerit, tanquam furtum sub quadrupli poena solvatur.
[Paul. 5, 18, 1 ; Dig. 47, 14, 1 pr. [Ulp. lib. 8 de off. procons.].
58. Qui bovem, equuum, vel aliud pecus errans invenerit.
Qui bovem, vel equum errantem, vel aliud pecus abduxerit, furti magis reus tenendus est, et in quadruplum
animalia vel pecora sublata restituat : nisi ea ab eo die quo invenerit, septem diebus continuis in publicis
celeberrimisque locis, aut ante praetorium iudicis, proposuerit : hoc enim facto nullius poenae damna sustineat.
[Paul. 5, 18, 4 ; Dig. 47, 14, 1 [Ulp. lib. 8 de off. procons.].
59. Qui ingenuam virginem per vim corruperit.
Qui ingenuam virginem per vim corruperit, si idoneo patrimonio gratulatur, et est genere nobilis et eandem
accipere cogatur uxorem ; ita ut ei sponsalitiae titulo largitatis quintam partem patrimonii sui noverit
conferendam. Quod si iam habens uxorem ista commiserit, tertiam partem patrimonii sui illi, quam per vim
corruperit, sub idonea et solemni scriptura dare cogatur ; ut illa quae per eum iacturam pudoris incurrit,
honestum possit invenire coniugium. Si autem nullo patrimonio aut nobilitate fulcitur oppressor et violator
pudoris ingenui, supplicio adficiatur extremo.
[Vgl. c. 63.
60. Si quis viduae violenter stuprum intulerit.
Si quis viduae stuprum violenter intulerit, cuiuslibet loci corruptor adulterii poena depereat.
61. Si matrona vidua cuiuslibet libidine corrumpatur.
Si quis vero servus, etiamsi cum volente et adquiescente vidua hoc crimen admiserit, flammis ultricibus
exuratur : illa quoque adulterii poena damnnda, quae non erubuit servili subiacere libidini.
[CTh 9, 24, 2 ; 25, 1.
62. Si matrona vidua volens corrumpatur a servo.
Si matrona vidua alicuius libidine volens corrupta sit, stuprum admittitur ; nisi forte vilis vulgarisque sit mulier.
Cum his enim viduis adquiescentibus si quis concubuerit, quas artis operam, aut ministerii laborem publice
exercere constiterit, hoc crimine nec ipse nec illae teneantur obnoxii.
[Paul. 2, 26, 11 ; CJ 9, 9, 22.
63. Si servus alienus aut originarius ingenuam virginem per vim corruperit.
9

