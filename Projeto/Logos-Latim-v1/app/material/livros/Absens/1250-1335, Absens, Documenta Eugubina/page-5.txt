venditio dictarum rerum fuit facta pro maritanda seu nubenda Agnese, filia dicti Iacopi Todeschi et dicte d.ne Ricche...
Que omnia et singula suprascripta fuerunt facta et celebrata coram d.no Parente d.ni Bartolomey de Toscanell, Judice
ordinario ac Vicario Comunis Eugubii et assessore per d.num Matheum d.ni Bonifacii de Viterbio, Potestatem Eugubii,
et cum sua auctoritate atque decreto; qui Judex et Vicarius suam auctoritatem et suum decretum interposuit tam
predicte vendictioni et pretii solutioni quam omnibus et singulis suprascriptis, ut plene valeant. Actum est hoc ante
palatium Comunis Eugubii, sub transanna ipsius palatii, presentibus dicto d.no Parente, Magistro Petro de Viterbio,
notario Comunis Eugubii, Gabriello Philippi, Rustico Mariani Guiccionis, Raynerio Andreae notario, Raynaldo Salera,
Ventura Bonacursi Iacobi, Paolo Ubertinelli, fratre Iacobo de Humana, fratre Bonaparte de S.to Agnolo in Pantano et
fratre Raynaldo de Pulverisio, de Comitatu Ancone, nunc Visitatore fratrum Ordinis S.ti Augustini in Tuscia et ducatu
Spoleti, qui huius rei interfuerunt testes. Coram quibus testibus predicti venditores dederunt et concesserunt michi
Merchato, notario infrascripto, verbum et licentiam et liperam potestatem augendi et minuendi in dicto instrumento et
ipsum instrumentum faciendi, rescribendi et meliorandi semel, bis, ter et quater, ad sensum Sapientum dicti loci, prout
melius de iure valere possit vel fieri potest, et quod possim meliorare et mutare dictum intrumentum, si necesse fuerit,
postquam esset hostensum vel introductum in Curia vel in iudicio. Eodem anno et Indictione et mense XIIIIa decima
die exeunte mense septembris, presentibus Raynerio Andree, Rustico Mariani, Ventura Bonacursi Iacobi et fratre
Iacobo de Offida, testibus, Domina Riccha Andree predicta, tutrix predictorum pupillorum, tutorio nomine ipsorum, et
predicti Andreutius et Agnese dederunt et tradiderunt fratri Raynaldo, Custodi sive priori loci et fratum S.ti Augustini
de Eugubio, corporalem possessionem ipsarum rerum contentarum in supradicto instrumento. Qui frater pro dicto loco
et suis fratribus, intravit possessionem ipsarum rerum et fuit et stetit in possessionem domorum et tereni vineati et vacui
pro se et dictis fratribus. Et Ego Merchatus Rainaldi notarius, hiis omnibus et singulis supradictis presens interfui et
predicta et omnia et singula rogatus scripsi et autenticavi et meum signum apposui. (Ex Codice Eugubino, fol. 17-20)
XIII
Mandatum procurationis factum per Conventum Rusticho Mariani
pro solutione pretii terreni venditi per Riccham Andreae et filios eius
In Nomine Christi. Amen. Anno Domini Millesimo ducentesimo quinquagesimo quarto, Indictione XII, tempore dni.
Innocentii Pape quarti, die XIIII exeunte mense septembris, in loco S.ti Augustini de Eugubio, presentibus Archolano
Bonahore, Bono Vitalis, Mancia Iunteli, Ugolino Benemolli, Salvutio Venutoli et Ventura Bonacursi Iacobi testibus.
Frater Raynaldus de Santo Angelo in Pantani (sic) de Ordine heremitarum de Brictinis, Custos sive prior loci santi
Augustini de Eugubio, cum voluntate et consensu suorum fratrum, scilicet: fratris Iacobi de Offida, fratris Marci de
Monte Rubiano, fratris Mathei de Monte Rubiano, fratris Iacobi de Monte Rubiano, fratris Raynaldi de S.to Angelo,
fratris Stephani de Monte Sancto, fratris Iacobi de Monte Sancto, fratris Iacobi de Iteranno et fratris Bonaparte de
Sancto Angelo et fratris Actonis de Camerino et fratris Luce de Mevanio, fecit et constituit atque creavit Rustichum
Mariani, presentem et mandatum per gratiam suscipientem, eorum et dicti loci Syndicum legitimum ad promictendum
et promissionem faciendam domine Ricche Andree, tutrici Tomassolli et Isole, et Agnesi et Andrutio, filiis quondam
Iacobi Tedeschi, pretium terreni vineati et vacui et domorum positarum in plageis montis Ghoreggi, quas predicta
domina Riccha, tutorio nomine predictorum, et predicta Agnes et dictus Andrutius vendiderunt predicto fratri
Raynaldo, priori dicti loci, ut in carta emptionis dictarum rerum scripta manu Merchati infrascripti notarii continetur, et
ad faciendum solutionem pretii dictarum rerum predicte d.ne Ricche, tutrici predictorum pupillorum Tomassoli et Isole,
tutorio nomine ipsorum, et dicte Agnesi et dicto Andrutio, et ad recipiendum ab eis cartam sive cartas finitionum,
confessionum et quietatonum de pecunia eis soluta et solvenda occasione pretii dictarum rerum etc. ita tamen quod
dictus Syndicus nullam promissionem facere debeat sine consensu et presentia dicti fratris Raynaldi, prioris dicti loci.
Et Ego Merchatus Raynaldi, notarius, hiis omnibus interfui et predicta rogatus scripssi et autenticavi et meum Signum
apposui. (Ex Codice Eugubino, fol. 20)
XIV
Instrumentum solutionis partis pretii terreni venditi per Riccham Andreae et eius filios
In Nomine Christi. Amen. Anno Domini Millesimo ducentesimo quinquagesimo quarto, Indictione XII, tempore dni.
Innocentii Pape quarti, die XIIII exeunte mense septembris, in vico Griçonie, ante domum filiorum Iacobi Todeschi,
presentibus fratre Raynaldo de Sancto Angelo in Pantano, Iacobo de Offida, Simone Marçole, Raynerio Andree,
Ventura Bonacursi et Maynecto Andree Ghibaldi, testibus rogatis. Domina Riccha Andree, tutrix Tomassoli et Isola
Iacobi Todeschi, tutorio nomine ipsorum, et Agnese et Andreutius, filii Iacobi Todeschi, habuerunt et receperunt,
coram notario et testibus, a Rusticho Mariani, Syndico loci et fratrum S.ti Augustini de Eugubio, Quadraginta libras
bonorum denariorum Ravennatorum et Anconitanorum, que pecunia fuit eis a dicto Syndico numerata et tradita coram
me notario et testibus suprascriptis, solvente de pecunia loci S.ti Augustini. Renuntians exceptioni non numerate
pecunie et omni alii legum auxilio. Que pecunia fuit de summa pretii vinee sive tereni vineati et vacui cum domibus et
torcularibus existentibus in dicta vinea et iuxta ipsum terenum vineatum et vacuum, positum in plageis montis
Ghoregii, fines ab uno latere etc., quas res infra dictos fines predicta d.na Riccha, nomine dictorum pupillorum, et dicta
Agnese et Andrutius, nomine eorum, vendiderunt fratri Raynaldo de S.to Angnolo in Pantani, Custodi sive priori loci et
fratrum S.ti Augustini de Eugubio, ut continetur in carta scripta manu Merchati Raynaldi, notarii infrascripti. Unde
finiverunt, quietaverunt, remiserunt etc. dicto Rusticho etc. Et Ego Merchatus Raynaldi, notarius, hiis omnibus interfui
et predicta rogatus scripssi et autenticavi et meum signum apposui. (Ex Codice Eugubino, fol. 20)

