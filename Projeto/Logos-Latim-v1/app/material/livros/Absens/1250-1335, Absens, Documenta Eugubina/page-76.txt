Luminella, Ruffinella, Catharutia, Ursola, Catharina, Agustina, Nicholutia et Baldutia, ipse Moniales, de voluntate,
auctoritate et consensu dicte d.ne Vicarie, et dicta d.na Vicaria una cum dictis Monialibus, suo nomine et suarum in
dicto Monasterio succedentibus (sic), et vice et nomine dicti Monasterii, non recedendo ab alia oblatione et promissione
per eas particulariter et specifice facta Ordini fratrum heremitarum S.ti Augustini, manu cuiuscumque notarii appareret,
omni via, modo et forma quibus potuerunt et valuerunt de iure, promiserunt et convenerunt fratri Augustino, priori loci
S.ti Augustini de prope Eugubium, presenti, stipulanti et recipienti vice et nomine conventus S.ti Augustini de prope
Eugubium et Ordinis fratrum heremitarum S.ti Augustini, plenam obedientiam et reverentiam et subiectionem
omnimodam in omnibus et singulis preceptis et obedientiis, ad que subditi et subdite, secundum regulam beati Patris
Augustini, suis superioribus et prelatis, qualitercumque et quomodocumque, tenentur et possunt de iure; promictentes et
paciscentes preceptis et mandatis dicti Ordinis S.ti Augustini et prelatorum ipsius Ordinis obedire et parere, in generali
et speciali, omnes et singule, secundum et prout vere subdite suis veris maioribus et prelatis obedire, obtemperare et
parere debent de iure, et omnibus et singulis maioribus, preceptis et mandatis dicti Ordinis et prelatorum ipsius, qui pro
tempore fuerint, in perpetuum, et eorum, qui modo existunt; que et quas dicto Monasterio et dictis Vicarie et
Monialibus, collegialiter et singulariter, secundum Deum et sacros canones et predicti B. Patris Augustini regulam,
duxerint iniungendas et iniungenda. Et quod de cetero dictam promissionem et omnimodam translationem dicti
Monasterii, et omnium iurium et pertinentiarum ipsius fiendam et transferendam, plene et cum iuris plenitudine, ad
Ordinem predictum S.ti Augustini de prope Eugubium non impedient, sed eam ratificabunt et approbabunt et defendent
perpetuo, cum plenitudine iuris, in omnibus suis clausulis oportunis, ad sensum Sap. ipsorum fratrum et Ordinis S.ti
Augustini. Et contra eam non procurabunt neque venient, per se vel alios, de iure vel de facto, modo aliquo vel ingenio.
Renumptiantes exceptioni doli, mali, actioni in factum rei sic non geste, iuribus, consuetudinibus et auxiliis in hoc facto
dictis Vicarie et Monialibus competentibus et competituris. Que omnia et singula supradicta promiserunt dicta d.na
Vicaria et Moniales, Capitulum et Conventus, nomine quo supra, et iuraverunt ad Sancta Dei Evangelia, corporaliter
tactis scripturis, actendere et observare et in nullo contra facere vel venire aliqua ratione vel causa, modo vel ingenio,
sub obligatione omnium bonorum dicti Monasterii. Actum in ecclesia supradicti Monasterii, presentibus fratre Bartolo,
fratre Bono et fratre Symone, de Ordine S.ti Augustini, sive heremitarum, et Martino Melli et Aleçandro Venture,
testibus. Ego Angelus Magistri Bartholi de Eugubio, imperiali auctoritate notarius publicus, predictis omnibus interfui
rogatus, scripsi et publicavi. (Cod. Eugub., fol. 44)
V - Oblatio Monialium Monasterii Sanctae Ceciliae de Eugubio - An. 1335, febr. 18.
In nomine Christi, Amen. Anno Domini Millesimo Trecentesimo trigesimo quinto, indictione tertia, tempore Domini
Benedicti Pape duodecimi, die decimaoctava mensis februarii. Convocato et coadunato Capitulo et Conventu
Monasterii, sante Cecilie de extra et prope Eugubium de mandato religiose et honeste domine Sororis Luminelle,
Abatixe (sic) dicti Monasterii, in oratorio ipsius Monasterii, ad sonum campanelle, ut moris est; in quo quidem
interfuerunt Sorores infrascripte, videlicet: Vanna, Santarella, Petrutia, Catarutia, Agnolella, Baldella, Agustinella,
Andriola, Aghatella, Iacoba, Nese, Marina, Nesella, Paula, Margharita et Cecilia, Moniales dicti Monasterii; ipse
Moniales, de voluntate, auctoritate et consensu dicte Abatixe, et dicta d.na Abatixa una cum dictis Monialibus, suo
nomine et suarum in dicto Monasterio succedentium, et nomine et vice dicti Monasterii, non recedendo ab alia
oblatione et promissione per eas, particulariter et specifice, facta Ordini fratrum santi Augustini, manu cuiuscumque
notarii appareret, omni via, modo et forma quibus melius potuerunt et valuerunt de iure, promiserunt et convenerunt
fratri Augustino, Priori loci santi Augustini de prope Eugubium, presenti, stipulanti et recipienti vice et nomine
Conventus sancti Augustini de prope Eugubium et Ordinis fratrum heremitarum S.ti Augustini, plenam obedientiam et
reverentiam et subiectionem omnimodam etc. etc. ut in oblatione Monialium S. Ursulae. Actum in Monasterio S.te
Cecilie predicto, in oratorio dicti Monasterii, presentibus fratre Bartholo, fratre Bono et fratre Simone, de Ordine S.ti
Augustini, sive heremitarum, Sabba Petri et Aleçandro Venture, testibus rogatis. Ego Angelus Magistri Bartholi de
Eugubio, Imperiali auctoritate notarius publicus, predictis omnibus interfui rogatus, scripsi et publicavi. (Cod. Eugub.,
fol. 47)
V - De lite inter Fratres Eugubinos et Episcopum Eugubinum super exemptione Monasterii S.tae Ceciliae. Sine data.
In nomine Christi. Amen. Factum tale est: Quedam mulieres recluse ad penitentiam peragendam optulerunt se et sua
Deo et Ordini santi Augustini in manibus Prioris loci fratrum S.ti Augustini, recipientis vice et nomine dicti loci et
Ordinis. Post hec D.nus Episcopus Eugubinus, ignorantibus fratribus, erexit domum, in qua recluse erant, in
Monasterium et dedit eis vocabulum S.te Cecilie et reservavit sibi censum annualem et quedam alia, que continentur in
instrumento inde confecto (19), quod vobis (20) mictitur. Interim, tamen, post dictam oblationem husque (sic) nunc,
fratres S.ti Augustini fuerunt quasi in possessione subiectionis dictarum Reclusarum, visitando, corrigendo, absolvendo
et sacramenta ecclesiastica ministrando dictis Reclusis, quemadmodum faciunt aliis oblatis eorum et dicti Ordinis.
Nunc autem Episcopus Eugubinus vult visitare dictas Reclusas, quas appelat Moniales Monasterii S.te Cecilie, et dicit
in tenitionem (sic) suam fundatum de iure communi. Fratres vero S.ti Augustini opponunt se, dicentes quod Ordo
eorum, persone, loca, bona et oblati seu oblate eorum Ordinis gaudent privilegio exemptionis, cuius privilegii (21)
tenor vobis mictitur, ac iste sunt oblate Ordinis. Modo queritur, si dicte Recluse gaudeant privilegio exemptionis, non
obstantibus que proponuntur pro parte Episcopi, vel non; et numquid Episcopus possit eas visitare vel non". (Cod.
Eugub., fol. 48v)
___________________

