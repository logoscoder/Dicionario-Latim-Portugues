requisitione, sibi ex ea re vel pro ea re aliquo modo pertinente sive spectante; ad habendum, tenendum ac possidendum
et quicquid ipsi loco, vel cui concesserit deinceps placuerit perpetuo faciendum. Quam rem constituit se dictus
Massolus pro ipso loco et eius nomine possidere, donec in possessionem ipsius rey intraverit corporalem, in quam
intrandi et retinendi et quicquid ipsi loco et cui concesserit placuerit perpetuo faciendi, plenam licentiam et libera
potestatem ipsi syndico, syndicario nominequo supra, dictus Massolus contulit atque dedit, qua ora sibi placuerit, sua
auctoritate ... (a) sine aliqua pena legis et statuti vel ordinamenti facti vel faciendi, et sine contradictione alicuius, et de
ipsa re nullam de cetero questionem facere vel inferre, nec inferenti consentire; sed promisit dictus Syndicus.
Syndicario et procuratorio nomine quo supra, eidem Massolo, recipienti pro se et suis heredibus, vel cui concesserit,
ipsam rem ab omni persona et universitate et in omni loco et curia, perpetuo et legitime defendere et guarentare, jure et
usu, omnibus dicti loci pingnoribus et expensis... et liti se offerre et dicti loci expensis et periculo litigare et libr.
Centum bonorum denariorum Ravennat. et Anc., quod confessus fuit idem Massolus a predicto Syndico, dante et
solvente nomine dicti loci, habuisse et recepisse pro melioramento facto de vinea data per ipsum Massolum ipsi
Syndico, prout superius plene declaratur. Quam quidem permutationem et cambium et omnia et singula supradicta
promiserunt inter se dicte partes habere perpetuo rata et firma (et rata) et firma adtendere et observare facere adimplere
et non contra venire aliqua accione vel exceptione et sub pena X libr. R. inter ipsam partes vicissim solempni
stipulatione promisserunt. Qua soluta vel non, rata maneant atque firma omnia et singula supradicta, sub obligatione
bonorum dicti loci et Massoli supradicti. Et insuper, die predicta loco et presentibus testibus Ugolino Ugolini et
Aldemutio Arlocti, Faba Fumi, de quarterio Sti. Andree, omnibus et singulis supradictis consensit et ea ratificavit et
approbavit et confirmavit et pro bonis et iustis que confessus fuit a predicto loco habuisse et recepisse secundum leges,
dedit et donavit irrevocabiliter inter vivos supradicto syndico, syndicario nomine quo supra recipienti et pro ipso loco
omne jus et actionem et rationem utilem et directam, etc. quod et quas ipse Faba, habebat vel habere poterat
qualicumque de causa, in supradicta re data et concessa per supradictum Massolum dicto Syndico, ut plene superius est
expressum et renumptiavit etc. Item, sub dictis annis Domini, tempore et indictione, die VI mensis supradicti,
presentibus Putio Agure et Vanne Francisci, testibus. Massolus supradictus immisit et induxit supradictum syndicum in
corporalem tenutam et possessionem vinee date per eum in cambium Syndico prelibato, dando eidem Syndico de terra
dicte vinee, de sciarmentis vitis ipsius vinee et ramis olivarum in ea existentium. Et Ego Andrutius Marci, Imperiali
auctoritate notarius, hiis omnibus interfui et ut supra legitur rogatus scripsi et auctenticavi et meum singnum apposui.
(Ex Cod. Eugub., fol. 31v-33)
(a) Fol. 31v terminatur verbis "sua auctoritate" et tenor instrumenti mutilatus evenit, nam quae in fol. 32 sequuntur,
quamvis ipsi pertineant, cum prius scriptis non conveniunt. Haud dubio, unum folium deest. In fol. 12 eiusd. Cod. haec
sunt scripta, quae, aliquo modo, pro deficientibus stare possunt. "Item. Instrumentum permutationis cuiusdam vinee,
posite in revetolo in vineam supradictam facto fratri Bartolo Syndico, per Massolum Scaltriti, de quart. S. Andree, salva
pensione Monasterii Sti. Petri de Eug. prout apparet manu Andrutii Marchi, not.". Summarium a me factum ex
instrumento originali, in Archivio Communis Eugubii asservato, sic se habet: Permutatio unius vineae. Anno Domini
Millesimo CCC secundo, indictione XV, tempore d.ni Bonifacii Pape VIII, die V mensis novembris. Actum in claustro
loci fratrum Sti. Augustini, presentibus Ugolino Ugolini, Putio Petrutii, Andrea Francisci, Putio Benvenuti, testibus etc.
Massolus Scaltriti, de quarterio Sti. Andree, salva pensione Monasterii Sti. Petri de Eugubio, cuius est proprium, titulo
permutationis et cambii, dedit, tradidit et concessit fratri Bartholo de Vescio, Syndico et procuratori fratrum et loci Sti.
Augustini ... unam vineam positam in plagia Montis Goregii. Frater Bartholus de Vescio predictus, nomine fratrum et
loci Sti. Augustini etc. salva pensione Monasterii Sti. Petri, cuius est proprium, dedit, tradidit et concessit predicto
Massolo, pro ipsa re et loco ipsius unam vineam positam in Rovetolo, etc. Ego Andrutius Marci, Imperiali auctoritate
notarius, hiis omnibus interfui et, ut supra legitur, rogatus scripsi et autenticavi et meum signum apposui. (Archiv.
Commun. Eugub. Busta 58, membran. origin.)
XXIX
Mandatum procurationis
In Nomine Christi. Amen. Anno Domini Millesimo Trecentesimo quarto, Indictione secunda, tempore d.ni Benedicti
Pape undecimi, die XXVII mensis iunii. Conventu loci fratrum S.ti Augustini de Eugubio ad sonum campanelle more
solito congregato in Claustro loci predicti. In quo quidem Religiosus vir frater Augustinus, prior loci prelibati, cum
voluntate et consensu fratrum ipsius loci, videlicet: fratris Iohannis d.ni Raynutii, fratris Petri Bonacursi, fratris Rigotii
Suppolini, fratris Andree Boniovannis, fratris Angeli de Germanis, fratris Bartoli Putii, fratris Tudini, fratris Federigi
d.ni Ranerii, fratris Ruberti de Terensis, fratris Cambii de Germanis, fratris Georgii, fratris Deotesalvi, fratris Ghabriutii
Marcutii, et ipsi fratres una cum dicto priore, fecerunt, constituerunt et ordinaverunt Religiosum virum fratrem
Bernardum Mariani, eiusdem Ordinis et loci, ibi presentem, eorum et dicti loci verum et legitimum syndicum et
procuratorem, eorum et dicti loci verum et legitimum syndicum et procuratorem, actorem et numptium specialem ad
petendum et recipiendum in emphiteusim in dictos fratres et in eorum successores et locum, hinc ad viginti novem
annos complendos, ab Abbate et conventu Monasterii Sti. Petri de Eugubio unam vineam cum oliveto, positam in
monte ghoregii, qui alias dicitur mons S.ti Augustini, fines cuius: a primo, via; a secundo, via et res dicti loci Sti.
Augustini; a tertio, res dicti loci S.ti Augustini, et a quarto res dicti Monasterii Sti. Petri, vel siquos alios fines habet,
cum introitibus et exitibus suis, suisque omnibus pertinentiis, ad habendum, tenendum, possidendum, meliorandum, sed
non alienandum nec permutandum, nec alicui parti cap. ponendum ad dampnationem dicti Monasterii, et ad

