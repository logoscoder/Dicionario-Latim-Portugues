In Nomine Christi. Amen. Anno Domini Millesimo Tricentesimo XXVIIII mensis aprilis. Domina Petrutia Alevoli et
uxor quondam Martini Iohannis, quarterii S.ti Andree, nomine suo et vice ac nomine Symonelle et Neselle, suarum
filiarum, ibidem existentium, pro quibus de rato promisit habendo, promisit et convenit fratri Petro Marphe, viro
religioso, priori loci S.ti Augustini de Eugubio, et Domine Luminelle, ibidem presentibus et stipulantibus, observare
Regulam Beati Augustini, castitatem et obedientiam et stare et commorari continue in paupertate cunctis diebus vite
ipsarum, ad dictam observantiam faciendam, cum dicta domina Luminella, in loco ipsius d.ne Luminelle, posito prope
Civitatem Eugubii, cuius a tribus lateribus vie publice et ab aliis res dicti loci, et tacere et observare omnia et singula,
quae ad Regulam dicti Beati Augustini et ad quamlibet personam religiosam pertinere noscuntur. Et insuper obtulit et
submisit dicto loco dicte d.ne Luminelle se et omnia sua bona, nec non dictarum suarum filiarum, et specialiter bona
infrascripta: In primis, iure proprio, in perpetuum, unum campum positum in plano Eugubii, in villa nova dicti plani,
cuius fines: a primo, via; a II Ranaldutius; a III, heredes Manciarelli; et a IIII, res ecclesie S.ti Georgii. Item, eodem
iure proprio, unam petiam terre positam in Villa S.ti Bartoli de Petrorio, fines cuius: a I, via; a II, Cambius domine
Berte, et ad III, Rechoverus Salvatici. Item, unam petiam terre positam in dicta villa, cuius fines: a primo, via; a II,
Paulellus Venturelle; a III Drudola Aiutoli; et a IIII, Ceccholus Iohannis. Et generaliter omnia bona (sua) et dictarum
suarum filiarum bona mobilia et immobilia, iura et actiones, ubicumque sunt et reperiri possunt; hoc iure tamen salvo et
reservato eidem d.ne Petrutie in quadam domo posita in civitate Eugubii, in quarterio S.ti Andree, cuius fines: a primo
et secundo, vie; a III, Nesola Albertoli; et a IIII, Ceccolus et Angelutius Iohannis; videlicet, quod dicta D.na Petrutia
libere possit dictam domum vendere, alienare, pignorare et in alium transferre et dicta domus non computetur nec
veniat in dicta oblatione et submissione, et de ipsius pretio domus facere liberaliter quicquid sibi placuerit. Et hoc fecit
dicta d.na Petrutia, quia dicta d.na Luminella recepit et admisit eas in sotias et sorores suas et dicti loci, ad omnia et
singula ministeria et beneficia dicti loci, cum consensu et voluntate dicti Prioris, ac etiam ipse Prior. Et promisit dicta
d.na Luminella easdem d.nam Petrutiam et suas filias predictas alimentare in dicto loco, una cum aliis sororibus et
sociabus suis, secundum facultatem et possibilitatem ipsius loci, recipiens dictus Prior predictas oblatas in eius
manibus. Que omnia et singula supradicta promiserunt una pars alteri, ad invicem, solempnibus stipulationibus, firma
et rata habere et tenere et observare et non contra facere sub pena Centum libr. et obligatione eorum bonorum et
refectione dampnorum et expensarum litis et extra; et, pena soluta vel non, nichilominus predicta rata sint et firma et
perpetuam roboris obtineant firmitatem. Actum prope Civitatem Eugubii, in suburbia ipsius Civitatis, in loco predicto
S.ti Augustini, in mensa ipsius loci, presentibus fratre Egidio Iacomelli, Ser Iohanne Benencase, Ceccholo Iohannis et
Buto Aiutoli, testibus etc. Ego Angelus Mag. Bartoli de Eugubio. Imperiali auctoritate notarius publicus, predictis
omnibus interfui rogatus, scripsi et publicavi. (Cod. Eugub., fol. 45v)
III - Concessio Oratorii Religiosis Oblatis Ord. Erem. S. Augustini de Eugubio - An. 1327, iun. 5.
In Nomine Christi. Amen. Sub eiusdem a nativitate Millesimo CCC vicesimo septimo, Indictione X, tempore D.ni
Iohannis Pape XXII, die quinto mensis Iunii. Cum pro parte Sororis Luminelle Golate et sotiarum oblatarum Ordinis
fratrum heremitarum S.ti Augustini, degentium in loco constructo prope Monasterium Monialium S.te Marie
Magdalene, situm extra portam S.ti Augustini Civitatis Eugubii, ad penitentiam peragendam, expositum fuerit nobis
Francisco (18) permissione divina Episcopo Eugubino, quod ipse, ad laudem Dey et salutem animarum suarum,
dessiderant hedificare et habere oratorium iuxta lochum predictum, in quo degunt, ut in ipso oratorio divina valeant
celebrari et hore canonice psalli, et petitum a nobis fuerit pluries et instanter ut super hoc eis nostram licentiam
concedere dignaremur. Nos, ipsarum Mulierum pium propositum actendentes, eisdem construendi et hedificandi, seu
construi et hedificari faciendi et habendi oratorium iuxta locum habitationis ipsarum predictum et ibidem divina
cebebrari faciendi publice et solempniter per quoscumque maluerint sacerdotes, et campanile et campanam habendi,
pulsandam ad horas divinorum officiorum, plenam, tenore presentium, sine iuris alterius preiudicio, licentiam
impertimur, salvis et reservatis nobis et successoribus nostris ac Episcopatui Eugubino omnibus et singulis, que de iure
communi Episcopis et Episcopatibus in oratoriis et ecclesiis sitis in eorum dyocesibus reservantur et conceduntur, et
salvis et reservatis duabus unciis cere annuatim, in festo Absumtionis (de) beate Marie, nobis et nostris successoribus
persolvendis et dandis. In cuius rey testimonium, mandavimus et voluimus per Matheum, nostrum notarium
infrascriptum, de premissis confici publicum instrumentum. Actum apud Episcopatum Eugubinum, in Camera dicti
D.ni Episcopi, presentibus dompno Venciolo, Plebano plebis Santi Crescentini, Eugubine dyocesis, Magistro Paulo
Medico, Iacoputio Iacomelli, testibus habitis et vocatis. Et Ego Matheus Symonis de Eugubio, Imperiali auctoritate
notarius publicus, dicte licentie dationi et omnibus et singulis supradictis interfui et ea, de mandato dicti domini
Episcopi, scripsi et publicavi. (Cod. Eugub., fol. 45)
_______________
(18) C. Eubel, in Hierarchia Catholica, vol. I, p. 242, de hoc Episcopo haec habet: Franciscus, sed. 1313; ob Franc. (u.
m. 1325) Petrus (Gabrielli, ep. Forosinfronien. 1327, Aug. 8).
IV - Oblatio Monialium S. Ursulae de Eugubio - An. 1335
In nomine Christi, Amen. Anno Domini Millesimo CCC XXXV. Indictione tertia, tempore D.ni Benedicti Pape XII,
die XVIII mensis februarii. Convocato et coadunato capitulo conventu Monasterii S. Ursole de extra et prope
Eugubium, de mandato Religiose et honeste domine Sororis Agatelle, Vicarie dicti Monasterii, in ecclesia ipsius
Monasterii, ut moris est, in quo interfuerunt Sorores et Moniales dicti Monasterii infrascripte, videlicet: Soror Baita,

