iurabant, eorum absentia et contumacia non obstantibus. Etiam hec ad petitionem dicti syndici et procuratoris, et
fratrem Leonardum in testem. Die V dicti mensis, hora causarum. Supradictus Iohannes, publicus bayulus et nuntius
predictus, vadens et ad dictum D.num Vicarium rediens, retulit dicto D.no Vicario, sedenti etc., et mihi Notario
infrascripto, se ivisse et dictos testes et quemlibet eorum personaliter, et dictos Ser Benencasa, Lisabectam et
Nicolutiam domus eorum habitantes ad predicta citasse et requisivisse et eis terminum prefixisse et omnia dixisse et
fecisse que a dicto D.no Vicario habuit in mandatis. Die VI dicti mensis, hora causarum. Constituti personaliter coram
dicto D.no Vicario, sedente etc., D.na Livata, Putius et Francischus, testes suprascripti et quilibet eorum, delato eis et
cuilibet eorum iuramento per dictum D.num Vicarium, iuraverunt ad sancta Dei evangelia, manu corporali tactis
scripturis, dicere et testimonium veritati perhibere super dictis capitulis et contentis in eis, remotis hodio (sic), amore,
prece, precibus et timore et omni humana gratia, absentibus dictis Ser Benencasa Lisabecta et Nicolutia, tamen legitime
citatis ut supra patet. Eodem die et hora, dictus D.nus Vicarius, sedens etc., non valens per se ipsum vacare circa
examinationem dictorum testium, commisit mihi, Notario infrascripto, quod dictos testes et quemlibet eorum dictis
capitulis examinare deberem, commictens mihi in predictis totaliter vices suas et quod recipiam fratrem Leonardum ad
iuramentum et dictum super premissis. Die XII dicti mensis, hora causarum. Comparuit coram dicto D.no Vicario,
sedente etc., Ser Paceptus, syndicus et procurator predictus et petiit sibi, dicto nomine, licentiam concedi ingrediendi
tenutam et possessionem supradictarum rerum in dicta petitione confinatarum; et testes non comparentes gravari donec
compareant. Et ad probationem suorum iurium, dicto nomine, exhibuit et produxit testamentum Massci Hosci,
sumptum et publicatum manu Ser Georgii Ser Mathiutii (fol. 70v) de Eugubio, Notarii, cuius quidem testamenti tenor
sequitur et est talis: Sequitur copia testamenti, Vid. n. XXXVIII, pag. 197. Qui D.nus Vicarius, sedens etc., visa
suprascripta petitione et citatione facta de predictis Ser Benencasa, Lisabecta et Nicolutia et eorum contumacia, termini
dati ad probandum et articulis in dicta causa productis per dictum syndicum et procuraterem; visisque et lectis capitulis
sibi productis et testibus super ipsis receptis et examinatis; et viso et lecto dicto testamento, ad instantiam dicti syndici
et procuratoris, commisit, imposuit et mandavit Iohanni, publico bayulo et nuntio suprascripto, presenti et intelligenti,
quatenus vadat et syndicum et procuratorem dictorum Fratrum ponat, inducat et mictat in tenutam et corporalem
possessionem poderi et rerum suprascriptarum et supra contentarum et confinatarum, commictens eidem in predictis
vices suas. Die XV dicti mensis, hora causarum. Supradictus Iohannes, publicus bayulus et nuntius suprascriptus,
vadens (fol. 74v) et rediens, relulit dicto D.no Vicario, sedente etc., et mihi, Notario infrascripto, se ivisse et fratrem
Gregorium Manni Caccioli, fratrem dicti loci et syndicum ipsorum fratrum et loci predicti, ad hec specialiter
constitutum, posuisse, induxisse et misisse in tenutam et corporalem possessionem poderi et rerum suprascriptarum et
supra contentarum et confinatarum, tenendo eum per manum et eum inducendo secundum formam sue commissionis,
presentibus Matheo Ciccholi Iohannelli et Matheo Bartoli Petrucoli de Eugubio, testibus ad predicta per dictum
bayulum habitis, vocatis et rogatis. Acta et actitata fuerunt predicta, prout superius est expressum, coram dicto D.no
Vicario, et per ipsum ad bancum iuris supra positis et confirmatis (?), sub anno Domini Millesimo CCC LXXXXI,
Indict. XIIII, tempore D.ni Bonifatii Pape VIII, diebus et mensibus suprascriptis. Et Ego Anthonius Ser Cicchi Bonoli
de Eugubio, publicus imperiali auctoritate Notarius et Judex ordinarius, et nunc Notarius Curie episcopalis Eugubii,
predictis omnibus, dum agerentur, interfui. Rogatus scribere mandato dicti D.ni Vicarii, scripsi et publicavi et meum
signum apposui. Signum Notarii. Fol. 72.
Examinatio Fratris Leonandi de Eugubio
In nomine Domini, Amen. Die VIII mensis martii, constitutus Fr. Leonardus de Eugubio, frater loci S.ti Agustini de
Eugubio, coram me Anthonio, Notario infrascripto, ex commissione mihi facta per Rev. Patrem D.num Iulianum,
Abbatem Monast. S.ti Petri de Eugubio, generalem Vicarium Rev. in Christo Patris et Domini D.ni Beltrandi, Dei
gratia Episcopi Eugubini, per appositionem manus supra pectum suum, iuravit ferre testimonium veritati super
Capitulis coram dicto D.no Vicario productis per Ser Paceptum Galvanelli de Eugubio, syndicum et procuratorem
Fratrum, capituli et conventus loci predicti, de quibus supra patet, remotis hodio, prece, pretio et omni humana gratia.
Eodem die. Qui frater Leonardus, testis predictus, iuratus ut supra patet, interrogatus, receptus et examinatus super
dictis capitulis eidem testi primo lectis et vulgari sermone expositis diligenter de verbo ad verbum, ad ipsius testis
plenam intelligentiam, per me, Notarium infrascriptum, ex commissione mihi facta per suprascriptum D.num Vicarium.
Et primo, super secundo capitulo, quod incipit: Item, quod dictus Masscius, etc., suo iuramento, testificando, dixit quod
Masscius in dicto capitulo nominatus decessit iam sunt XLV anni et ultra. Interrogatus quomodo scit, dixit quod suum
corpus ecclesiastice tradid(it) sepulture et presens fuit. Item, interrogatus, receptus et examinatus super tertio capitulo,
quod incipit: Item, quod dictus Nicolellus decessit etc., suo iuramento testificando, dixit quod Nicolellus, de quo
mentio fit in dicto Capitulo, decessit iam sunt XL anni et ultra. Interrogatus quomodo scit, dixit quod vidit et presens
fuit, dum ipsius Nicolelli corpus ad ecclesiasticam sepulturam portabatur. Item, interrogatus, receptus et examinatus
super sexto capitulo, quod incipit: Item, quod D.nus. Francischus decessit etc., suo iuramento testificando, dixit quod
D.nus Francischus in capitulo predicto nominatus decessit iam sunt XL anni et ultra. Interrogatus quomodo scit, dixit
quod vidit eius corpus ad ecclesiam portari ad sepeliendum. Interrogatus si idem D.nus Francischus decessit
supervivente sibi D.na Andriola, de qua fit mentio in VII capitulo, dixit quod sic. Interrogatus quomodo scit, dixit quod
cognovit dictam D.nam Andriolam post mortem dicti D.ni Francissci, vidit pluries ipsam Dominam (fol. 72). Item,
interrogatus, receptus et examinatus super ultimo capitulo de fama, suo iuramento testificando, dixit quod de testificatis
per eum est publica vox et fama. Interrogatus quomodo scit, dixit: quia publice dicitur. Interrogatus quid est publica

