et dicto priori, presenti et stipulanti vice et nomine prioris generalis dicti Ordinis et ipsius prioris dicti loci et suorum
subcessorum et capituli et conventus dicti loci de Eugubio. Et promisit et convenit dicto priori, presenti, ut supra
stipulanti et recipienti, obedientiam, reverentiam et castitatem et vivere sine proprio secundum regulam Beati Augustini
usque ad mortem. Qui frater Bartholomeus, prior, tenens dictam dominam Neram per manus intra suas manus,
nominibus quibus supra, recepit dictam d.nam Neram et acceptavit in oblatam dicti loci et Ordinis predicti, dicens dicte
d.ne Nere, tenens ipsius manus intra suas manus: Ego, nominibus quibus supra, recipio te atque acepto pro oblata et
quod tu deinceps sis particips omnium missarum, ieiuniorum, vigiliarum, orationum, paupertatis, obedientiarum,
laborum et abstinentiarum, ceterorumque bonorum, que per fratres dicti Ordinis Dominus noster Ihesus Christus fieri
concesserit per universum mundum, ad salutem anime sue (sic) et pro remissione peccatorum suorum, in nomine
Domini Ihesu Christi. Et Ego Ventura Nigri de Eugubio, Imperiali auctoritate Iudex ordinarius atque notarius, omnibus
et singulis suprascriptis interfui, rogatus scripsi, publicavi et meum singnum apposui. Signum Notarii.
(Ex Cod. Eugub., fol. 66v)
LXXVI
Oblatio Matthaei Teverutii Sensoli et Sensoli Benoli Benencase
In nomine Ihesuchristi, Amen. Anno a nativitate eiusdem Millesimo Trecentesimo octuagesimo, Indictione III, tempore
d.ni Urbani Pape VI, die secunda mensis Februarii. Matheus Teverutii Sensoli, olim de villa Glagiani et nunc de
quarterio S. Petri Civitatis Eugubii, non seductus, sed sua propria et spontanea voluntate, volens saluti anime sue
providere et intendens imposterum regulare residuum vite sue et affectans vitam suam finire sub regula Beati Agustini
et omnipotenti Deo et gloriose Virgini Marie, matri eius, et beato Agustino servire pro oblato, existens genuflexus
coram religioso viro fratre Bartholomeo Magistri Bartholi Magistri Christofori de Eugubio, priori dicti loci fratrum
heremitarum S.ti Augustini de prope Eugubium, iuntis manibus, tenens manus suas intra manus dicti prioris, oculis
mentis levatis, obtulit se omnipotenti Deo et gloriose Virgini Marie, matri eius et beato Agustino et omnibus Sanctis et
dicto priori, presenti et stipulanti nomine et vice prioris generalis dicti Ordinis et ipsius prioris dicti loci et suorum
subcessorum et capituli et conventus dicti loci de Eugubio. Et promisit et convenit dicto priori, presenti et stipulanti
nominibus quibus supra, obedientiam, reverentiam et castitatem et vivere sine proprio secundum regulam beati
Agustini toto tempore vite sue. Qui frater Bartholomeus, prior predictus, tenens dictum Matheum per manus intra suas
manus, recepit eum nominibus quibus supra et aceptavit ipsum Matheum in oblatum dicti loci et Ordinis predicti,
dicens dicto Matheo, tenens manus suas intra suas manus: Ego, nominibus quibus supra, recipio te atque acepto pro
oblato et quod tu deinceps sis particeps omnium missarum, ieiuniorum, vigiliarum, orationum, paupertatis,
obedientiarum, laborum et abstinentiarum, ceterorumque bonorum, que per fratres dicti Ordinis fieri concesserit
Dominus noster Ihesus Christus per universum mundum, ad salutem anime tue et pro remissione pecchatorum tuorum,
in nomine d.ni nostri Ihesuchristi. Rogantes me notarium ut de predictis publicum conficerem instrumentum. Actum in
dicto loco fratrum S. Augustini de prope Eugubium, videlicet, in capitulo dicti loci, presentibus Pero Vangnorelli Agure
et Nicolao Manni Petrucoli de quarterio S. Andree Civitatis Eugubii, testibus ad hec vocatis et habitis, mihi notis, partes
contrahentes mihi notas. Eodem die, mense, anno etc. oblatio Sensoli Benoli Benencase, de villa Glogiani, Comitatus
Eugubii, eiusdem tenoris per omnia. Ego Mathiutius Ser Marini de Eugubio, Imperiali auctoritate Iudex ordinarius
atque notarius, predictis omnibus et singulis in suprascriptis duobus instrumentis contentis presens interfui, rogatus
scripsi et publicavi. Signum notarii. (Ex Cod. Eugub., fol. 67)
LXXVII
Oblatio Antonii Bartholelli Ceccholi
In nomine Ihesuchristi, Amen. Anno a nativitate eiusdem M CCC LXXX, Indictione III, tempore d.ni Urbani Pape VI,
die XXVI mensis februarii. Antonius Bartholelli Ceccholi, de villa Loreti, Comitatus Eugubii, saluti anime sue velens
providere et regulare intendens imposterum residuum vite sue et sub regula beati Augustini vitam suam finire
desiderans et affectans pro oblato Deo et beate Marie, eius matri, ac beato Agustino servire, juntis manibus, existens
coram religioso viro fratre Bartholomeo Magistri Bartholi Magistri Christofori de Eugubio, priore heremitarum S.
Agustini de prope Eugubium genuflexus, tenens manus suas intra manus dicti prioris, oculis mentis levatis in celum,
obtulit se et sua omnipotenti Deo et gloriose Virgini Marie, matri eius, petens ac volens se oblatum esse dicti loci S.ti
Agustini, rogans etiam ipsum priorem quod ipsum recipiat in oblatum dicti loci, capituli et conventus ipsius loci. Qui
prior ipsum Antonium recepit in oblatum dicti loci, capituli et conventus nomine suo et suorum subcessorum et totius
Ordinis fratrum heremitarum S.ti Agustini. Qui Antonius promisit dicto priori, presenti et stipulanti vice et nomine
prioris generalis dicti Ordinis et ipsius prioris et suorum subcessorum et capituli et conventus dicti loci de Eugubio,
esse oblatum dicti loci et toto tempore vite sue vivere sub regula beati Agustini et prout sibi Dominus noster Ihesus
Christus fieri concesserit et sine proprio et castum et obedientem esse usque ad mortem, prout faciunt alii oblati. Qui
frater Bartholomeus, prior, tenens dictum Antonium per manus intra suas manus, nominibus quibus supra, recepit
ipsum Antonium et aceptavit in oblatum dicti loci et Ordinis predicti, dicens dicto Antonio, tenens ipsius manus intra
suas manus: Ego, nominibus quibus supra, recipio te atque acepto pro oblato et quod tu deinceps sis particeps omnium
missarum, orationum, ieiuniorum, vigiliarum, paupertatis. laborum, obedientiarum et abstinentiarum, ceterorumque
bonorum, que per fratres dicti Ordinis fieri concesserit Dominus noster Ihesus Christus per universum mundum, ad
salutem anime sue (sic) et pro remissione peccatorum tuorum, in nomine Domini nostri Ihesuchristi. Actum in dicto
loco S. Agustini, videlicet in capitulo dicti loci, presentibus Bartholello Vannis Nicole, dicto Gho√ßa, et Matheo

