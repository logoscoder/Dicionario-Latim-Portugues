Salbatutii Ulivelli de Eugubio, testibus ad hec vocatis et habitis. Ego Mathiutius Ser Marini de Eugubio, Imperiali
auctoritate Iudex ordinarius atque notarius, predictis omnibus et singulis presens interfui, rogatus scripsi et publicavi.
Signum notarii. (Ex Cod. Eugub., fol. 67v)
LXXVIII
Lis inter Conventum et heredes Mascii Hoscy de Eugubio
In nomine Christi, Amen. Coram vobis Ven. viro D.no Iuliano, Abbate Monasterii S.ti Petri de Eugubio, Vicario Rev.
in Christo Pat. D.ni Beltrandi, Dei gratia Episcopi Eugubii, Ser Paceptus Galvanelli de Eugubio, Sindicus et procurator
Fratrum et Capituli et Conventus loci S.ti Agustini de Eugubio, sindicario et procuratorio nomine dicti Capituli, dicit et
exponit contra et adversus D.nam Lisabectam, filiam quondam et heredem Nicolelli Fendarelli, et D.ne Nicolutie,
uxoris quond. dicti Nicolelli, de quarterio S.ti Iuliani, atque Ser Benencasam Symonelli, de quarterio S.ti Iuliani, et
omnem personam pro eis in iuditio legitime comparentem, dicens: quod in millesimo CCCXLI, de mense decembri,
Masscius Hoscy de Eugubio et quarterio S.ti Petri, suum de iure vallidum condidit testamentum, in quo, inter cetera per
dictum testatorem disposita, reliquit D.ne Andriole Hoscy, eius sorori, quoddam suum podere et possessiones, que
habet in villa Ansciani et in villa Montis Bertii, fines, a primo [latere], via sive foce thiani; a secundo Landolus Bicci,
tunc et nunc eius successor; a tertio Butus Aiutoli, et a quarto res ecclesie S.ti Felicismi et ecclesie S.te Crucis; donec
ipsa visserit, et post eius obitum deveniant dicte res in Nicolellum Cole, filium dicte D.ne, si supervisserit; et si non
supervisserit, deveniant in D.num Francischum, si supervisserit; et si non supervisserit, reliquit dictas res loco Fratrum
S.ti Agustini pro quadam capella construenda et edificanda in dicta ecclesia ad honorem Dei et sue matris Virginis
Marie et beatorum Agustini, Iohannis et Nicole de Tolentino. Dicit etiam quod dictus testator decessit supervivente
dicta D.na Andriola, et quod predicti Nicolellus et D.nus Francischus decesserunt superstite et supervivente eis D.na
Andriola prefata. Et quod dicta D.na Andriola decessit a XXXta annis citra. Et quod evenit conditio legati predicti
debendi (deveniendi?) loco fratrum predictorum. Et quod dicta filia et heres dictorum Nicolelli Fedarelli et D.ne
Nicolutie, atque Ser Benencasa predictus tenent et possident dictas res, ad pias causas et usum relictas dicto loco, et
indebite et iniuste denegant et contendunt eas dimictere et relapssare loco predicto ex dicta causa. Quare, cum dicti
fratres, Capitulum et conventus intendant et velint ex dictis rebus adimplere mentem et piam voluntatem dicti testatoris,
secundum formam dicti testamenti, et dictus Syndicus, dicto nomine, offerat se paratum predicta facere, ad et propter
que dictum legatum factum extitit, petit per vos et vestram sententiam dictus Syndicus, dicto nomine, dictam heredem
et dictum Benencasam condampnari et condampnatos cogi et compelli ad dimictendum et relapssandum, et quod
dimictant et relapssent dicto Syndico et procuratori, dicto nomine, dictas res ob causam predictam, petens in predictis
per vos procedi et predicta fieri omni modo, via, iure et forma, quibus melius fieri potest, et summarie et de plano, sine
strepitu et figura iuditii, cum refectione expensarum. Et in quantum predicta contendant in penam iuris condampnari.
Die XI mensis Ianuarii (an. 1391), de sero, hora causarum. Exhibita et producta fuit suprascripta petitio per Ser
Paceptum Galvanelli de Eugubio, Syndicum et procuratorem predictum, syndicario et procuratorio nomine quo supra,
coram Ven. viro D.no. Iuliano, Abbate et Vicario suprascripto, sedente pro tribunali ad bancum iuris, in dicto
Monasterio et in camera ipsius D.ni Abbatis, Vicarii predicti, ut moris est, super qua per dictum D.num Vicarium et
eius offitium procedi petiit et fine debito terminari secundum ius et iustitiam et formam Constitutionum synodalium in
episcopali curia vigentium, et omni modo, via et iure, quibus melius fieri potest. Qui D.nus Vicarius, sedens pro
tribunali, ut supra, dictam petitionem admisit in quantum de iure tenetur et debet et aliter non. Et commisit, impe(ra)vit
et mandavit Iohanni (fol. 69) Cambiutii de Eugubio, publico et iurato nuntio et bayulo Curie episcopalis Eugubii,
presenti et intelligenti, quatenus vadat, citet et requirat D.nam Lisabectam, D.nam Nicolutiam et Ser Benencasam
supradictos et quemlibet eorum personaliter, si eos invenire poterit, alias domos eorum habitantes, presentibus duobus
testibus maioribus XIIII annis, et convicinis eorum, quod infra tertiam diem proxime venturam post citationem de eis
factam, legitime coram dicto D.no Vicario compareant et comparere debeant ad respondendum de iure super dicta
petitione et contentis in ea Syndico et procuratori prefato. Et si ultima dies dicti termini esset feriata, cadat in
sequentem diem non feriatam. Alias, elapso termino, ad vulteriora (sic) procederetur in dicta causa, ut iuris erit, ipsis ad
hec ulterius non citatis nec requisitis. Et cedulas continentes predicta et ea que continere debent eis portet, dimictat et
relapsset, et omnia dicat et fatiat que dicere et facere tenetur et debet secundum formam iuris et constitutionum
predictarum. Et hec ad petitionem et instantiam Ser Pacepti, syndici et procuratoris predicti, presentis et petentis. Die
XII dicti mensis, hora causarum. Iohannes, publicus et iuratus nuntius et baylus predictus, vadens et ad dictum D.num
Vicarium rediens, retulit ipsi D.no Vicario, sedenti pro tribunali ut supra, et mihi, Notario infrascripto, se ivisse et heri
D.nam Lisabectam, D.nam Nicolutiam et Ser Benencasam predictos, et quemlibet eorum ad predictam domum eorum
habitantes citasse et requisivisse et eis cedulas dimisisse et terminum prefixisse et omnia dixisse et fecisse que a dicto
D.no Vicario habuit in mandatis et in eius commissione continentur, et que tenetur et debet secundum formam dictarum
constitutionum, presentibus Marino Gioli et Christofano Munaldi, citationis facte de Ser Benencasa; Meo Santutii et
Vita Paulelli, citationis facte de dictis dominabus, testibus ad predicta per dictum bayulum vocatis, habitis et rogatis. Et
hec ad petitionem dicti Ser Pacepti, syndici et procuratoris prefati, presentis et dictam relationem fieri petentis. Die XXI
dicti mensis, hora causarum. Comparuit coram dicto D.no Vicario, sedente pro tribunali ut supra, Ser Paceptus,
syndicus et procurator predictus, et incusavit contumaciam dictorum citatorum, et petiit per dictum D.num Vicarium in
causa predicta, servato iuris ordine, ad vulteriora procedi. Die ultima mensis februarii, hora causarum. Supradictius
D.nus Vicarius, sedens pro tribunali ut supra, ad petitionem et instantiam Ser Pacepti, syndici et procuratoris prefati,

