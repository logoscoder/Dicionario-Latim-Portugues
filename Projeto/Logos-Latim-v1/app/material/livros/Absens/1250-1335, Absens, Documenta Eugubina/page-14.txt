Institutio festi sanctae Catherinae Virginis per Commune Civitatis Eugubii
ad instantiam fratrum Ordinis S.ti Augustini
Anno Domini Millesimo CCC XXX VIII, die XII mensis novembris. Convocato et congregato Consilio populi,
Capitaneorum artium, Consulum mercatorum, id est Centum de populo maioris summe Civitatis Eugubii in pallatio
dicte Civitatis ad sonum campane, tube, vocemque preconum, de mandato domini Nicole de Iulianis de Esculo,
Capitanei populi et Confalonerii Iustitie dicte Civitatis; in quo quidem Consilio propositum fuit per Capitaneum
dictum, de consensu d.ni Confalonerii et sotiorum eius, pro parte fratrum Ordinis Sti. Augustini, quatenus ad
reverentiam Dei et Beate Katherine, specialis advocata sit ipsa in celis pro conservatione boni status Civitatis, quod in
die festivitatis Beate Virginis predicte omnes et singule artes et omnes et singuli artifices Civitatis predicte, de mane
festivitatis eiusdem, cum cereis, faculis et candelis accensis in manibus, ad locum sive ad ecclesiam S.ti Augustini
predicti ordinate et processionaliter accedere teneantur, et sic determinatum, sancitum et confirmatum fuit per
supradictos et consilium supradictorum, et quod Potestas et Capitaneus, qui pro tempore erunt, virtute prestiti juramenti
eorum predecessorum et pena vigintiquinque librarum pro quolibet, teneantur et debeant, ad petitionem et
requisitionem Prioris fratrum et Conventum (sic) loci Beati Augustini et executioni mandare. Instrumentum factum
manu Iohannis Nicole de Gonessa, notarii Communis Eugubii. (Ex Cod. Eugub., fol. 15v. Compendium
Instrumentorum)
XXXVI
Instrumentum professionis fratris Amatutii et fratris Thomasutii de Eugubio
In nomine Domini. Amen. Anno eiusdem M CCC VIIII (1), Indictione septima, tempore d.ni Benedicti Pape XII, die
XII mensis marcii. Actum Fulginii, in ecclesia loci fratrum heremitarum Ordinis S.ti Augustini, coram d.no Senibaldo,
olim d.ni Mar..., Guarduro, olim d.ni Raynaldi, Ceridutio, olim d.ni Brancaleonis et pluribus aliis testibus ad
infrascripta (vocatis et rogatis). Constituti frater Amatutius Bartholelli et frater Thomasutius Pusciarelli, de civitate
Eugubii et de dicto Ordine, coram R.do viro fratre Mathiolo de Amelia, priore dicti loci fratrum heremitarum S.ti
Augustini de Fulginio, in ecclesia ipsius loci supradicti, flessis (sic) genibus, habitum in ipsorum manibus habentes,
asserentes se et ipse dominus prior ipsos uno anno et uno die in dicto Ordine continue proxime preteritis permansisse;
in manibus ipsius domini prioris professionem fecerunt et alta voce, sponte et ex certa scientia promiserunt obedientiam
et reverentiam ommipotenti Deo et Beate Marie semper Virgini et ipsi fratri Mathiolo, priori, presenti et stipulanti
nomine et vice Generalis Prioris fratrum heremitarum dicti Ordinis S.ti Augustini, et successorum suorum; vivere sine
proprio et in castitate, secundum Regulam Sti. Augustini, usque ad mortem ipsorum. Et hoc facto, tunc ipsi frater
Thomasutius et frater Amatutius a dicto priore et omnibus fratribus dicti loci, existentibus in ecclesia supradicta, pacis
osculum receperunt. Et Ego Bonannus Angeli, Imperiali auctoritate Notarius et Judex ordinarius, predictis omnibus
presens interfui et, ut supra dicitur, rogatus a dicto priore, scripsi et publicavi omnia supradicta. (Archiv. Commun.
Eugub., Busta 59. Perg. origin.)
(1) Est error in anno, ut patet ex pontificatu, sub quo factum hoc fuisse dicitur scriptum esse debebat an. M. CCC XXX
VIIII (1339).
°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°
da ANALECTA AUGUSTINIANA, XVI (1937-1938), pp. 195-215
XXXVII
Oblatio et professio fratris Nicolelli Accomandutii
Instrumentum factum manu Benentesi Boncangni de Fulgineo, notarii, Anno Domini M CCC XL, die XXVIII Junii.
Quod frater Nicolellus Accomandutii de Eugubio de Ordine fratrum heremitarum Sti. Augustini, volens in dicto Ordine
permanere, existens in ecclesia Sti. Augustini de Fulgineo, videlicet, ante altare genuflexus et manibus iunctis, in
presentia religiosi et honesti viri fratris Iacobi domini Iohannis, prioris loci fratrum Sti. Augustini, dessiderans et
affectans Deo et Bto. Augustino in dicto Ordine in ieiuniis, orationibus, castitate et honestate et aliis iuxta regulam dicti
Ordinis servire (et) in dicto Ordine suam vitam ducere, in manu dicti fratris Iacopi, prioris, presentis, recipientis et
stipulantis nomine et vice loci, Capituli et conventus fratrum heremitarum Sti. Augustini de Eugubio, se et bona sua
omnia mobilia et immobilia, iura et actiones, que et quas habet in quibuscunque locis et contra quascunque personas,
optulit Deo et loco predicto de Eugubio ac etiam dedit pro remissione peccatorum suorum et parentum suorum,
promictens dicto fratri Iacopo, presenti, stipulanti et recipienti, vice et nomine Generalis dicti Ordinis, perseverantiam
et perpetuam carentiam (sic) secundum regulam dicti Ordinis, et dicti Ordinis regulam observare, et iuravit ad sancta
Dei evangelia, corporaliter tactis scripturis, contra dictam oblationem per eum factam aliquo tempore, tam occasione
minoris etatis quam cuiuslibet alterius occasione, non facere vel venire, per se vel per alium, de jure vel de facto, sed
ipsam semper ratam et firmam habere et tenere, ac tendere et observare. Item, aliud instrumentum factum manu
supradicti Notarii et eo tempore, quod dictus frater Nicolellus, intra missarum solemnia, populo asistente, ut moris est
fratrum dicti Ordinis, in manu fratris Iacopi, prioris Sti. Augustini et eius loci de Fulgineo, presentis et recipientis
nomine et vice prioris generalis dicti Ordinis et suorum successorum, sponte et libera voluntate promisit obedientiam et
castitatem et vivere sine proprio usque ad mortem, petens cum instantia et rogans humiliter sicut professus dicte
religionis et sicut alii fratres professi ab omnibus factis (sic) obedientiis haberetur. Renumptians sponte omni beneficio
Juris Canonici vel civilis, quo possit se defendere vel etiam venire, etc. (Ex Cod. Eugub., fol. 14. Compendium
Instrumentorum)

