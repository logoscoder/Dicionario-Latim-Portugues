coadunato Capitulo et Conventu fratrum heremitarum S.ti Augustini de extra et prope Civitatem Eugubii, in capitulo
dicti loci ad sonum campanelle, more solito, de mandato religiosi viri fratris Amati Nicolai, prioris dicti loci; in quo
quidem Capitulo interfuerunt infrascripti fratres conventuales dicti loci, videlicet: frater Amatus, prior predictus; frater
Paulutius Bartolini, frater Ierollimus (sic) Ser Tadey, frater Iohannes Bartholomey, frater Andreas Andree, frater
Massarellus Pauli, frater Ambroxius Symonis Tarchielli, omnes fratres conventuales dicti loci representantes
univensum Capitulum loci suprascripti. Predicti fratres cum consensu dicti prioris et dictus prior cum consensu
dictorum fratrum, non revocando alios eorum et dicti loci sindicos et procuratores, nec gesta per eos, sed potius
confirmando, omni modo, via, iure et forma, quibus melius fieri potest, fecerunt, constituerunt et ordinaverunt eorum et
dicti loci, capituli et conventus prefati verum et legitimum sindicum et procuratorem, actorem, factorem et certum
numptium specialem suprascriptum fratrem Ambroxium presentem et acceptantem, in omnibus et singulis causis,
litibus et questionibus, quas habent, seu habituri sunt, cum Iohanne Bartholilli de Eugubio. Et generaliter cum qualibet
alia persona, tam ecclesiastica quam seculari, et in qualibet Curia tam spirituali quam temporali, et coram quocunque
Iudice et Auditore, tam ecclesiastico quam temporali cuiuscunque loci. Etc. Et Ego Antoninus quondam Ser Iohachim
Ser Veragini de Eugubio, publicus imperiali auctoritate notarius et Iudex ordinarius, predictis omnibus et singulis
presens interfui rogatus. Et quia aliis occupatus predicta manu propria scribere non valui, ideo per alium fidum michi
scribi feci. Et ad fidem predictorum hic me subscripsi et publicavi et meum singnum apposui. Signum Notarii.
(Archiv. Commun. Eugub., Busta 58. Perg. origin.)
LXXXXII
Instrumentum venditionis factae D.nae Ioannae, uxori olim Simonis (Tarchielli) per fratrem
Ambrosium Simonis (Tarchielli) eius filium, omnium iurium etc. quae ipse habebat contra Baldum Baldi
In nomine Christi. Amen. Anno Domini Millesimo Quatercentesimo vigesimo secundo, Indictione XV, tempore d.ni
Martini Pape quinti, die XXIII mensis Decembris. Actum Eugubii, in domibus Episcopatus, seu d.ni Episcopi
Eugubini, habitationis ipsius d.ni Episcopi, in sala superiori dictarum domorum, ubi ius redditur, presentibus Ser
Matheo Manni de Biliis et Piero Filippi Coloci, de quarterio S.ti Iuliani de Eugubio, testibus ad infrascripta vocatis,
habitis et rogatis. Frater Ambroxius Simonis Tarchielli de Eugubio, frater Ordinis heremitarum S.ti Augustini de extra
et prope Eugubium, sindicus et procurator loci, fratrum, Capituli et Conventus dicti loci S.ti Augustini, ... titulo
venditionis, dedit, cessit, concessit, transtulit et mandavit d.ne Iohanne, uxori olim Simonis Tarchielli, matri dicti fratris
Ambroxii, presenti, stipulanti et recipienti, ... omnia iura et actiones, reales et personales, utiles et directas, tacitas et
expressas etc., que et quas dicti fratres, Capitulum et Conventus habebant et habere poterant, seu habent, contra et
adversus Simonem et Baldum Baldi Simonis Tarchielli de Eugubio, et in quadam domo sita in Civitate Eugubii, in
quarterio S.ti Andree, ... quam domum predictus Simon emit nomine suo et nomine dicti Baldi, sui fratris, ab Angelo
Dantis Nevoli, nomine et occasione viginti quatuor florenorum auri solutorum et datorum per dictum fratrem
Ambroxium dicto Simoni et per ipsum Simonem solutorum dicto Angelo pro parte pretii domus prefate, et nomine et
occasione quarumcunque quantitatem pecuniarum expensarum per dictum fratrem Ambroxium factarum in et pro
conamine domus prefate usque in presentem diem, quomodocunque ... Et hoc pro pretio et nomine pretii ipsius
cessionis, post ipsam actionem cessam, triginta quinque florenorum auri, quod pretium totum dictus frater
Ambroxius ... fuit confessus et contentus a dicta d.na Iohanna habuisse et recepisse, sibique datum, solutum et
numeratum esse, in specialem utilitatem dicti convertendum. Etc. Et Ego Antonius quondam Ser Iohachim Ser
Voragini de Eugubio, publicus imperiali auctoritate notarius et Iudex ordinarius, predictis omnibus et singulis presens
interfui rogatus et quia predicta propria manu scribere non valui, aliis occupatus, ideo per alium michi fidum scribi feci
et ad fidem predictorum hic me subscripsi et meum signum apposui. Signum Notarii. (Archiv. Commun. Eugub., Busta
56. Perg. origin.)
°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°
da ANALECTA AUGUSTINIANA, XVI (1937-1938), pp. 504-522.
LXXXXIII
Laudum seu sententia arbitralis Mag. Fr. Gabrielis de Spoleto et Antonini Ser Johachini de Eugubio in lite inter
Conventum S.ti Augustini et Ser Salinguerra Ser Cinti de Eugubio
Nos Gabriel de Spoleto, Sacre teologie Magister, frater Ordinis heremitarum S.ti Agustini, et Antoninus Ser Iohachini
de Eugubio, arbitri et arbitratores et amici communes et amicabiles compositores positi et electi a fratre Gregorio
Manni, fratre loci S.ti Augustini de extra et prope Eugubium, sindico et procuratore Fratrum, Capituli et Conventus
dicti loci S.ti Agustini, specialiter constituto ad talem actum manu mey Thomassutii, Notarii infrascripti, ex una parte,
et a Ser Sallinguerra Ser Cintii de Eugubio, ex altera parte, de omni lite et quaestione que esset vel esse posset inter
ipsas partes nomine et occaxione quarumcumque pecuniarum el rerum perventarum ad manus dicti Ser Sallinguerre,
spectantium ad dictum locum et fratres predictos; et etiam nomine et occaxione cuiusdam vinee evicte olim dicto Ser
Sallinguerre, ad cuius defensionem tenebatur Mag. Benedictus, olim frater dicti loci, ut ipse Ser Sallinguerra asseruit et
asserit, et quacumque alia ratione, occasione vel causa; et nomine et occaxione quarumcumque aliarum rerum, quas una
pars alteri et altera alteri dicere, petere seu causari posset, quacumque ratione, occaxione vel causa, usque in diem dicti
compromissi, prout de compromisso in nos facto plenius et latius constat manu Ser Thomassutii Marini de Eugubio,
Notarii. Unde viso dicto compromisso et visis iuribus et allegationibus iurium partium predictarum, coram nobis
productis et allegatis; et visis probationibus factis hinc inde ac etiam confessionibus ipsarum partium coram nobis

