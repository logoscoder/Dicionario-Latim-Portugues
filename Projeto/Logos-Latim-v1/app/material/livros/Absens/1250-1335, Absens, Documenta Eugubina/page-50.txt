In nomine Christi, Amen. Anno Domini Millesimo CCCCL., indict. XIII, tempore SS.mi in Christo Patris et D.ni D.ni
Nicholay, divina providentia Pape quinti, die nona mensis octubris. Actum in Sacristia Eglesie S.ti Augustini de extra
et prope Eugubium, presentibus fratre Christoforo q. Petrutii, fratre Sperandeo Aldrovandi, fratre Victorio q. Ricardutii,
fratre Petrutio q. Nicholay Petri et fratre Ambrosio q. Simonis Tarchelli de Eugubio, testibus ad infrascripta vocatis,
habitis et rogatis. D.na Ierolima, uxor q. Tomasi Pauli, alias Pigniatte, de Eugubio et quarterio S.ti Andree, per se et
suos heredes, si proprium iure proprio et in perpetuum, seu libelarium, salvo iure pensionis et renovationis
cuiuscumque mon(asterii) esset proprietas, et salvo semper et reservato iure Communis Eugubii pro datis, impositis et
aliis honeribus et factis dicti Communis Eugubii, secundum formam statutorum et ordinationum ipsius Communis
Eugubii, titulo donationis irrevocabiliter, inter vivos, dedit, donavit, tradidit, cessit et concessit Fratri ac Mag.
Massarello q. Pauli Pauli, fratri dicti loci, presenti, stipulanti et recipienti vice et nomine fratrum, capituli et conventus
dicti loci S.ti Augustini de extra et prope Eugubium, unum tenimentum terre, partim vineatum et partim laboratum,
cum quadam casella in eo existente, positum in Villa Categniani, comitatus dicte civitatis Eugubii, cuius fines: ab uno,
res Adionis Ser Iohannis de Brescia; ab aliis duobus, vie publice; ab alio, res olim Baldini Nini; ab alio, res dicti
Adionis, sive Monasterium S.ti Petri de Eugubio; cum predictis finibus vel aliis, si quos dicta res donata habet plures et
veriores aut meliores confines. Ad habendum, tenendum et possidendum et quicquid dictis fratribus, capitulo et
conventui perpetuo placuerit perpetuo faciendum; cum introitibus et exitibus suis, usu et usuariis usque in vias publicas,
omnique iure et actione, usu seu requisitis ipsi rey donate modo aliquo pertinente, seu spectante; et promixit dictam rem
donatam dictis fratribus, capitulo et conventui ullo unquam tempore molestare, nec molestanti consentire, sed iure et
usu ab omni homine, persona, collegio, universitate, omnibus ipsius D.ne Ierolime sumtibus et expensis defendere et
guarentare et liberam, vacuam et expeditam possessionem ipsius rey donate tradere dictis fratribus, capitulo et
conventui. Cum hac condictione: quod ullo unquam tempore possit vendi nec alienari, nec modo aliquo permutari, sed
semper et perpetuo permanere debeat predictis fratribus, capitulo et conventui. Et si contrafactum fuerit vel
contrafecerint, cadant a dicta donatione et deveniat et devenire debeat ad Hospitale S.te Marie de Caritate, alias Iunte;
ad Hospitale S.te Marie de Mercatali et ad Hospitale novum Fraternitatis disciplinatorum Crucifixi vocati S.ti Augustini
de Eugubio pro nubendis tribus puellis; et, si contigerit ipsos seu aliquos ipsorum consentire alienationi fiende de dicto
tenimento terre, tunc devenire voluit, titulo predicto, eglesie catedrali Eugubii, Conventui S.ti Dominici, Conventui S.ti
Francisci et Conventui S.te Marie Servorum de Eugubio. Et hoc fecit dicta Domina donatrix quia sic facere sibi bene
placuit et pro remissione omnium et singulorum suorum peccatorum. Renumptians dicta donatrix exceptioni dicte
donationis, cessionis et concessionis non facte, rey non sic geste vel aliter geste beneficio, vel eam autentice, si qua
mulier, et omnibus aliis suis beneficiis, certificata a me, Notario infrascripto, quid sua beneficia dicant et quid
importent. Quae omnia et singula suprascripta promisit dicta D.na Ierolima et promictendo iuravit ad sancta Dey
evangelia, manibus corporaliter tactis scripturis, perpetuo rata et firma habere, tenere, et observare, facere et adimplere
et in nullo contrafacere vel venire aliqua ratione, occasione vel causa seu ingenio, de iure vel de facto, sub pena dupli
dicte quantitatis et obligatione omnium et singulorum suorum bonorum, presentium et futurorum; qua pena soluta vel
non, rato manente contractu. Et Ego Francischus q. Tomassutii Nicholutii de Eugubio, publicus imperiali auctoritate
Notarius et Iudex ordinarius, predictis omnibus et singulis presens interfui, rogatus scripsi et publicavi et signo meo
signiavi ad fidem predictorum. Signum Notarii. (Cod. Eugub., fol. 85. Original.)
C
Litterae Latini, Cardinalis SS. Ioannis et Pauli, quibus Capellanum suum facit
fratrem Gregorium de Eugubio, Ord. fratrum Eremitarum S.ti Augustini.
Latinus, miseratione divina tituli Sanctorum Iohannis et Pauli, Sacrosancte Romane Ecclesie Presbiter Cardinalis, de
Ursinis vulgariter nuncupatus. Religioso viro fratri Gregorio de Eugubio, Ordinis S.ti Augustini, Cappellano nostro,
dilec(tionem) et sinceram in Domino caritatem. Libenter capellanorum domesticorum nostrorum numero adiungimus,
quos relligione, bonisque moribus pred(itos int)elligimus. Vite, itaque, ac morum h(onestati)s, aliaque probitatis ac
virtutum merita, quibus apud nos fidedigno commendaris testimonio, nos ind(ucunt u)t te honoribus et favoribus
(prose)quamur. Nos, igitur, volentes te, premissorum meritorum ac virtutum tuarum intuitu, honoribus et favoribus
prosequi, ex nunc, te nostrum Capellanum domesticum admittimus et recipimus gratiose, aliorumque Capellanorum
domesticorum nostrorum numero et consortio favorabiliter aggregamus. Volentes ac presentibus decernentes, ut
quibuscunque prerogativis, gratiis, immunitatibus, privilegiis et libertatibus, quibus alii Capellani nostri domestici
potiuntur et gaudent, tu quoque potiaris et gaudeas, ad nosque pro singulis tuis negotiis semper recursum habeas cum
fiducia specialem. Et cum sepe ad diversas mundi partes pro tuis ac etiam pro nostris negociis te forte continget
proficisci, universos mundi dominos, ecclesiasticos et seculares, civitatumque et terrarum officiales ac magistratus, ad
quos presentes advenerint, amice requirimus et rogamus, subtitis vero nostris strictius in mandatis imponimus, ut cum
per eorum terras, civitates, castra, territoria, passus, pontes et alia loca transire contigerit, te, cum duobus sociis sive
familiaribus, tam equestribus quam pedestribus, cum tuis et eorum salmis, fardellis, valisiis, bulciis, libris, arnesis et
alliis rebus, tute, libere et expedite, omni impedimento reali et personali cessante, sine aliqua solutione datii, pedagii,
fundi, rivi vel gabelle, aut alterius cuiuscunque oneris exactione, nostre contemplationis intuitu, transire permittant,
quotiens opus fuerit. Et si necesse erit, de guida, scorta sufficienti, salvoque et securo conductu provideant, ut ad
gratiarum actiones et debita rependia non immemores teneamur. In quorum fidem et testimonium, presentes fieri
fecimus, apensione nostri pontificalis sigilli munitas. Dat. Rome, in Monteiordano, die undecima Novembris, sub anno

