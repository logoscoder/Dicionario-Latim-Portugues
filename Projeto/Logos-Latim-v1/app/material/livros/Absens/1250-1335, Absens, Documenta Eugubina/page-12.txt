recipiendum ab ipso Abbate confirmationem possessionis, quam dicti prior et fratres habuerunt de dicta re, et ad
confitendum proprium ipsius rey esse dicti Monasterii et ipsam rem pro ipso Monasterio, jure emphiteusim, possidere
promictendum, et ad promictendum renovare predictum instrumentum emphiteusis in hac eadem forma in fine dicti
temporis, et ad promictendum dare et solvere pro ipsa renovatione facienda octo libr. bonorum den. Rav. et Anconit. Et
eandem promissionem renovationis dicti instrumenti faciendam a dicto Abbate pro dicta quantitate pecunie
recipiendum. Et ad recipiendum promissionem a dicto Abbate de legitima defensione facienda ipsius rey, jure et usu et
ad promictendum eidem Abbati et successoribus suis pro pensione ipsius rey dare et solvere annuatim in festo Sti. Petri
de junio, sine gravamine comestionis, unum brachium candele ad modum aliarum candelarum, quas dicto Monasterio
dicti fratres dare tenentur, et ad dandum et solvendum dicto Abbati, vel eius Camerario, pro dicta refirmatione facienda
Centum sol. bonor. den. Rav. et Ancon. Et generaliter ad omnia et singula, nomine quo supra, promictenda et
stipulanda etc. Actum est prope Eugubium, in claustro loci Sti. Augustini, presentibus Andrea Margarite, Cola
Orlandutii et Venutello Benencase, testibus. Et Ego Angelus Iohannis, Imperiali auctoritate notarius, predictis omnibus
interfui rogatus, scripssi et publicavi et meum singnum apposui. (Ex Cod. Eugub., fol. 33. Instrumentum originale
asservatur in Arch. Commun. Eugubini, Busta 58, at membrana adeo est multis in locis lacera et corrosa, quod eius
lectura pluries impossibilis evadit. Circa nomina fratrum, quorum aliqua legere non valui, notatu dignum censeo quod
Frater qui in Codice appellatur "Rigotii Suppolini", in originali dicitur "Rigonis" et Fr. "Andreas Boniovannis"
appellatur "Thomas")
XXX
Concessio vineae cum oliveto, in emphyteusim, per Monasterium S.ti Petri de Eugubio.
In Nomine Christi. Amen. Anno Domini Millesimo Tricentesimo quarto, Indictione secunda tempore domini Benedicti
Pape XI, die XXVII mensis junii. Frater Nicolaus, Abbas Monasterii S.ti Petri de Eugubio, cum voluntate et consensu
suorum confratrum, scilicet, dompni Iohannis, dompni Iacobi Conpangni, dompni Bentevenne, dompni Venture,
dompni Iohannis Angeli et dompni Francisci Bone√ßi, Monacorum dicti Monasterii, per se, suosque successores, dedit,
concessit et refirmavit in emphyteusim, Religioso viro fratri Bernardo Mariani, Ordinis Santi Augustini, Syndico et
procuratori Prioris et fratrum et loci Sti. Augustini de Eugubio, ad infrascripta manu mei Notarii infrascripti legitime
constituto, Syndacario et procuratorio nomine predictorum prioris, fratrum et loci recipiendi, et eorum successores, hinc
ad XXVIIII annos proxime complendos, unam vineam cum oliveto, positam in monte Ghoregii, qui mons alias dicitur
mons S.ti Augustini, fines cuius: a primo, via; a secundo, res dicti loci S.ti Augustini; a tertio, res dicti loci; et a quarto,
res Monasterii supradicti; infra hos fines, vel siquos alios habet; cum introytibus et exitibus suis, suisque omnibus
pertinentiis, ad habendum, possidendum, meliorandum, sed non alienandum nec permutandum nec etiam alicui parti
capud ponendum ad dampnationem dicti Monasterii et possessionis, quam dicti Prior et fratres et locus habuerunt de
dicta re, dictus Abbas dicto Syndico, nomine quo supra recipienti, confirmavit, eidem confitenti proprium ipsius rei
esse dicti Monasterii, et ipsam rem pro dicto Monasterio, jure emphyteusis, in fine dicti temporis, in hac eadem forma
renovare a dicto Abbate et dare eidem pro ipsa renovatione facienda octo libras bonorum denariorum Raven. et
Anconit. Quam renovationem instrumenti dictus Abbas dicto Syndico facere promisit pro dicta quantitate pecunie, in
forma predicta, in fine dicti temporis. Et dictam rem promisit dicto Syndico legitime defendere et guarentare contra
omnes personas jure et usu, quia dictus Syndicus, syndicario nomine quo supra, pro pensione ipsius rey, dare et solvere
promisit dicto Abbati, annuatim, in festo S.ti Petri de junio, sine gravamine commestionis, unum brachium candele ad
modum et formam illarum candelarum, quas dicti fratres et locus dicto Monasterio dare tenentur. Et pro predicta
refirmatione et pensione ipsius rey non soluta, confitetur dictus dompnus Iacobus, Monachus et Camerarius dicti
Monasterii, a predicto Syndico habuisse et recepisse Centum solidos bonorum denariorum Raven. et Anconit., et ipsos
fore conversos in utilitatem dicti Monasterii. Et dictus Abbas, renumptians etc. Actum est hoc Eugubii, in claustro dicti
Monasterii, presentibus fratre Scangno Johannis et Deotaleva Mathey, testibus. Ego Angelus Iohannis, Imperiali
auctoritate notarius, hiis omnibus interfui, rogatus scripsi et publicavi et meum singnum apposui. (Ex Cod. Eugub., fol.
34)
XXXI
Oblatio Petrucoli Bartholutii Benvegnate
In nomine Christi. Amen. Anno Domini Millesimo Trecentesimo decimonono, Indictione secunda, tempore d.ni
Iohannis Pape vicesimi secundi, die quarta mensis ianuarii, in ecclesia S.ti Augustini prope Eugubium, ante altare
ipsius ecclesie, presentibus Vanne Francisci et Luminutia Ianty, testibus vocatis et rogatis. Petrucolus, filius Bartholutii
Benvegnate de villa Petrorii, nomine conversionis et obtulationis, dedit et optulit (sic) se Deo et Beate Marie, eius
Matri, ac Beato Augustino et fratri Bartholo, Priori dicti loci, pro ipso loco stipulanti, ac Ordini dictorum fratrum, et
promisit eidem Priori hobedientiam et reverentiam Christo. Postque ipse idem Prior predictum Petrucholum, stantem
genuflexum ad pedes eiusdem prioris, ante dictum altare, humiliter et devote iunctis manibus, recepit ad officia et
beneficia, que competunt et competere solent conversis et oblatis eiusdem loci et Ordinis supradicti, et eum pannis
altaris eiusdem loci investivit. Ego Simon Iacobi, Imperiali auctoritate Iudex ordinarius atque notarius, predictis adfui
et ut supra rogatus subscripsi et publicavi. (Ex Cod. Eugub., fol. 52)
XXXII
Licentia concessa fratri Petrutio Melli de Eugubio, ut quoddam potere vendere queat

