ipsius ad infrascripta constitutus, ut patet manu mea Notarii infrascripti, syndicario et procuratorio nomine dicti loci et
capituli et conventus ipsius loci, dedit et concessit ad laboritium Vanni Bene Hercolani, de villa S.ti Cipriani, comitatus
Eugubii, presenti et recipienti pro se et suis heredibus, unum podere cum vinea, terris cultis et incultis, silvatis et sodis,
pertinentem dicto loco et capitulo et conventui dicti loci, positum in comitatu Eugubii, in villa Carestelli iuxta vias et
heredes Benencase Ceccholi et D.nam Vannam D.ni Bini et rem filiorum Cecchole et rem Andrutii Philiputii et rem
Margarite Petrutii Lullii; hinc ad quinqne annos proxime venturos. Ad habendum, tenendum et laborandum et
meliorandum; promictens dictus Syndicus, nomine quo supra, eidem laboratori, presenti et stipulanti ut supra, dictum
podere et terras et vineam eidem sbrigare contra omnem personam, collegium et univensitatem. Et hec fecit et promisit
dictus locator, quia dictus conductor promisit per se et suos heredes dicto Syndico, presenti et stipulanti ut supra,
vineam et terras dicti poderis bene et f√¨deliter laborare et cultivare, seminare et fructus recoligere per dictum tempus,
quolibet anno, temporibus congruis. Et quolibet anno dictorum V annorum desodare et laborare tantum terrenum
sodum de dicto poderi per unam minam et mediam seminis, vel quod in ipso possit seminari una mina et media
seminis. Et dare et aportare Eugubium, ad dictum locum, medietatem omnium fructuum percipiendorum de duobus
campis, et de campo qui vocatur "lo pagino", et vinee et olivarum, quolibet anno dictorum V annorum. Et tertiam
partem omnium fructuum percipiendorum ex aliis terris laborativis, quolibet anno dictorum V annorum. Et etiam dare
et aportare quantam partem omnium fructuum percipiendorum ex terreno quod desodaverit primo anno. Et post dictum
annum, tertiam partem fructuum percipiendorum ex dicto terreno desodato per eum, per tempus duorum annorum. Et
post dictos tres annos, teneatur et promisit respondere de fructibus terreni desodandi per eum medietatem omnium
fructuum percipiendorum ex ipso terreno. Et etiam promisit tenere omnes porcos cum fratribus per dictum tempus, et
maxime duos porcos et unam cinochactam (sic) quolibet anno cum dictis fratribus, qui porci et cinochacta emantur
communibus denariis. Et quolibet anno, in festo S.ti Andree, ipsos porcos readsingnare et partire per medietatem, sine
malitia, et dare licentiam fratribus accipiendi quam partem maluerint. Et nullam bestiam debeat retinere promisit nisi
suas, videlicet minutas, vel sine licentia fratrum. Et promisit arbores a pede non incidere, sed pro sua vita possit
lingnare sine dampno. Promictens etiam, nomine quo supra, eidem Syndico, recipienti nomine quo supra, dictum
podere et paleas cum paleari fratribus et conventui predictis in fine dicti temporis readsingnare liberum et expeditum.
Quae omnia et syngula suprascripta et infrascripta promiserunt inter se, vicissim, dicte partes, scilicet, locator et
conductor, videlicet, una pars alteri et altera alteri, ad invicem, solempnibus stipulationibus, hinc inde intervenientibus,
firma et rata habere et tenere, adtendere et observare, et in nullo non contravenire vel facere, per se vel alium, aliqua
occasione, ratione vel causa, de iure vel de facto, sub pena L. librar. R., stipulatione hinc inde in solidum promissa, et
refectione dampnorum et expensarum litis et extra, que vel quas unus culpa alterius fecerit vel substinuerit. Pro quibus
omnibus et syngulis supradictis firmiter observandis et adimplendis, dictus Syndicus, nomine quo supra, obligavit dicto
conductori presenti omnia bona dicti loci; et dictus conductor obligavit dicto Syndico, presenti et recipienti nomine quo
supra, omnia sua bona, presentia et futura. Actum in dicto loco, in refectorio dicti loci, presentibus Salimbene Pucciali,
Bonaiunte et Matheo Putii Brunelli, quarterii S. A., et Petrutio Angelutii Andruccioli de villa Carestelli, testibus ad hec
vocatis et habitis. Et Ego Marinus Rubei de Eugubio, imperiali auctoritate Iudex ordinarius atque Notarius, predictis
intenfui et de hiis rogatus subscripsi et publicavi. Signum Notarii. (Ex Cod. Eugub., fol. 60. Orig.)
LVIII
Oblatio Bartoli Tinoli Amate
In nomine Christi. Amen. Anno Domini Millesimo Trecentesimo Sexagesimo nono, Indictione septima, tempore d.ni
Urbani pape quinti, die XVIIII mensis maii. Bartolus Tinoli Amate, de villa S.ti Christofani de Sasso, Comitatus
Eugubii, non vi, non dolo malo et non per errorem sed ex certa scientia, considerans quia nil est rengnare (sic), nisi Deo
servire, affectans et desiderans anime sue salutem et sub regula et observantia beati Augustini in perpetuum vivere
volens, genibus flexis et iunctis manibus, obtulit se et ipsum totum inter manus religiosi viri fratris Iohannis Udurighelli
de Eugubio, prioris loci et conventus fratrum heremitarum S.ti Augustini prope Eugubium, recipienti(s) nomine et vice
dicti loci, capituli et conventus predicti et suorum successorum, in hunc modum: Ego Bartolus predictus me offero Deo
et beato Augustino et promicto dicto priori, presenti et recipienti ut supra, obedientiam et reverentiam usque ad obitum
meum, secundum modum et formam beati Augustini regule, et vivere sub dicta regula. Qui frater Iohannes, prior
predictus, eundem Bartolum inter manus suas benigne in oblatum recepit et admisit, dicens: Ego frater Johannes, prior
predictus, nomine et vice dicti loci, capituli et conventus, te Bartolum recipio et adcepto (sic) in oblatum loci supradicti,
secundum modum et ordinem in dicta regula contentos. Acta fuerunt predicta extra Eugubium, in loco fratrum Sti.
Augustini, ante Capitulum dicti loci, presentibus fratre Petro Balduccioli ... priore hospitalis S.ti Spiritus de Eugubio,
Bartolutio Manni Johannoli et Mathiolo Ghelfoli Venturelle de Eugubio, testibus ad hec habitis, vocatis et rogatis. Et
Ego Severinus Baldelli de Eugubio, Imperiali auctoritate notarius et Iudex ordinarius, predictis omnibus presens
interfui rogatus, scripsi et publicavi et meum singnum consuetum apposui. (Signum notarii) (Ex Cod. Eugub., fol. 60v)
LIX
Mandatum procurationis factum per fratres Conventus Eugubini S.ti Augustini
fratri Paulo Luce Iontarelli
In nomine Ihesuchristi. Amen. Anno eiusdem a nativitate Millesimo Trecentesimo sexagesimo nono, Indictione VII,
tempore d.ni Urbani Pape V, die XVIIII mensis Junii. Convocato et congregato Capitulo et Conventu fratrum
heremitarum loci S.ti Augustini de prope Eugubium, de Ordine heremitarum S.ti Augustini, de mandato religiosi viri

