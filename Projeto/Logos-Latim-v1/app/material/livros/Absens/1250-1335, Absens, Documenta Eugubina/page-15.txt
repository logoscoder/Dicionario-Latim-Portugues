XXXVIII
Promissio restitutionis corporis d.ni Francisci Deotesalvi, ol. Rectoris ecclesise S. Angeli de Monte,
facta Conv. S. Augustini de Eugubio per Capitulum ecclesiae S.ti Secundi
In nomine Domini. Amen. Anno Domini a nativitate eiusdem Millesimo Trecentesimo Quadragesimo, Indictione
octava, tempore d.ni Benedicti Pape XIImi, die decima septima mensis octubris. Actum in capite chori ecclesie Sti.
Secundi prope Eugubium, presentibus Iohannolo Perusini et Magio Angeli. Cum hoc sit quod dompnus Francischus
Deotesalvi, olim Rector ecclesie Sti. Angeli de Monte Sti. Ubaldi, in extremis constitutus, elegerit et voluerit
sepulturam et sepeliri apud lochum et in loco Sti. Augustini de prope Eugubium, sicut infrascripte partes dixerunt,
asseruerunt et adprobaverunt, et Prior, Canonici et clerici santi Secundi de prope Eugubium ipsum dompnum
Francischum, sive funus dompni Francisci, portaverunt et sepelierunt, sive portari et sepeliri fecerunt, apud dictum
locum sive Canonicham Sti. Secundi predicti, ignorantes predicta; idcirco, Reverendus vir dompnus Guidoctus, prior
canonice predicte, nomine suo et Canonicorum et Capituli dicte Canonice et suorum successorum, fuit confessus et
contentus se habuisse et habere pro fratribus, Capitulo et Conventu dicti loci Sti. Augustini apud dictam Canonicam in
depositum et causa depositi dictum dompnum Francischum, sive funus ipsius dompni Francisci. Quem dompnum
Francischum, sive corpus suum, per se et suos in posterum successores, obligando bona dicte Canonice, omni
exceptione juris et facti remota, promisit et convenit fratri Pacifficho, dicti Ordinis, recipienti et stipulanti nomine et
vice fratrum, Capituli et Conventus dicti loci Sti. Augustini, ad omnem petitionem, requisitionem dictorum fratrum,
Capituli et Conventus loci predicti reddere et restituere, ac etiam confessionem facere coram quolibet Judice
competente, non obstantibus aliquibus feriis, quibus indictis vel indicendis renumptiavit per pactum. Et renumptiavit
exceptioni non facte promissionis et obligat. consenss. et content, predictarum et quod factum est non sit ita, ut dictum
est supra et omni jure, capitulo, exceptioni, decretali, decreto et in visitationibus et constitutionibus quibuscumque,
etiam si oporteret in instrumento presenti quod fieret mentio specialis, quod ex nunc ipsa specialis renumptiatio pro
expressa habeatur in presenti contractu et etiam specificata. Alloquin omnia dampna, decimas et expensas ac interesse
litis et extra, que vel quas fratres et Capitulum dicti loci S.ti Augustini fecerint aut substinuerint pro predicto dompno
Francischo petendo, rehabendo et exigendo ab eodem priore, canonicis et Capitulo Canonice predicte, eidem fratri
Pacifficho, recipienti nomine quo supra, integraliter reddere et restituere promisit et obligatione omnium et singulorum
bonorum dicte Canonice, presentium et futurorum, rata et firma maneant omnia et singula supradicta. Et Ego
Laurentius Massoli, Imperiali auctoritate notarius et Judex ordinarius, predictis omnibus rogatus interfui, scripsi et
publicavi et meum singnum apposui.
(Ex Cod. Eugub., fol. 55v)
XXXIX
Testamentum Mascii Hostii de Eugubio
In nomine Domini. Amen. Anno eius a nativitate M CCC XLI, Indictione VIIII, tempore d.ni Benedicti Pape XII, die
XV mensis decembris. Eugubii, in domo infrascripti Masscii, testatoris, presentibus Nicolutio Gentilutii de Gualdo,
Gilio Ugolinelli, Ruççolo Venture, Santutio Venturelle, Marcho Iuntoli, Cecholo Andrutii, Bertolello Santutii, de
quarterio S.ti Petri et Pucino Francissci, testibus ad hec habitis et ab infrascripto testatore rogatis. Masscius Hostii de
Eugubio, quarterii Sti. Petri, licet infirmus, corpore tamen Dei gratia sanus et compos mente, inevitabile mortis
periculum timens, testamentum nuncupativum sine scriptis de suis bonis in hunc modum facerc disposuit. Imprimis
quidem pro anima sua et suorum parentum reliquit de suis bonis dari pro judicio generali soldos quinque Rav. Item
reliquit restitui domine Tadiole Mannetoli, sue uxori, dotes suas, quas pro ea habuit a Mannetolo, eius patre, que
fuerunt quatringente libr. den. Rav., manu Ser Vannis Butii, notarii. Item reliquit eidem d.ne Tadiole de suis bonis, ultra
dictas dotes, libras quinquaginta Rav. Item reliquit Nicolelle, eius filie naturali, medium unius poderis et possessionis,
que habet pro indiviso cum domina Andriola sorore ipsius testatoris, site in curia portularum et in villa vallis Marchule,
quas emerunt a Berardo Cionoli et fratrum manu mei Butii, notarii. Et si ipsa quandocunque decesserit sine filiis
legitimis, ipsa bona deveniant in filios massculos Cionoli Pelloli et Piche Andrutii Nicolutii pro equali parte. Item
reliquit domine Andriole Hostii, eius sorori, quoddam suum podere et possessionem, que habet in villa Ansciani et villa
montis bertii, fines ipsius: a primo via, sive foce Thiani; a secundo Landolus Ricci et heredes Baldelli Bertoli; a tertio
Butius Aiutoli et a quarto res ecclesie S.ti Felicismi et ecclesie S.te Crucis, donec ipsa visserit, et post eius obitum dicte
domine deveniant dicte res in Nicolellum Cole, filium dicte domine, si supervisserit; et si non supervisserit, deveniant
in d.num Francisschum (a) si supervisserit. Et si non supervisserit reliquit dictas res loco fratrum S.ti Augustini pro
quadam capella construeuda et edificanda in dicta ecclesia ad honorem Dei et sue matris Virginis Marie et beatorum
Augustini, Iohannis et Nicole de Tolentino. Item reliquit de fructibus dicti poderis et dictarum rerum Sorori Mathye
Hostii, moniali S.ti Iacopi, pro suis necessitatibus, quolibet anno, quatuor staria boni grani. Item iussit et mandavit
expendi in sepultura et ipsam sepulturam suam secundum formam Statuti et non aliter et contra formam statuti. In
omnibus aliis suis bonis mobilibus et immobilibus, iuribus et actionibus, ubicunque sunt et inveniri possunt et poterunt,
d.num Lellum et d.num Iacopum d.ni Conti de Gabriellibus et Andrutium Angeli sive Rustichelle et Magistrum
Ugonnium Angeli de Eugubio sibi heredes uinersales instituit, dummodo dicta hereditas et institutio non transeat in
filios dictorum heredum et filiis ipsorum heredum nullum ius acquiratur pretextu ipsius institutionis, et dicta hereditate
et bonis uti debeant et ipsam hereditatem et bona administrare debeant semper cum consensu et voluntate et ad sensum
et voluntatem d.ni Francissci Hostii et prout eidem placuerit. Et si aliquis dictorum heredum administrationi dicte

