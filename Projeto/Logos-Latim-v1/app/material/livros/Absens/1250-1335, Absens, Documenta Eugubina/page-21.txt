Ordinis fratrum heremitarum S.ti Augustini. Qui prior, respondens se velle ipsum recipere secundum petitionem suam,
ipse Mathiolus, sic existens ut supra, se obtulit Deo Patri et Beate Virgini, eius matri, et beato Augustino et dicto Ordini
et loco et Capitulo et Conventui predictis. Et etiam unam petiam terre positam in plano Eugubii, in Villa nova plani, in
vocabulo Cepoleto, fines cuius: a primo strata Comunis Eugubii; a secundo, Iohannes Angeli et res olim Petri; et ab
aliis lateribus, res Hospitalis de Sassia; reservatis fructibus dicte petie terre in vita ipsius pro sua contemplatione (sic) et
pro suis necessitatibus, quia senes est. Et promisit dicto priori, presenti et stipulanti nomine et vice dicti Ordinis et loci
et Capituli et Conventus predictorum et successorum ipsius prioris, obedientiam et reverentiam et vivere et facere
omnia, que tenentur secundum formam privilegii oblati concessi dicto Ordini per d.num Papam (a). Et dictus prior,
tenens manus ipsius Mathioli iunctas intra manus suas, in oblatum dicti Ordinis, loci et Capituli dicti loci recepit et
admisit sic dicens: Ego, frater Laurentius, prior predictus, meo nomine et meorum successorum, et vice et nomine
Ordinis, loci et Capituli et Conventus dicti loci predictorum, te, Mathiolum, recipio et accepto in oblatum loci
supradicti et Capituli et Conventus ipsius loci et Ordinis prelibati, secundum modum et formam privilegii oblat(orum),
dicto Ordini per Summum Pontificem concessi, tibi reservatis fructibus dicte petie terre in vita tua pro tuis
necessitatibus. Et etiam te recipio et admicto ad officia et beneficia, honores et onera, que competunt et competere
solent oblatis eiusdem Ordinis et loci predicti et ad orationes. Rogantes me Notarium infrascriptum, ut de predictis
conficerem publicum instrumentum. Acta fuerunt predicta in dicto loco, ante dictum altare, presentibus Ceccho Tiri
Venutelli et Petro, eius filio, et Laurentio Gentilis Dominici de Eugubio, quarterii S.ti Andree, testibus ad hec vocatis et
habitis, qui cognoscunt dictum Mathiolum, mihi notis. Quibus omnibus suprascriptis, sic peractis, fuerunt presentes
frater Nicola Symonis, frater Iacobus Petrutii, frater Thomasutius Ser Petri et frater Paulutius Bartholutii, fratribus
presbiteris, conventualibus dicti loci. Et Ego Marinus Rubei de Eugubio, Imperiali auctoritate Judex ordinarius atque
Notarius, predictis omnibus suprascriptis interfui et rogatus scripsi et publicavi. Archiv. Commun. Eugub., Busta 58.
Orig. perg. in mediocri statu, propter quod aliquis, qui instrumentum non bene legit, manu recentiori, scripsit a tergo:
"Il Padre Lorenzo Benemati da al Conto, et PP. di S. Agostino di Gubbio un pezzo di terra in t. Cepoleto". Existit etiam
aliud exemplar in Busta 59).
(a) Privilegium exclusivum pro oblatis a Summis Pontificibus concessum ante hoc tempus nullum vidi. Forsan hic fit
sermo de bulla Nicolai Papae IV, data Reate decimo kal. septembris a. 1289, quae incipit: "Religiosam vitam
suscipientibus", qua Summus Pontifex Ordinem Eremitarum S. Augustini sub sua protectione suscipit, et in qua de
oblatis haec continentur: "Personas quomodocumque vobis oblatas, sive pro suis reatibus quibuscumque, sub sola Sedis
apostolicae potestate, veluti exemptas, tamquam vos ipsos (id est, Priorem Generalem et Fratres Ordinis), suscipimus et
presentis scripti privilegio communimus, decretali seu lege alia de confratribus non obstante. Has quoque personas
oblatas habitum non sumentes regularibus observantiis sic adstringi disponimus, ut Deo perhenni (sic) ac vestre
religioni serviant incessanter, eorum vitam continue sub morum gravitate dirigant, et, cum ad extremum vite
pervenerint, extra vestrum Ordinem sepulturam eligere nequeant, sed a vobis, velud a suis confratibus, vestrorum
fratrum in communem sepulturam penitus reclinentur". Arch. Ord. cop. autent. membranacea. L. Torelli, Secoli
Agostiniani, vol. V, p. 80.
LII
Concessio facta per Conventum usufructus unius vineae fratri Paulutio de Eugubio
Pateat omnibus presentes litteras inspecturis, quod anno Domini M CCC LXIIII, die VIII mensis Julii, congregatis in
unum omnibus et singulis fratribus Eugubini Conventus Ordinis fratrum heremitarum S.ti Augustini de mandato et
requisitione R.di in Christo patris fratris Francisci de Fulgineo, sacre pagine dignissimi professoris ac Vicarii patris
nostri Generalis in provincia Vallis Spoleti, ac etiam presente et consentiente fratre Iacobo de Reate, dicti Conventus
Eugubii tunc priore, ipse prior cum et de voluntate infrascriptorum fratrum, et ipsi infrascripti fratres cum et de
voluntate dicti prioris, et ipse prior fratresque predicti cum consensu pariter et assensu prefati R.di Magistri Francisci,
concesserunt omnes unanimiter et concorditer nemine discordante, fratri Paulutio de dicta terra Eugubii et dicti
conventus filio usufructum perpetuum et reditum tempore vite dicti Paulutii cuiusdam petie terre vineate, quo olim
fuerat Jentole, oblate nostri prefati Eugubini Conventus, cum omnibus utilitatibus, juribus etc., site prope Montem S.te
Marie Magdalene, iuxta Eugubium, iuxta suos legitimos fines etc. Et hanc concessionem usuumfructuum predictorum
dicti fratres modo, vice et nomine quibus supra, fecerunt dicto fratri Paulutio pro eo quod idem frater Paulutius dedit
dicto Conventui et fratribus duodecim florenos auri de bonis sibi ab Ordine concessis, qui floreni duodecim expensi
fuerunt in edificio facto in domo supra cameras comunes dicti loci etc. Fratres autem dicte concessioni consentientes
fuerunt atque presentes: In primis Rev. Mag. Franciscus de Fulgineo, sacre pagine dignissimus professor ac Vicarius, ut
supra. Frater Iacobus de Reate, prior dicti loci; frater Iohannes de Foce; frater Augustinus Pacis de Eugubio; frater
Thomas de Reate, lect. Co.; frater Bartholomeus de Eugubio; frater Petrus Perusini de Eugubio; frater Stephanus de
Eugubio; frater Symon Marphe de Eugubio; frater Thadeus de Eugubio; frater Gullielmutius de Eugubio; frater
Matheus de Eugubio; frater Nicol. Symonis de Eugubio; frater Iacobus de Canteana; frater Mathiolus Ciolle de
Eugubio; frater Georgius de Eugubio; frater Thomasutius de Eugubio; frater Martinus de Eugubio; frater Jacobus de
Eugubio; frater Elemosina de Eugubio.
(Ex Cod. Eugub., fol. 9v. In eodem folio, ante supra transcriptam, haec etiam invenitur memoria: Pateat omnibus
evidenter praesentes licteras inspecturis, quod in Millesimo trescentesimo sexagesimo quarto, in vigilia Assumptionis
Virginis Marie de mense augusti, in sacristia loci de Eugubio, in praesentia Rev. patris fratris Francisci de Fulgineo,

