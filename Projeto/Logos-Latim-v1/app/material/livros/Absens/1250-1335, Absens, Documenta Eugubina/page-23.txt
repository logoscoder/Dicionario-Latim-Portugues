presentibus priore et fratribus de conventu loci S.ti Augustini de Eugubio, Ordinis antedicti, quomodo non vi, dolo vel
fraude, sed bona et mera ac deliberata voluntate, Deo servire cupiens in loco S. Augustini prenominato et una cum
fratribus vitam ducere, manere et conversari ac etiam habitare, tanquam verus familiaris domus, ordinis et fratrum,
eisque servire in arte notarie et aliis honestis servitiis prout tuus status requirit et tibi competit, tam de die quam de
nocte, habitando in dormitorio cum fratribus et in mensa conventuali, tam in refectorio quam extra, comedendo et
bibendo, sicut ceteri veri et intrinseci familiares dormire et habitare et comedere consueverunt, et cum diem extremum
clauseris petis cum dictis confratribus et familiaribus intrinsecis in loco predicto sepeliri, adiudicans omnes de te
descendentes, ex nunc, quandocunque decesserint sine testamento vel in legitimam etatem, in dicto (loco) sepelliendos,
et hoc non obstante quod habitum exterius non deferas, quem tamen in corde semper portas; petens humiliter et devote,
ut te recipiam modo et conditione prenominatis. Ego autem, considerans quod hoc quod petis cedat ad salutem anime
tue, et Ordini atque conventui in speciali ad honorem et comodum, cum ad priorem provintialem spectet receptio
novitiorum secundum Ordinis instituta, multo magis et familiariorum, qui perpetuo debent cum fratribus habitare. Ideo,
tenore presentium, Spiritus Sancti gratia invocata, auctoritate qua fungor et de voluntate et consensu fratris Iacobi,
prioris, ac etiam omnium aliorum fratrum de conventu, recipio te in familiarem domus, loci, conventus, ordinis et
fratrum nostrorum de Eugubio, mandans priori, vel eius vicem gerenti, qui nunc est vel pro tempore fuerit, ut te
tanquam unum ex confratribus nostris in omnibus debeat tractare, tam in dormitorio quam etiam in omnibus aliis
officinis nostris, quousque Deo placuerit tibi vitam hic prestare. Et demum sepulture beneficium exhibere, sicut uni ex
confratribus Ordo consuevit et mandat. Data Eugubii sub sigillo nostri provintialatus offitii, Anno Domini Millesimo
Trecentesimo Sexagesimo septimo, die VIIII mensis Septembris. Et Ego Marinus Rubey de Eugubio, publicus
Imperiali auctoritate notarius, predictam literam in presenti de mandato dicti fratris Iohannis, prioris provintialis,
transcripsi, scripsi et copiavi. Et predicta omnia, prout supra narrantur et scripta sunt confirmavi et aprobavi, et ad
fidem et testimonium omnium predictorum presentem meam subscriptionem aposui. (Ex Cod. Eugub., fol. 2)
°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°
da ANALECTA AUGUSTINIANA, XVI (1937-1938), pp. 263-281
LVI
Actum professionis fratris Thomae Putii
In nomine Ihesuchristi. Amen. Anno eiusdem a nativitate Millesimo Trecentesimo sexagesimo nono, Indictione VII,
tempore d.ni Urbani Pape quinti, die XIII mensis februarii. Congregatis fratribus loci Sancti Augustini de prope
Eugubium ad Capitulum in choro ecclesie dicti loci ad sonum campanelle de mandato Ven. viri fratris Symonis Paulutii
Pauletti de Cassia, Prioris dicti loci. Ipse frater Symon, volens, presentibus dictis fratribus, recipere ad professionem
fratrem Thomam Putii Rentii, Vassarii de Burgo S.ti Augustini, Q. S. A. (quarterii S. Andree) Civitatis Eugubii,
novitium, qui pridie complevit terminum probationis novitii; facta primo examinatione de vita et conversatione et
moribus ipsius novitii inter dictos fratres, in dicto loco ob hanc causam congregatos per ipsum priorem, dicentem eidem
fratri Thomaso, presenti et coram ipso priore existente: "Sicut expertus fuisti, frater Thoma, novitius, tempore tue
probationis omnem asperitatem Ordinis nostri, et in omnibus, preterquam in consiliis, fuisti nobiscum, sicut unus ex
nobis; tempus advenit, ymmo est, ut eligas unum de duobus: an vis a nobis discedere et habire (sic) tuam viam, an vis
renuntiare huic seculo et dedicare atque te ipsum offerre Deo totum et Ordini nostro. Sciens, quod postquam sic te
otuleris (sic), dum sub iugo obedientie eiusdem Ordinis collum tuum submiseris, quacunque ex causa te non licebit
excutere. Hoc audito et intellecto, respondit fratres Thomas eidem priori in presentia dictorum fratrum ibidem
existentium, velle sic Deo et Ordini predicto se totum offerre. Tunc Prior benedixit cucullam ipsius fratris Thome et
ipsum fratrem Thomam induit de dicta cuculla benedicta, presentibus et volentibus dictis fratribus, dicens: Induat te
Deus novum hominem, qui secundum Deum creatus es, in iustitia, sanctitate et veritate. Qui frater Thomas, sic indutus,
genuflexus ad pedes Prioris predicti, et ad iussum eius, tenens Regulam B.ti Augustini in manu, posuit eam in manibus
Prioris prefati (et) professionem suam fecit hiis verbis, dicens coram dictis Priore et fratribus sic: Ego Frater Thomas
facio professionem et promitto obedientiam Deo Patri omnipotenti et Beate Marie Virgini ac Beato Augustino et tibi
fratri Symoni, Priori dicti loci, recipienti nomine et vice Prioris Generalis fratrum heremitarum dicti Ordinis S.ti
Augustini et subcessorum eius; vivere sine proprio, in castitate, secundum Regulam Beati Augustini, usque ad mortem.
Rogantes me, notarium infrascriptum, ut de predictis conficerem publicum instrumentum. Actum fuit hoc in choro
ecclesie dicti loci S.ti Augustini, presentibus et volentibus et consentientibus dictis fratribus, in dicto choro sedentibus,
et presentibus Marchesino Ser Nicole Ser Marci et Thaviano (sic) Silvestri Iacoputii, de Eugubio, Q. S. A. (quarterii S.
Andree), testibus ad hec vocatis et rogatis. Ego Marinus Rubei de Eugubio, Imperiali auctoritate Judex ordinarius atque
notarius, predictis omnibus interfui et de hiis omnibus rogatus, scripsi et publicavi. (Archiv. Commun. Eugub., Busta
58. Orig. perg.)
LVII
Fr. Martinus Angelutii Lucoli de Eugubio, Sindicus Conv. Fratrum Eremitarum S. Augustini
de Eugubio, concessit ad laboritium Vanni Bene Hercolani unum podere cum vinea, etc.
positum in villa Carestelli
In nomine Ihesu Christi. Amen. Anno eiusdem a nativitate Millesimo Trecentesimo sexagesimo nono, indictione VII,
tempore D.ni Urbani Pape Quinti, die XXIII mensis Martii. Frater Martinus Angelutii Lucoli de Eugubio, de ordine
fratrum heremitarum S.ti Augustini, syndicus et procurator loci S.ti Augustini de Eugubio et capituli et conventus

