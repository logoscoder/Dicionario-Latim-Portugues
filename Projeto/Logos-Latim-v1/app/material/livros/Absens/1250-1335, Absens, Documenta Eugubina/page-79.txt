11. An 1427, febr. 4. - Bononie - Dedimus licentiam fratri Amato de Eugubio, ut si Magnifico Domino Comiti Urbini
etc. placeat, cuius quoque licentiam prius eum habere volumus, possit ire Eugubium et, donec sanitatem recuperaverit,
commorari. Qua sibi restituta, volumus discedat et quo provincialis mandaverit, moratum eat. Nostras vero litteras,
quibus ne illuc iret inhibueramus, interim nil ei nocere volumus, sed postea suum robur recipere. (Ibid., fol. 211v)
12. An. 1428, ian. 20 - Bononie - Inhibuimus fratribus Conventus de Eugubio, ne aut sine Operariis aut cum ipsis,
quicquam ex bonis immobilibus vendere possint sine nostra licentia speciali. (Ibid., fol. 225)
13. An. 1431, oct. 30. - In Bononia - Concessimus fratri Iohanni de Eugubio quod posset ire, quotiens sibi videretur, ad
celebrandum ad quoddam castrum, quod dicitur Carestello. Concessimus fratri Honofrio de Eugubio, quod posset
fratres illic venientes retinere usque ad numerum sibi necessarium, dummodo non sint rebelles provintialibus et
prioribus. Item, quod possit ubicumque fuerit vocatus in Ordine ire ad predicandum, dummodo conventus Eugubii non
steterit sine predicatore. Concessimus fratribus de Eugubio quod, pro reparatione dormitorii, possent vendere quandam
vineam quondam fratris Helymosine.
(Reg. R.mi Ger. Ariminensis, Dd. 5, fol. 316v)
14. An. 1431, dec. 10. - In Bononia - Ad petitionem D.ni Comitis Urbini, concessimus fratri Ambrosio de Eugubio
quod possit cum dicto Domino morari et ad cuncta servitia illius sibi grata deputari in omni loco et tempore. Nec ab
inferiore etc. (Ibid., fol. 317)
15. An. 1432, dec. 3 - In Florentia - Concessimus fratri Ambrosio de Eugubio, lectori, quod possit ire, quotiene opus
fuerit, cum uno sotio, ad domum habitationis matris sue, et etiam, necessite urgente, solus, sine alicuius alterius licentia
postulata. Item, quod possit unum puerum nutrire in Ordine et ad sua honesta et grata servitia deputare, sine alicuius
nostri inferioris contradictione. Concessimus fratri Johanni de Eugubio quod possit quater in mense ire ad celebrandum
quocumque voluerit, sine alicuius nostri inferioris contradictione, et quod elemosinam, quam inde reccipiet (sic) in suos
usus possit convertere, etc. Concessimus fratri Yeronimo de Eugubio quod possit artem lignorum frabilium (sic)
exercere in omni loco et civitate et ibi demorari, tam in conventu quam extra conventum, secundum quod illius artis
exercitatio postulaverit, etc. (Ibid., fol. 317v)
16. An. 1433, ian. 1. - Misimus litteram Conventui Eugubii, in qua precepimus quod de pecunia cuiusdam possessionis
vendite pro reparatione conventus, prior vel procurator aut quicumque alius qui exposuit, reddat rationem coram
conventu, et si quid residuum fuerit exponatur, vel in reparatione conventus, si indiguerit, vel possessionum conventus
similiter reparatione, sub pena privationis offitii prioris et conventualitatis ceteris fratribus, et solutionis de proprio
omnibus qui aliter exposuerint etc. Item, quod non possit vendi aliqua possessio, etiam necessitate urgente, sine licentia
nostra vel Provintialis; et ultra hoc, sine consensu omnium patrum conventus in conventu existentium et extra
conventum in provintia, sub eadem pena. Item, quod cera que venit ad sacristiam ponatur in una capsa, que habeat duas
claves, quarum una teneat prior et alia unus ex patribus conventus, qui non sit sacrista, sub pena furti priori et sacriste si
aliter etc.
(Ibid., fol. 318)
17. An. 1461, mai. 3 - In Monte policiano - Precepimus Priori Eugubii et Procuratori, sub pena privationis officii et
solutionis de sibi ad usum concessis, ut infra X dies a notitia presentium debeant solvisse fratri Iuliano de Fulgineo
quod debet recipere a conventu.
(Reg. R.mi P. Guill. de Bechis de Florentia, Dd. 6, f. 277v)
18. An. 1468, aug. 5 - Perusie - Concessimus Magistro Masarello de Eugubio, ut, si provintia in proximo capitulo, vel
congregatione, de consueto subsidio magisterii non satisfacere curaverit, quod ipse collectam sui conventus (Eugubii)
accipiat et retineat tanto tempore quanto sibi satisfactum, veluti multis aliis patribus ipsius provintie aliter factum
extitit. (Ibid., fol. 280)
19. An 1480, apr. 11 - Rome - Misimus litteras ad Conventum nostrum Eugubii in quibus precepimus fratribus, sub
pena excommunionis late sententie, quod non possint alienare bona immobilia olim bone memorie Magistri Massarelli,
et quod sint ad obedientiam Prioris et ipse Prior possit omnes delinquentes corripere et possit invocare brachium
seculare, et quod nullus cuiusvis conditionis possit aliquid attemptare sive disponere sine scitu et voluntate Prioris.
(Reg. R.mi P. Ambrosii de Cora, Dd. 7, fol. 280)
20. An. 1482, iun. 1 - Perusie - Concessimus licentiam fratri Gregorio Eugubiensi quod possit commorari in monte
Collis Georgi, in oratorio suo, S.ta Maria in partu nuncupato, cum gratiis quas prius habebat in conventu suo, et quod
retinere possit cameram suam in Conventu Eugubii.
(Reg. R.mi P. Ambrosii de Cora, Dd. 8, fol. 274 ant.)
21. An. 1490, oct. 15 - Perusii - Concessimus fratri Herculano de Perusio, ad instantiam sui avunculi, quod possit
morari in conventu nostro Eugubii ad dandam operam litteris gramatice.
(Reg. R.mi P. Anselmi de Montefalcone, Dd. 8, fol. 281 ant.)
Fr. Saturninus Lopez OSA
_____________________________________________________________________________________
De Eugubina novitiatus domo in ANALECTA AUGUSTINIANA, I (1905-1906), pp. 229-231.
De conventu Eugubino O. N. in ANALECTA AUGUSTINIANA, I (1905-1906), pp. 267-270.

