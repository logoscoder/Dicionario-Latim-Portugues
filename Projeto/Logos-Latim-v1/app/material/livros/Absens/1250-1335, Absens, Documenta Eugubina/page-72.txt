ordinatione et arbitrio et baylia eisdem concessis per reformationem Consilii populi die V presentis mensis solempniter
celebrati manu mei notarii infrascripti, providerunt, deliberaverunt et declaraverunt, quod ... dentur quolibet anno per
dictum Comune, de mense Angusti, dupleria (15) ecclesie S.ti Dominici, S.ti Laurentii, S.ti Bartolomei, S.te Clare,
Fraternitati S.te Marie de Merchatali, Hospitali S.te Marie de Caritate, S.te Marie de Palladio et S.te Marie de Paradiso,
S.ti Augustini et S.ti Donati. - Lib. 6, fol. 141.
Elemosina fratrum. - In nomine Domini, Amen. Anno Domini a nativitate eiusdem Millesimo CCC LXXVII,
Indictione XV, tempore d.ni Gregorii Pape XI, die XXI mensis septembris. Convocato, congregato et adunato publico
et generali Consilio populi, capitaneorum artium, consilium mercatorum et centum de populo maioris summe Comunis
Civitatis Eugubii, ad sonum campanarum et tubarum, vocemque preconum, more solito, de mandato, licentia et
auctoritate nobilis viri Karoli d.ni Ranerii de Burgo S.ti Sepulcri, honorabilis Capitanei populi Civitatis Eugubii et
honorabilis viri dni. Confalonerii iustitie dicte Civitatis, in sala inferiori palatii populi dicte Civitatis et dictorum
dominorum Confalonerii et Consulum Civitatis predicte. In quo quidem Consilio dictus d.nus Capitaneus, cum
consensu, presentia et voluntate predictorum dominorum Confalonerii, Consulum et Priorum, proponit et propositam
facit, si quid videtur et placet dicto Consilio et Consiliariis ipsius, in eo permanentibus, providere, deliberare, reformare
et stantiare super infrascriptis propositis et qualibet ipsarum: Proposita secunda - Item super petitione infrascriptorum
Conventuum et Capitulorum religiosorum, tenoris et continentie infrascripte, videlicet: Magnificis dominis suis
dominis Confalonerio Iustitie et Consulibus populi Civitatis Eugubii. Supplicant eiusdem dominationis supplices et
huimiles oratores, videlicet, Capitulum et Conventus Ordinis Minorum, Capitulum et Conventus Ordinis Heremitarum,
Capitulum et Conventus Ordinis Predicatorum, Capitulum et Conventus gloriosissime Virginis Marie Servorum et
Capitulum et Conventus Celestinorum quatenus, inspiciendo ipsorum imminentiam paupertatis et quod propter
elimosinas remictuntur peccata et salubritas hominum conservatur, et quod ad salutem hominum orationes et elimosine
vigilant apud Deum, dignetur dominatio ipsa predictis oratoribus et devotis per oportunas dispositiones et miserabiles
actus taliter providere, quod ipsi a Comuni huius Civitatis elimosinas aliquas percipiant annuales, ex quibus possint in
eorum necessitatibus subveniri, ut omnipotens Deus, intuens bona opera et viciniora saluti, non obliviscens operum
bonorum et ministerii, quod exhibetur et exhibebitur ipsius auxilio, in futurum Eugubinam Civitatem eiusque
Comitatum in tranquillitate, unitate civium et quiete conservet in statu prospero et felici... Super quibus omnibus et
singulis et quolibet predictorum et dependentibus et emergentibus ab eisdem, dictus d.nus Capitaneus, cum consensu et
voluntate predictorum dominorum Confalonerii, Consulum et Priorum, peciit sibi reapse pro Communi Eugubii sanum
et utile consilium exhiberi. In reformatione et summa cuius quidem consilii ... visis, intellectis et examinatis dictis et
consiliis dicitorum et arengatorum surgentium ad arengandum et consulendum in arengheria supradicta, per dictos
d.nos Confalonerium, Consules et Priores supradictos, seriatim et separatim se trahentes a dicto Consilio et Consiliariis
in capella predicta, ipsi d.ni Confalonerius, Consules et Priores, concorditer, ipsorum nemine discordante,
deliberaverunt, ordinaverunt, firmaverunt et stantiaverunt, quod in dicto Consilio et inter Consiliarios in ipso existentes,
super secunda proposita de petitione Capitulorum et Conventuum fratrum in dicta petitione supradicta contentorum et
nominatorum, mictatur ad partitum hoc modo, videlicet: quod amore Dei et gloriose Virginis Marie, matris eius, ad hoc
ut Civitas Eugubii semper in pace et tranquillitate servetur, quolibet anno dentur et solvantur pro elimosina Capitulis et
Conventibus fratrum in petitione contentis et nominatis, de pecunia et avere Comunis Eugubii et per Cameram dicti
Comunis Centum florenos auri, distribuendos inter dictos Conventus et Capitula infrascripto modo et ordine, videlicet:
quod Conventui et Capitulo Ordinis Predicatorum de dicta Civitate Eugubii vigintiquinque florenos auri; Capitulo et
Conventui Ordinis Minorum vigintiquinque florenos auri; Capitulo et Conventui Ordinis Heremitarum vigintiquinque
florenos auri; Capitulo et Conventui gloriose Virginis Marie Servorum duodecim florenos cum dimidio aauri, et
Capitulo et Conventui Celestinonum duodecim florenos cum dimidio auri, quos Centum florenos supradictos predictis
Capitulis et Conventibus Ordinum predictorum, modo et ordine suprascriptis, Camerarius, qui pro tempore fuerit,
quolibet anno, de pecunia et avere dicti Comunis, possit et debeat dare et solvere absque sui dampno, periculo vel
iactura, cum bullectis seu apodissis (sic) deliberandis et ordinandis per d.nos Confalonerium Iustitie et Consules populi
dicte Civitatis, qui pro tempore fuerint... Super quibus omnibus supradictis, facto et misso sollempni et diligenti partito
ad bussulas et palluctas, in dicto Consilio et inter Consiliarios existentes in ipso, de mandato, consensu, presentia et
voluntate predictorum dominorum Confalonerii et Consulum et Priorum ipsorum, per me Lodovicum, notarium et
cancellarium infrascriptum, obtentum, deliberatum, vintum et firmatum fuit partitum predictum, ut superius continetur
per centum viginti quatuor Consiliarios dicti Consilii et in dicto Consilio existentes, mictentes eorum (palluctas) in
bussulas rubeas afirmativas del si, non obstantibus decem et octo contrariis, mictentibus eorum palluctas in bussulas
albas negativas del no, in contrarium premissorum. - Lib. 8, fol. 21v-22v.
Redemptio Castelli. - An. 1385, die XXVI maii. - In Camerata palatii populi Civitatis Eugubii ... prelati et clerici
interarum ecclesiarum de Eugubio coram d.nis Gonfalonerio et Consulibus obtulerunt prestare interas quantitates
Communi pro redemptione Castelli Montis brevis, videlicet: ... frater Paulutius, pro Ordine eremitarum S.ti Augustini,
flor. IIII. - Lib. 12, fol. 30v.
Sindici Conventus. - An. 1513, die IV mensis novembris. - Magnifici d.ni Confalonerius iustitie et Consules populi
Civitatis Eugubii in simul congregati existens in eorum palatii audientia, unanimiter et concorditer et nemine
discrepante, eligerunt, creaverunt et deputaverunt infrascriptos sindicos Conventus S.ti Augustini de extra et prope
Eugubium, (decernentes quod) uno defuncto, alii sindici possint alium eligere et debeant pro tempore eorum sindicatus,

