(Ex Cod. Eugub., fol. 65)
LXXIII
Oblatio Bartholi Angeli Johannoli
In nomine Ihesuchristi, Amen. Anno a nativitate eiusdem Millesimo Trecentesimo septuagesimo nono, Indictione
secunda, tempore d.ni Urbani Pape VI, die XXII mensis Julii. Bartholus Angeli Iohannoli, olim de villa S.ti Laurentii
de Ripis, Comitatus Eugubii, motu proprio, non seductus, volens saluti anime sue providere et imposterum residiuum
vite sue regulare intendens ac sub regula beati Agustini vitam suam finire desiderans et omnipotenti Deo et gloriose
Virgini Marie, matri eius, et Beato Agustino servire pro oblato desiderans, existens genuflexus coram Religioso viro
fratre Bartholomeo Magistri Bartholi Magistri Christofori, priore fratrum dicti loci S.ti Agustini de prope Eugubium,
Ordinis fratrum heremitarum, juntis manibus, tenens manus suas intra manus dicti prioris, levatis oculis mentis, obtulit
se et sua omnipotenti Deo et gloriose Virgini Marie, eius matri, et Beato Agustino et omnibus Sanctis et dicto priori,
presenti, stipulanti et recipienti nomine suo et vice et nomine suorum subcessorum et capituli et conventus dicti loci S.ti
Agustini de Eugubio. Et promisit dicto priori, ut supra stipulanti et recipienti, obedientiam et vivere secundum regulam
Beati Agustini usque ad mortem. Qui frater Bartholomeus, prior, tenens dictum Bartholum per manus intra manus suas,
nominibus quibus supra, recepit ipsum Bartholum et aceptavit in oblatum dicti loci et Ordinis predicti, dicens dicto
Bartholo, tenens ipsum per manus intra suas manus: Ego, nominibus quibus supra, te pro oblato recipio atque acepto, et
quod tu deinceps sis participes (sic) omnium missarum, orationum, jeiuniorum, vigiliarum, paupertatis, obedientiarum,
laborum et abstinentiarum, ceterorumque bonorum, que per fratres dicti Ordinis Dominus noster Ihesuschristus fieri
concesserit per universum mundum, ad salutem anime tue et pro remissione tuorum peccatorum, in nomine Domini
nostri Ihesuchristi. Actum in loco fratrum S.ti Augustini de prope Eugubium, videlicet, in capitulo dicti loci,
presentibus Bartholello Vannis Nicole, vocato Ghe√ßa, et Beato Blaxii Bonaghide, de quarterio S. Andree Civitatis
Eugubii, testibus ad hec vocatis et habitis, mihi notis et qui cognoscunt partes contrahentes mihi notas. Ego Mathiutius
Ser Marini de Eugubio, Imperiali auctoritate Iudex ordinarius atque notarius, predictis omnibus et singulis presens
interfui, rogatus scripsi et publicavi. Signum notarii.
(Ex Cod. Eugub., fol. 65v)
LXXIV
Oblatio Philippi Paschutii
In nomine Ihesuchristi, Amen. Anno a nativitate eiusdem Millesimo Trecentesimo septuagesimo nono, Indictione
secunda, tempore d.ni Urbani Pape VI, die XIIII mensis Augusti. Filippus Paschutii de Villa Plani S.ti Donati, non
seductus, sed suo proprio motu, volens providere saluti anime sue et intendens imposterum residuum vite sue regulare
et desiderans vitam suam finire sub regula Beati Agustini et omnipotenti Deo et gloriose Virgini Marie, matri eius, et
beato Agustino servire pro oblato, existens genuflexus coram religioso viro fratre Bartholomeo Magistri Bartholi
Magistri Christofori de Eugubio, priori fratrum loci heremitarum S.ti Agustini de prope Eugubium, juntis manibus,
tenens manus suas intra manus dicti prioris, levatis oculis mentis, obtulit se omnipotenti Deo et gloriose Virgini Marie,
matri eius, et beato Agustino et omnibus Sanctis et dicto priori, presenti et stipulanti vice et nomine prioris generalis
dicti Ordinis et ipsius prioris dicti loci et suorum subcessorum et capituli et conventus dicti loci de Eugubio. Et promisit
et convenit dicto priori, presenti et ut supra stipulanti et recipienti, obedientiam, reverentiam et castitatem et vivere sine
proprio secundum regulam beati Augustini usque ad mortem. Qui frater Bartholomeus, prior, tenens dictum Philippum
per manus intra manus suas, nominibus quibus supra, recepit dictum Phylippum et aceptavit in oblatum dicti loci et
Ordinis predicti, dicens dicto Phylippo, tenens ipsius manus intra manus suas: Ego, nominibus quibus supra, recipio te
atque acepto pro oblato et quod tu deinceps sit participes (sic) omnium missarum, jeiuniorum, vigiliarum, orationum,
paupertatis, obedientiarum, laborum et abstinentiarum, ceterorumque bonorum, que per fratres dicti Ordinis Dominus
noster Ihesuschristus fieri concesserit per universum mundum, ad salutem anime tue et pro remissione peccatorum
tuorum, in nomine d.ni nostri Ihesuchristi. Actum in loco fratrum S. Augustini de prope Eugubium, videlicet in capitulo
dicti loci, presentibus Angnolello Ugolinelli Masscii Vocti, Galinelle et Petro Cecchi Tiri de Eugubio, testibus ad hec
vocatis et habitis, mihi notis et qui cognoscunt partes contrahentes, mihi notas. Ego Mathiutius Ser Marini de Eugubio,
Imperiali auctoritate Iudex ordinarius atque notarius, predictis omnibus et singulis presens interfui, rogatus scripsi et
publicavi. Signum notarii. (Ex Cod. Eugub., fol. 66)
LXXV
Oblatio d.nae Nerae Blaxii
In nomine Domini, Amen. Anno Domini Millesimo CCC LXXVIII, Indictione secunda, tempore d.ni Urbani Pape
sexti, die ultima mensis Augusti. Acta supter logia claustri S.ti Augustini, iussta fontem dicti claustri, presentibus fratri
Nichola Simonis, fratri Marcho Cole, Matheo Putii, Mathiolo Ghelfoli de Eugubio et Francisscho Iohannis de
Petralunga, testibus ad hec habitis et vocatis, asserentibus se cognoscere contrahentes. D.na Nera, uxor olim Blaxii
Sabbatelli de Eugubio, quarterii S.ti Petri, non seducta, sed suo proprio motu, volens providere saluti anime sue et
intendens imposterum regulare residuum vite sue et desiderans vitam suam finire sub regula Beati Augustini et
omnipotenti Deo et gloriose Virgini Marie, Matri eius, et Beato Augustino servire pro oblata, esisstens genuflessa
coram religioso viro fratri Bartholomeo Magistri Bartholi Magistri Christofori de Eugubio, prior(e) fratrum loci
heremitarum S.ti Augustini de prope Eugubium, iuntis manibus, tenens manus suas intra manus dicti prioris, levatis
oculis mentis, obtulit se omnipotenti Deo et gloriose Virgini Marie, Matri eius, et beato Augustino et omnibus Sanctis

