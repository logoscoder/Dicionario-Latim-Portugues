et beate et gloriose Virgini Marie, eius matri, et beato Augustino servire pro oblata; existens genuflexa coram Religioso
et honesto viro fratre Nofrio Filippi de Eugubio, Priore dicti loci fratrum heremitarum S.ti Agustini, oculis mentis
levatis, sponte, pure et simpliciter, sine aliqua contradictione, tacita vel expressa, ab homine vel a lege, intelligenda vel
subaudienda, octulit se et omnia sua bona, mobilia et immobilia, irrevocabiliter et in perpetuum, omnipotenti Deo et
gloriose Virgini Marie, matri eius, et beato Agustino et omnibus Sanctis et dicto Priori, presenti et stipulanti vice et
nomine Prioris generalis dicti Ordinis et ipsius Prioris dicti loci et suorum subcessorum et Capituli et conventus dicti
loci S.ti Agustini. Et promisit et convenit dicto Priori, presenti et stipulanti, nominibus quibus supra, hobedientiam,
reverentiam et castitatem et vivere sine proprio secundum Regulam beati Agustini toto tempore sue vite. Supplicans
ipsi Priori ut ipsam et bona predicta in oblatam recipiat pro dicto loco et capitulo et conventu predicto. Qui Fr. Nofrius,
Prior predictus, dicta oblatione facta et supplicatione predicta plenius intellecta, videns et considerans ipsam fore utilem
et necessariam loco predicto S.ti Agustini quoad personam offerentis et bona que octulit et concessit, dictam D.nam
Nesinam et eius bona in oblationem predictam recepit et acceptavit pro dicto loco, capitulo et conventu predicto, dicens
dicte D.ne Nesine: Ego te, nominibus quibus supra, recipio atque acepto in oblatam et pro oblata, et quod tu deinceps
sis particeps omnium missarum, ieiuniorum, vigiliarum, orationum, paupertatum, hobedientiarum, laborum et
abstinentiarum, ceterorumque bonorum, que per fratres dicti Ordinis fieri concesserit D.nus noster Ihesus Christus per
universum mundum, ad salutem anime tue et pro remissione tuorum peccatorum, in nomine D.ni nostri Ihesu Christi.
Que D.na Nesina incontinenti post hoc, constituit se dicta omnia sua bona oblata nomine dicti loci et ordinis S.ti
Agustini possidere. Rogantes me, Notarium infrascriptum, ut de predictis publicum conficerem instrumentum. Salvo
tamen et semper reservato in omnibus supradictis iure Communis Eugubii, secundum formam statutorum et
ordinationum ac legum municipalium Communis predicti. Et Ego Thomassutius Marini de Eugubio, publicus imperiali
auctoritate Notarius, predictis omnibus et singulis interfui et ea rogatus scribere scripsi et publicavi et meum signum
apposui. Signum Notarii. (Cod. Eugub., fol. 83. Original.)
(1) Iam antea, hoc est an. 1416, mens. septemb. 21, haec ipsa D.na Nesina oblationem sui et bonorum suorum fecerat in
manibus Fr. Pauli, Provincialis Provinciae Vallis Spoleti. Cf. docum. n. LXXXIX. Cur noviter hanc oblationem fecerit
et qua ratione de prima oblatione sermo non sit factus in hoc instrumento lectorum perspicacitati inquirendum
relinquimus.
LXXXXVI
Eugubinus conventus licentiam concedit fratri Ioanni de Eugubio ut possit dimittere, ad usum tantum, fratri
Bartholomaeo, novitio, eius nepoti, omnia sua bona mobilia et immobilia
Notum sit omnibus presentes litteras inspecturis, qualiter congregato et coadunato capitulo fratrum et conventus S.ti
Augustini de extra et prope muros civitatis Eugubii, in quo capitulo interfuerunt infrascripti fratres, videlicet: frater
Christoforus N. de Eugubio, prior; Magister Ugolinus de Amelia, frater Massarellus N. de Eugubio, bachalarius; frater
Augustinus de Nunsia, lector; frater Ambrosius N. de Eugubio, lector; frater Andreas de Eugubio, frater Salvator Bindi
de Monte Ilcino, frater Augustinus N. de Eugubio, frater Victorius Ricardutii de Eugubio, frater Nicholaus de Pergula,
frater Erculanus Ugolini de Perusio, non dolo, non fraude nec aliqua alia inhonesta causa, sed ex certa et vera scientia,
bonum solummodo respicientes conventus, deliberaverunt, ordinaverunt atque fecerunt et plenam licentiam dederunt
fratri Iohanni de Eugubio, fratri dicti conventus, (ut) posset dimictere, ad usum tantum, fratri Bartholomeo, novitio,
nepoti dicti fratris Iohannis, omnia bona mobilia seu immobilia, excepto uno missali, seu missalibus, si tot reperirentur,
quod vel que habeat seu habeant devenire immediate ad conventum; hoc, tamen, adito, ut dictus frater Bartholomeus, et
nunc novitius, non gaudeat nec gaudere possit dictis bonis, nisi pro illo tempore in quo manebit in Ordine fratrum
heremitarum S.ti Augustini, et aliter non. In cuius rei testimonium hanc litteram communi voto Prior et fratres supra
nominati scribere fecerunt et sigillo conventus et fratrum manibus muniri. Datum Eugubii (anno) Domini 1439, die 10
decembris. Ego frater Ugolinus de Amelia, Magister indignus, confirmo supradicta - Ego frater Massarellus,
bachalarius indignus, confirmo supradicta - Ego frater Christoforus, prior indignus, confirmo supradicta - Ego frater
Honofrius de Eugubio (a), confirmo omnia supradicta - Ego frater Ambrosius de Eugubio confirmo omnia supra dicta Ego frater Augustinus de Nursia, lector, confirmo omnia supra dicta - Ego frater Salvator de Monte Ilcino confirmo
supra dicta - Ego frater Andreas confirmo supradicta - Ego frater Victorius de Eugubio confirmo superius dicta - Ego
frater Nicolaus de Pergula, conventualis, confirmo supradicta. (Cod. Eugub., fol. 59. Original.)
(a) Frater hic supra inter praesentes Capitulo non nominatur; desunt e contra subscriptiones fratris Augustini de
Eugubio et fratris Erculani Ugolini de Perusio. In loco, in quo documentum hoc est scriptum, primitus aliud scriptum
erat, quod fuit abrasum, et cuius aliqua adhuc remanent vestigia. Sed ex his intelligi nequit cuius generis illud scriptum
fuerit.
LXXXXVII
Oblatio D.nae Marinellae, uxoris olim Iohannis Gilie de Eugubio
In nomine Christi, Amen. Anno Domini Millesimo CCCC XLV, indictione VIII, tempore SS.mi in Christo P.ris. et
D.ni Eugenii divina providentia Pape quarti, die XXVII mensis Augusti. Actum Eugubii, in quarterio S.ti A(ndree), in
domo infrascripte Domine et habitationis ipsius, cuius fines a duobus vie publice; ab alio, Paulus Marci, alias Dompni
Pelegri; presentibus fratre Christoforo Petrutii, fratre Sperandeo Aldrovandi de Eugubio, fratre Salvatore Bindi de
Monte Alcino et fratre Caspare Martini de Sigillo, comitatus Visii, testibus ad hec habitis, vocatis et rogatis. D.na
Marinella, uxor olim Iohannis Gilie et nunc uxor Ricardutii ..., dicto dala Mole et de Eugubio, et quarterio S.ti

