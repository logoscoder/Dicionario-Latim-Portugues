Domini Millesimo quatricentesimo quinquagesimo octavo, Pontificatus SS.mi in Christo Patris et dni. nostri. dni. Pii,
divina providentia Pape secundi, anno primo. B. de Casaccis scripsit.
(Archiv. Commun. Eugub., Busta 55, perg. origin.; sigillum d.ni Cardinalis non exstat)
CI
In nomine Domini. Amen. Anno Millesimo quatricentesimo sexagesimo septimo..., die XVIII mensis Januarii. D.na
Caterina, uxor quondam Nicolai Nicolelli Caliensis, testamentum suum, manu Ser Gerini Iohachim de Eugubio factum,
modificat et codicillum facit, in quo relinquit Magistro Masarello Pauli, fratri S.ti Augustini de Eugubio, Ordinis
heremitarum S.ti Augustini, usumfructum unius vinee, unum vegiculum capacitatis trium salmarum, unum tinellum.
Actum Eugubii, testibus fratre Sperandeo Aldrovandi, fratre Lodovico Nicolai, fratre Mathia Bartholomei de Eugubio;
fratre Christophoro Tomassi de Iteranne et fratre Iacobo de Perusio, fratribus conventualibus loci S.ti Augustini de
extra et prope Eugubium. Not. Cilles quondam Ser Baldi de Eugubio. (Archiv. Commun. Eugub., Busta 62, perg. orig.)
CII
Decretum Capituli Provincialis Provinciae Vallis Spoleti, anno 1468 Vissi celebrati,
circa venditionem factam seu tentatam per Conventum Eugubinum quarundam domorum
Fr. Gregorius de Interande, Sacre Pagine Magister, Vicarius R.mi P. Generalis in Capitulo nostro provinciali Vissi
celebrato, una cum diffinitoribus eiusdem Capituli, in dicto loco celebrati, provincie Vallis Spoleti et Ordinis fratrum
heremitarum S.ti Augustini. Venerabil. nobis in Christo dilectis Priori, ceterisque fratribus nostri Conventus de
Eugubio, eiusdem Ordinis et provincie, Salutem in Domino eternam. Audivimus dignorum fide relatione, quod aliqui
ex fratribus ipsius conventus temere presumpserint verbis promissoriis, sub spe emptionis seu venditionis, tradere
domos quasdam spectantes ad prelibatum conventum pleno jure, vigore successionis, ex testamento quondam Nicholai
Melchioris de Eugubio, nec capitulariter fratribus ipsius conventus congregatis ad sonum campanelle, nec cum licentia
prioris provincialis, ut nostre sanctiones mandant; ymmo, quod deterius est, absque preconum proclamatione, in
preiudicium dicti conventus. Volentes, igitur, de oportuno remedio providere, prout ex nostro officio merito obligamur,
intendentes ad ea que spectant ad utilitatem et famam prelibati nostri conventus Eugubini; presentium igitur in tenore,
vobis omnibus, in meritum sancte obedientie et sub pena rebellionis et privationis vocis active et passive, precipimus et
mandamus, quatenus de dicta asserta verbosa promissione nullum venditionis atque alienationis instrumentum
conficere audeatis, seu presumatis; ymmo, mandamus vobis, sub eadem pena, ut dictas domos ad dominium,
proprietatem atque possexionem ipsius conventus omnino et penitus, quam citius, reducatis. Alioquin contra vos
fulminabimus, ut iura expostulant, declarantes harum serie litterarum, vestras promissiones, si que fuerunt, quod non
credimus, fuisse frivolas et vanas, nulliusque roboris vel momenti, obstantibus nostri Ordinis sanctionibus atque iuribus
tam canonicis quam civilibus (sic). Datum in diffinitorio nostri Capituli Vissi celebrati die VI mensis Junii 1468, nostri
officii ipsius diffinitorii sub sigillo atque Vicarii et diffinitorum manuum subscriptione. Ego Mag. Gregorius de
Interande, Vicarius supradictus confirmo supradicta. - Ego Mag. Gratianus de Fulgineo, provincialis, confirmo
supradicta. - Ego fr. Andreas de Monteregali, Mag., supradicta confirmo. - Ego fr. Boetius de Narnia, Mag., confirmo
supradicta. - Ego fr. Iacobus de Mevania, biblicus, confirmo supradicta. - Ego fr. Augustinus de Visso confirmo supra
dicta. Sigillum. (Arcbiv. Commun. Eugub., Fondo Armanni, Busta IV, D. 4, n. 35, 2 fol. sign. nn. 139, 140, chartac.
orig.)
CIII
Appellatio fratris Gregorii Ioannis, prioris Conventus Eugubini S.ti Augustini ad R.mum. P. Generalem Ordinis contra
quasdam litteras fratris Felicis de Interanne, Provincialis Provinciae Vallis Spoleti
Coram vobis egregiis dominis Berardino d.ni Polidori et Ceccholo Baldi, civibus honestis et fame integerrime.
Honestus et religiosus vir frater Gregorius, quondam Iohannis, Eugubinus civis et frater Sancti Augustini, Ordinis
heremitarum de Eugubio, Prior Conventus dicte ecclesie, dicit et querelanter exponit et narrat: quomodo die dominica
proxime preterita intimate sibi fuerunt littere tenoris et continentie infrascripte. Et nedum preceptorie sibi, sed etiam
ceteris fratribus dicti Conventus, sigillate sigillo maiori provincie, sive R.di sacre pagine Magistri Felicis de Interanne,
benemerito provincialis provincie Vallis Spoletane. Dicentes quod dicte littere sine iusta causa fuerunt edite pro parte
prefati R.di patris provincialis predicti. Qui, non visis, non auditis et non consideratis juribus dictorum fratrum et
conventus predicti Eugubini, dictas preceptorias litteras fulminavit. Quod facere non potuit nec debuit. Et quia a
predictis preceptis, comminationibus et in eis contentis dictus Prior et fratres sentiunt se gravatos et magis in futurum
gravari possunt, saltem de facto; ideo, petita et repetita instanter et instantissime presentia prefati provincialis et ipsa
non inventa; ideo, in bis scriptis provocant, recurrunt et appellant ad R.mum in Christo patrem et domimum sacre
pagine professorem Mag. Ambrosium de Cora, Generalem benemeritum totius Ordinis heremitarum generalem, et ad
quemlibet alium Judicem competentem. Petentes eis apostolos dari et iterum dari instanter et instantissime, et item cum
instantia a dicto venerando provinciali, licet absente submittentes se proteptioni (sic) prefati Generalis et cuiuslibet
alterius Judicis competentis. Protestantes quod huiusmodi appellationis et nullitatis causa pendentibus, nihil novi fiat,
ad penam juris.
Frater Felix de Interanne, sacre Theologie professor et prior provincialis provincie Vallis Spoleti, licet immeritus,
Ordinis fratrum heremitarum S.ti Augustini. Venerabilibus nobis in Christo dilectis Priori, ceterisque fratribus nostri
Conventus de Eugubio, eiusdem Ordinis et provincie, salutem in eo qui est omnium vera salus. Mulier Antonia, uxor
Pauli de la Serra, misit ad nos specialem numptium, ex eo quod ab aliquibus fratribus nostri Conventus de Eugubio

