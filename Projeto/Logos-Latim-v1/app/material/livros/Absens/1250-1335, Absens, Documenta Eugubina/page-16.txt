hereditatis interesse non possit, aliis administrare ipsam hereditatem et bona, semper ad sensum et voluntatem dicti
domini Francissci, et prout sibi placuerit, quem suum et dicti testamenti executorem et fideicommissarium reliquit et
fecit, dans et concedens eidem plenam potestatem administrandi dictam hereditatem et bona ad suum sensum et omnia
faciendi de ipsis, que ipse testator, si tunc viveret, facere posset. Iubens et mandans propter ipsam admnistrationem et
bayliam sibi concessam nullum ius acquiratur Ordini, in quo professionem fecit vel alicui ecclesie. Et hec est sua ultima
voluntas, quam, valere vult jure testamenti, et si jure testamenti non valeret, valeat jure codicillorum sive donationis
causa mortis vel alterius ultime voluntatis, qua melius valere potest. Et Ego Butius Paulutii de Eugubio, Imperiali
auctoritate Iudex ordinarius et notarius publicus, predictis omnibus suprascriptis interfui et ea rogatus scripsi et
publicavi.
(Ex Cod. Eugub., fol. 71, interclusum in al. instrum. facto a Georgio Ser Mathiutii Ser Marini de Eug. not., sub anno
d.ni 1391)
(a) Nisi fallor, hic D.nus Francischus est "Fr. Franciscus Oscii de Augubio O. Er. S. A.", an. 1331, die 4 decembris, a
Ioanne Papa XXII factus Episcopus Clvitatis Castellanae, qui illam ecclesiam rexit usque ad annum 1348, quo obiit.
Perperam eum dicunt "Onii" omnes scriptores, ab Ughelli ad Lanteri, et etiam ad Eubel, qui postquam in egregio suo
opere "Hierarchia Catholica Medii Aevi", t. I, p. 190, scripserat, "Franciscus Oscii", sicut ipse legerat et est scriptum in
Reg. Ioan. XXII, Vat. 103, ep. 9, aliorum praefatorum scriptorum auctoritate tractus, infra parenthesim, adiunxit "Onii".
XL
Oblatio Uderighelli Angeli et Florae, eius uxoris
In nomine Christi. Amen. Anno Domini Millesimo Trecentesimo quadragesimo secundo, Indictione decima, tempore
d.ni Clementis Pape Sexti, die XIX decembris. Actum Eugubii, in quarterio S.ti Iuliani, in domo infrascriptorum
oblatorum, presentibus fratre Laurentio Benamati de Canteana et Petro Camerini de Villa S.ti Laurentii de Posseria,
testibus vocatis et rogatis. Uderighellus Angeli, de quarterio S.ti Iulianis de Eugubio, et d.na Flore eius uxor, presente et
consentiente dicto Uderighello et sibi licentiam dante, sponte et motu proprio, volentes anime eorum saluti providere et
imposterum residuum vite eorum regulare intendentes ac sub beati Augustini regula vitam finire desiderantes, Deo et
Virgini Marie, eius matri, et beato Augustino obtulerunt se iunctis manibus inter manus religiosi viri fratris Angeli de
Galghata, subprioris loci de Eugubio Ordinis fratrum heremitarum S.ti Augustini, recipientis nomine et vice dicti loci,
et suis successoribus in hunc modum: Nos Uderighellus Angeli et Flore, uxor dicti Uderighelli, offerimus Deo et beato
Augustino et promictimus obedientiam et reverentiam usque ad mortem, secundum modum et formam in dicta regula
contentos. Et supradictus frater Angelus, subprior, ipsos acceptans in oblatos inter manus suas, ait: Et ego, nomine et
vice supradicti loci, vos in oblatos dicti loci et Ordinis recipio atque accepto. Ego Andruccellus Gratioli de Eugubio,
Imperiali auctoritate notarius, predictis adfui et ut supra legitur rogatus, scripsi et publicavi. (Ex Cod. Eugub., fol. 58)
XLI
Oblatio Padovesae Deotesalvi
In nomine Domini. Amen. Anno Domini Millesimo Trecentesimo quadragesimo secundo, Indictione decima, tempore
d.ni Clementis Pape Sexti, die penultima decembris. Actum in domo habitationis dicte oblate, presentibus Vanne
Christofori et Bartholo Castellutii, testibus vocatis et rogatis. Padovese Deotosalvi, uxor olim Iacomelli, de quarterio
S.ti Andree, nomine oblationis, dedit et optulit se Deo et beate Marie, eius matri, ac beato Augustino et fratri Angelo de
Galgata, subpriori dicti loci, pro ipso loco stipulanti ac Ordini dictorum fratrum, et promisit eidem fratri Angelo,
subpriori, hobedientiam et reverentiam Christo; postque idem subprior predictam Padovesem humiliter et devote,
iunctis manibus (genuflexam), recepit ad officia et beneficia, que competunt et competere solent oblatis eiusdem loci et
Ordinis supradicti. Ego Andruccellus Gratioli de Eugubio, Imperiali auctoritate notarius, predictis interfui et, ut supra
legitur, rogatus, scripsi et publicavi. (Ex Cod. Eugub., fol. 58v)
XLII
Frater Iohannes de Foce de Eugubio innocens de crimine traditionis declaratur
Frater Dyonisius (de Mutina), Prior Generalis Ordinis fratrum heremitarum S.ti Augustini, licet indignus. Religioso
viro fratri Iohanni de Foce de Eugubio, eiusdem Ordinis, salutem in Domino sempiternam. Cum proposueris coram
nobis, iuncto generali Capitulo nuper Mediolani celebrato, quod, ad petitionem Commitum (sic) de Urbino te
incusantium et dicentium quod voluisti tradere Civitatem Urbini eorum inimicis, in periculum et exterminium eorum et
dicte Civitatis, per R.dum virum fratrem Guillelmum, predecessorem nostrum, sic male informatum, iniuste et contra
iuris iustitiam et contra formam nostrarum Constitutionum, fueris detentus et carceratus, cum in nullo eorum, que
contra te obiciebantur, offensisses, sed solum dicti comnites, ex hodio (sic) concepto et iniqua voluntate contra te, quia
extrasseras quandam domum loci de Urbino de manibus eorum, agebant, et quia iniquum est ut quis sine culpa
puniatur; idcirco, petebas humiliter ac reverenter, ut nobis placeret per nos vel alium, visitare locum de Urbino et
fratres, qui ibi tunc temporis conventuales extiterunt, ac etiam alios, qui postmodum ad dictum locum accessere,
necnon et fratres Nicolaum, lectorem, de Monticulo et Leonardum de Montefalconio, visitatores, qui de mandato
religiosi viri fratris Thome de Fabriano, tunc provincialis in provincia Marchie, locum, fratres, necnon et seculares
visitaverunt, et, si ita inveniretur, ut proponebas, quod te purgaremus ab infamia et redderemus immunem; sin autem,
quod te offerebas ad portandam penam, prout demerita postulabant, condignam. Et quia, sicut justitia dictat, ut sic rei
puniantur ut mali non superbiant et in sua pertinacia obstinati indurentur, ita innocentes et iniuste oppressi liberentur et
releventur, ut boni non contristentur, sed in sua innocentia et bona operatione roborentur. Hinc est, quod nos, tue

