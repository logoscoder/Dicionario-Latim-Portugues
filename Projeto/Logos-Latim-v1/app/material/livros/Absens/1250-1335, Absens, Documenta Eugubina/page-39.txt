Ravenn., quas asseruit dictus fr. Tadeus dictum Marchellum habuisse pro dotali dicte d.ne Ise manu Ser Filippi
Giordani de Eugubio, notarii, et nomine et occasione alimentorum sibi fratri Tadeo debitorum et devendorum pro
medietate dictarum quinquaginta librarum etc. Not. Filippus Mathioli Coradutii de Eugubio.
(Archiv. Commun. Eugub., Busta 58. Perg. orig.)
°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°
da ANALECTA AUGUSTINIANA, XVI (1937-1938), pp. 416-431.
LXXXII
Marinus Gnoli Venturelle de Eugubio, titulo donationis inter vivos, tradidit
fratri Tomassutio Petri de Eugubio fructus et usufructus unius petii terrae
In nomine Christi, Amen. Anno Domini Millesimo CCC LXXXXVII, indict. quinta, tempore D.ni Bonifatii Papa noni,
die sexta mensis Augusti. Marinus Gnoli Venturelle de Eugubio, quarterii S.ti Petri, titulo donationis, irrevocabiliter
inter vivos, pure, libere et sua spontanea voluntate, per se et suos heredes, dedit, tradidit et donavit fratri Tomassutio
Ser Petri de Eugubio, de Ordine fratrum heremitarum S.ti Augustini de Eugubio, presenti et stipulanti, omnes et
singulos fructus et usufructus percipiendos ex quodam petio terre laborative, dudum empto per dictum Marinum a
Tomassutio Villani Tomassutii de Eugubio, quod petium terre positum est in Villa nova plani, comitatus Eugubii. Fines
a duobus, vie publice; ab alio, Francisscus Masscii; ab alio, Saulus Pucoli et Francischus Massci et Matheus Paganelli;
ita quod dictus Fr. Tomassutius deinceps possit et valeat dictam rem pro dicto usufructu et reditibus et proventibus
dicte rei, ipsam rem tenere et possidere et ea uti et frui pro omni sua necessitate et comoditate, prout ipse dixerit et
declaraverit sibi necesse esse; hac tamen conditione et pacto (?) quod in continenti post mortem dicti fratris Tomassutii,
dicti fructus et usufructus rei predicte sint et esse debeant dicti loci et fratrum heremitarum, in utilitatem et comodum
eorum convertendos, cum hac condictione et hoc pacto (?) quod per Capitulum vel fratres dicti loci non possit vel
debeat fieri aliqua venditio vel alienatio in aliquem vel aliquos, aliquo modo vel causa aut titulo; et si in aliquo fuerit
contrafactum, dictus Marinus, ex nunc prout ex tunc, dictam donationem revocavit et ipsos fructus et usufructus
devenire voluit ad Capitulum canonice S.ti Mariani maioris ecclesie Eugubine, hac condictione et pacto (?), quod per
ipsum Capitulum vel Canonicos dicte canonice non possit fieri aliqua vendictio vel alienatio dictorum fructuum et
usufructuum predictorum, generaliter vel particulariter, et si in aliquo fuerit contrafactum, ex nunc prout ex tunc dictum
Capitulum et Canonicos dicte canonice dictis fructibus et usufructibus predictis privavit et ipsos fructus, ex nunc prout
ex tunc, dedit et donavit Monasterio S.ti Petri de Eugubio et eius Capitulo, cum hac condictione, quod de predictis nulla
fieri possit alienatio; et si contrafactum fuerit, ex nunc dictam donationem et concessionem revocavit et ipsos fructus et
usufructus dedit et donavit et concessit Hospitali Iunte sive S.te Marie de Caritate de prope Eugubium, cum hac
condictione et pacto (?) appositis omnibus supradictis, quod si et in quantum contingeret quod supradicti Monaci aut
Canonici vel dictum Hospitale, sive prior vel capitulum ipsius Hospitalis, vel syndici predictorum locorum et
Monasterium, communiter et concorditer dictos fructus et usufructus alienarent, etiam cum consensu heredum dicti
Marini, aut aliquid facerent quominus predicti fructus et usufructus annuatim ad loca et monasteria et capitula antedicta
in supradictis casibus non redierint, in casibus predictis dictos fructus et ususfructus dedit et donavit et esse voluit
Camere Romane Ecclesiae pleno iure, predictas donationes et concessiones in dicto casu penitus revocando. Que omnia
et singula supradicta fecit dictus Marinus pro salute anime sue et pro remissione peccatorum suorum. Quam rem
superius consignatam occasione predicta, nomine omnium predictorum in casibus predictis, constituit se possidere
donec ipsius rei possessionem acceperit, vel acceperint, corporalem, quam accipiendi eius vel eorum auctoritate in
casibus predictis eidem vel eisdem licentiam omnimodam dedit, promictens de re predicta vel eius occasione, de et
predictis fructibus vel eorum occasione, predicto fratri Tomassutio et michi Notario infrascripto, stipulanti vice et
nomine omnium predictorum, litem vel controversiam eisdem vel alicui eorum ullo tempore non inferre etc. etc. Quas
donationes et concessiones et omnnia et singula supradicta promisit dictus Marinus dicto fratri Tomassutio et mihi
Notario infrascripto, stipulanti ut supra, perpetuo firma et rata habere et tenere et in nullo contrafacere vel venire aliqua
causa vel ingenio etc. etc. Actum in Civitate Eugubii et quarterio S.ti Petri, in domo supradicti Marini, presentibus
Iacobo Pinoli Venturelle et Angelo Angelutii Venturelle et Paulo Marini Gnoli de Eugubio, quart. S.ti Petri, testibus ad
predicta vocatis et rogatis, se asserens cognoscere partes et mihi Notario notas. Et Ego Veraginus Iohannis de Eugubio,
Imperiali auctoritate Notarius et Iudex ordinarius, predictis omnibus et singulis interfui, rogatus scripsi et publicavi et
meum signum apposui consuetum. Signum Notarii. (Cod. Eugub., fol. 75. Original.)
LXXXIII
Gonfalonerius Iustitiae et Consules populi Civitatis Eugubii licentiam concedunt pro permutatione quorumdam
bonorum inter Conv.S.ti Augustini et D.nas Lenam et Filippam,
filias quond. Ser Mathiutii Ser Marini de Eugubio
In Dei nomine, Amen. Anno Domini ab eiusdem nativitate Millesimo trecentesimo nonagesimo septimo, indict. quinta,
tempore SSmi. in Christo Patr. Dni. Dni. Bonifatii, divina providentia Pape noni, die XXI mensis octubris, existentibus
insimul congregatis viris prudentibus D.nis Gonfalonerio Iustitie et Consulibus populi Civitatis Eugubii in sala magna
inferiori palatii populi dicte Civitatis, porrecta fuit coram eis pro parte infrascriptarum D.narum Lene et Filippe petitio
infrascripti tenoris et continentie, videlicet: Coram vobis prudentibus viris D.nis Gonfalonerio Iustitie et Consulibus
populi Civitatis Eugubii, reverenter exponitur pro parte D.narum Lene et Filippe, filiarum quondam Ser Mathiutii Ser
Marini de Eugubio et heredum univensalium et in totum Ser Georgii Ser Mathiutii supradicti, earum fratris. Quod

