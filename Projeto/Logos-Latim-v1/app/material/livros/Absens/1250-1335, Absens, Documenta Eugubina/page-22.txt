sac. pag. profexoris et Vicarii patris nostri Generalis Ord. fratrum her. S. Aug. in provincia Vallis Spoleti, omnes fratres
de terra ac etiam omnes de conventu Eugubii, concesserunt fratri Iohanni Thofi, in vita sua, fructus terre ac vinee alias
concessos fratri Symoni Marphe et eius fratribus, pro eo quod quoddam podere dicto fratri Iohanni alias concessum fuit
permutatum, et res, in quam fuit facta permutatio, fuit concessa fratri Georgio, layco de Eugubio, in vita sua, etc.)
LIII
Mandatum procurationis factum per fratres Conventus Eugubini S.ti Augustini
in personam fratris Georgii Angelutii
In nomine Ihesuchristi. Amen. Anno eiusdem a nativitate Millesimo Trecentesimo sexagesimo quinto, Indictione tertia,
tempore d.ni Urbani Pape quinti, die veneris XXII mensis Junis. Convocato et congregato capitulo et Conventu fratrum
heremitarum loci S.ti Augustini de prope Eugubium ad sonum campanelle de mandato Religiosi viri fratris Ieronimi
Iacomutii d.ni Mathey de Perusio, prioris dicti loci et fratrum infrascriptorum, sub trasannis dicti loci, in quo quidem
Capitulo interfuerunt: ipse frater Ieronimus, prior predictus; frater Iacobus Petrutii Gentilis, subprior; frater Petrus
Perusini Ranerii, frater Paulus Luce Iuntarelli, frater Augustinus Pacis Miliani, frater Nicola Symonis Karoncelli, frater
Bartholomeus et frater Stephanus Mag. Bartholi Mag. Christofani, frater Petrus Pauli Rigutii, frater Matheus Angelutii
Vannis, frater Thadeus Bonacursi Mathey, frater Martinus Angelutii Lucoli, frater Angelus Arcolani Putii et frater
Andreas Consoli Abrahe, frater Petrutius Lucoli Franchi, omnes de Eugubio, et frater Jacobus Dati Romani de
Canthiana et frater Dionisius Nicolay Lippoli de Gualdo, fratres omnes dicti Ordinis et dicti loci S.ti Augustini de prope
Eugubium, qui faciunt totum Capitulum et Conventus dicti loci; ipse prior, cum consensu, presentia et voluntate
dictorum fratrum, et ipsi fratres, cum presentia, consensu et voluntate dicti prioris, nomini eorum et vice et nomine
Capituli et Conventus dicti loci, omni modo, via et jure, quibus melius potuerunt, fecerunt, ordinaverunt et
constituerunt atque creaverunt eorum et dicti Capituli et Conventus ipsius loci, fratrem Georgium Angelutii Buti de
Eugubio, fratres de Ordine predicto et dicti loci, presentem et mandatum sponte suscipientem, Syndicum et
procuratores etc., ut in praecedenti de anno 1362, per omnia. Actum sub trasannis dicti loci S.ti Augustini de prope
Eugubium, presentibus Ser Francisco Ceccholi Brunelli et Iohanne Ceccholi Maffey de Eugubio, quarterii S. Andree, et
Berto Marchetti de Eugubio, quarterii S. Martini, testibus ad hec vocatis et habitis. Et Ego Marinus Rubei de Eugubio,
Imperiali auctoritate etc. predictis omnibus interfui et de hiis rogatus, scripsi et publicavi.
(Archiv. Commun. Eugub., Busta 56. Orig. membran.)
LIV
Oblatio Matthaei Putii Brunelli
In nomine Ihesuchristi. Amen. Anno eiusdem a nativitate Millesimo trecentesimo sexagesimo quinto, Indictione III,
tempore d.ni Urbani Pape quinti, die veneris XXVIII mensis novembris. Matheus Putii Brunelli, de Comitatu Eugubii,
Q. S. P. (quarterii S. Petri), de Villa nova plani, sponte et motu proprio, non seductus nec rogatus, volens anime sue
saluti providere et imposterum residuum vite sue regulare intendens, ac sub B.ti Augustini regula vitam suam finire
desiderans et Omnipotenti Deo et gloriose Virgini Marie, eius matri, et B.to Augustino servire pro oblato, et iunctis
manibus genuflexus existens coram religioso viro fratri Jeronimo Jacomatii domini Mathey de Perusio, priore loci S.ti
Augustini de prope Eugubium, Ordinis fratrum heremitarum S.ti Augustini, tenens manus suas intra manus dicti prioris,
levatis oculis mentis in celum, obtulit se omnipotenti Deo et gloriose Virgini Marie, eius matri, et beato Augustino et
omnibus Sanctis et dicto priori, recipienti et stipulanti nomine (proprio) et vice et nomine suorum successorum ac etiam
dicti loci de Eugubio, promictens eidem priori, stipulanti ut supra, vivere secundum Regulam Beati Augustini usque ad
mortem, secundum gratiam a Domino nostro Ihesuchristo sibi dandam. Qui prior, tenens ipsum Matheum per manus
intra sua manus, nominibus quibus supra, recepit ipsum et acceptavit in oblatum dicti loci et Ordinis predicti, dicens
dicto Matheo, tenens ipsum per manus intra eius manus: Ego, nomine et vice Prioris Generalis Ordinis fratrum
heremitarum S.ti Augustini et supradicti loci dicti Ordinis, te in oblatum recipio atque acepto. Et quod tu deinceps sis
particeps omnium orationum, ieiuniorum, abstinentiarum et vigiliarum, que fient in toto orbe per fratres dicti Ordinis,
ad salutem anime tue et pro remissione tuorum peccatorum, in nomine Ihesuchristi. Necnon promictens nominibus
quibus supra eidem Matheo, presenti et stipulanti, ipsum alimentare, prout alimentat fratres dicti loci conventuales, et
ipsum alere et dare eidem vestimenta et calciamenta decentia. Et etiam promisit dare eidem licentiam tempore estivo,
quod ipse possit filias suas et generos ipsius iuvare et consanguineos eius ad recoligendum extatem eorum et fructus
terre tempore messionis et tribulationis et recolectionis bladii gratis. Actum in loco S.ti Augustini de prope Eugubium,
in sacristia dicti loci, presentibus Nicolello Silvestri Nigri et Vanne Ceccholi Maffey et Bartholello Vannis Nicole de
Eugubio, quarterii S. Andree, testibus ad hec vocatis et habitis, mihi notis; et etiam ad hec omnia fuere presentes plures
et multi fratres conventuales dicti loci et hoc volentes affectantes. Ego Marinus Rubei de Eugubio, Imperiali auctoritate
Judex ordinarius atque notarius, predictis omnibus interfui et de hiis rogatus, scripsi et publicavi. (Archiv. Commun.
Eugub., Busta 58. Orig. perg.)
LV
Oblatio Marini Rubey, Notarii de Eugubio
Frater Iohannes de Foce de Eugubio, prior provincialis provintie Vallis Spoleti, Ordinis fratrum heremitarum S.ti
Augustini, licet indignus. Discreto viro, sibique dilecto Ser Marino Rubey, notario de Eugubio, Salutem in eo qui est
omnium vera salus. Propie (sic) devotionis affectu, quem ad nostrum Ordinem et ad fratres geritis, ut veridica
nostrorum fratrum relatione didici atque propriis auribus a vobis viva voce loquente audivi, proponens coram me,

