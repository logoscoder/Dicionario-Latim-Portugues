siquos fines habet, cum introitibus et exitibus, suisque pertinentiis omnibus, ad habendum, tenendum, possidendum,
meliorandum et non alienandum ad dampnitatem Monasterii dicti et possessionis, quam dicti fratres habent de dicto
tereno, dictus Abbas eidem syndico ipsorum, sindicario nomine recipienti, confirmavit. Confitendo tamen idem
syndicus ipsarum rerum proprietatem esse Monasterii dicti, promictens dictus Abbas per se, suosque successores dicto
syndico, syndicario nomine predictorum et dicti loci recipienti, dictam concessionem et omnia et singula supradicta
firma et rata habere atque tenere hinc ad dictum tempus, nec in aliquo contravenire; immo ipsum terenum ab omni
persona et loco legitime defendere et guarentare iure et usu. Quam quidem concessionem dictus Abbas fecit eidem
Syndico, quia dictus Syndicus, syndicario nomine dictorum fratrum et ipsius loci, fratribus presentibus, promisit
supradicto Abbati, pro se, suisque successoribus stipulanti, annuatim dare et solvere pro dictis rebus, nomine pensionis,
in vigilia S.ti Petri, novem brachia bone candele nove, et, si contingeret quod dicti fratres acquirerent a Bonavita
Laurentii Bentevollio Siverii, filiis Tomassi Iacobi, filiis Martini Blance, filiis Symonis Germani et a Bone Engrande,
dictum terenum acquisitum habeant, teneant et possideant sub eadem conditione pro eadem pensione. Quam pensionem
idem Syndicus annuatim, die predicta, dictoAbbati dare et solvere promisit, ut dictum est supra, et dicto tempore finito,
Abbas et conventus dicti Monasterii, qui pro tempore erunt, teneantur et debeant renovare contractum emphiteosis hoc
ordine et tali condictioni sindico, seu priori dicti loci, qui pro tempore fuerit, dicto Abbate et conventu a predictis
fratribus, vel ab ipsorum Syndico, primitus requisitis. Que igitur omnia et singula supradicta inter se ad invicem
stipulantes, promisit alter alteri adtendere et observare, nec in aliquo contravenire, sub pena dupli dictarum rerum, inter
se vicissim solemni stipulatione promissa; qua soluta vel non, rato manente contractu etc. Actum est hoc in Civitate
Eugubii in claustro Monasterii dicti, presentibus testibus domino Iacobo Bonbaronis, Petrutio Bonacursi, Uguictione
Corboli, Iacobo Raynerii et Bernardo Notario. Et Ego Angelus Ugolini notarius, predictis omnibus interfui, rogatus
scripsi et autenticavi.
(Ex Codice Eugubino, fol. 22v-23v)
XIX
Venditio terreni facta Conventui per Benentesum ac Bretoldum Thomassi
et Gocium ac Uguicionem Martini
In Nomine Dei eterni. Amen. Anno eiusdem a Nativitate millesimo ducentesimo sexagesimo sexto, tempore domini
Clementis Pape quarti, Indictione decima, die decima intrante octobre. Bonentesus et Bretoldus Thomassi et Gocius et
Uguicion Martini, scilicet Bonentesus et Bretoldus pro eorum re, quilibet eorum principaliter et in solidum, et Gotius et
Uguicion, quilibet eorum principaliter et in solidum pro eorum re, per se, suosque heredes, vendunt, dant et concedunt,
salva pensione Monasterio S.ti Petri, cuius est proprium, Bernardo Iontoli notario, Syndico et procuratori loci S.ti
Augustini de Eugubio, ut constat per instrumentum scriptum per Petrum Salinguerre notarium, recipienti et stipulanti
nomine dicti loci S.ti Augustini, videlicet: Benentesus et Bretoldus VIII tabulas et vitam. Sextam partem alterius tabule
tereni et capannam existentem in dicto terreno, et Uguicion et Gocius VII tabulas et dimidiam et XXII pedes eorum
tereni et hedificium domus eorum, quod terenum positum est extra murum cirche Civitatis Eugubii, iusta flumen
Cavarelli, fines cuius hii sunt: a primo strata; a secundo flumen; a tertio Sabbatutius et Ricchola Accurroli Martini, et a
quarto res dicti loci, vel siqui alii sunt confines, cum omnibus, que super se et infra se habet, et cum accessoribus et
egressibus suis, omnique iure et actione, usu seu requisitione eis, vel cuilibet eorum competenti vel competituro, ad
habendum, tenendum, possidendum et quicquid sibi, syndico et fratribus dicti loci, nomine dicti loci, placuerit facere,
utiliter et directe. Quod terenum d.nus Aymericus, dicte Civitatis Eugubii Potestas et rector populi eiusdem Civitatis,
tenebantur vendi facere Syndico vel fratribus dicti loci S.ti Augustini ex forma Capituli Constituti eiusdem Civitatis.
Unde dicti Bonentesus et Bretoldus confitentur recepisse et habuisse, in pretium et pro pretio eorum tereni et capanne, a
Maurino Foschepti, datiali Comunis Eugubii triginta unam libram et undecim solidos et octo denarios Raven. et
Anconit., et dicti Gocius et Uguicion confitentur, et est verum, se recepisse et habuisse ab Accursutio Petrutii, datiali
dicti Comunis, dante et solvente nomine dicti Comunis Eugubii, vigintinovem libras et quindecim solidos denariorum
Raven. et Anconit., summa quorum pretiorum est librarum LXI, sol. VI et den. VIII. Renumptiantes etc. Actum est hoc
in pallatio Comunis Eugubii, presentibus d.no Aymerico, Potestate Eugubii, et Baruccio, precone populi eiusdem
Comunis, d.no Ar√ßuffo, Iudice Comunis eiusdem, d.no Albrico Guidonis Iudice et Pagnone, notario Potestatis, et
Uguccione Iacobi, et aliis pluribus testibus ad hec vocatis. Et Ego Rodulfus, Imperialis aule notarius et nunc Comunis
Eugubii, hiis omnibus, ut supra legitur, interfui, rogatus scripsi et publicavi. (Ex Codice Eugubino, fol. 23v-24)
XX
Donatio terreni facta Conventui a Bove Engerrade
In Christi Nomine. Amen. Anno Domini Millesimo ducentesimo sexagesimo nono, Indictione XIII, Sede Apostolica
vacante, die X intrante mense Iulii, Eugubii. Ego quidem, in Dei nomine, Bove Engerrade, per me, meosque heredes,
do, trado atque concedo, pro anima mea, meorumque parentum, nomine donationis irrevocabiliter inter vivos, tibi fratri
Deodato, priori locho (sic) S.ti Augustini de Eugubio, nomine dicti loci recipienti, unam Tabulam et dimidiam terreni
positi iuxta flumen Cavarelli, fines cuius: a primo, flumen; a secundo, res dicti loci; a tertio, filii Symonis Germani; a
quarto, filii Accuroli, vel siqui alii sunt fines, cum introitu et exitu suo, et cum omnibus suis pertinentibus, ad
habendum, tenendum ac possidendum et quicquid tibi et tuis successoribus et nomine dicti loci placuerit faciendum.
Constituens me tuo nomine precario possidere etc. Actum est hoc Eugubii, in loco S.ti Augustini dicti, presentibus

