fratris Iohannis Udurighelli Dangeli de Eugubio, prioris dicti loci, ad sonum campanelle, in Capitulo, ut moris est; in
quo Capitulo et conventu interfuerunt ipse frater Iohannes, prior dicti loci, et frater Petrus Perusini Ranerii, frater
Nicola Symonis Baroncelli, frater Paulus Luce Iontarelli, frater Iacobus Petrutii Gentilis, frater Stephanus Magistri
Bartholi Magistri Christofani, frater Petrutius Lucoli Franchi, frater Ugutio Fiordi, frater Nicolaus Ceccholi Putii, frater
Dominicus Ceccholi Bonamesere, frater Iacobus Ser Dati Romani, frater Gabriel Mei Bartholelli, frater Elimosina
Bertinolli Pregadio, (frater) Martinus Angelutii Lucoli, frater Angelus Hercolani Putii, frater Ventura Pauli et frater
Bernandus Lelli Nepolutii de Pergula, presbiter, frater Iulianus And(ree) Mancini, presbiter, de Eugubio; fratres dicti
loci Ordinis heremitarum S.ti Augustini, qui faciunt totum Capitulum et Conventum dicti loci. Qui prior, cum
consensu, presentia et voluntate dictorum fratrum, et ipsi fratres, cum auctoritate, presentia et consensu, licentia et
voluntate dicti prioris, eorum nomine et cuiuslibet eorum et vice et nomine dicti Conventus dicti loci, omni modo, via
et jure, quibus melius potuerunt, fecerunt, constituerunt, ordinaverunt atque creaverunt fratrem Paulum Luce Iontarelli
de Eugubio, presentem et sponte mandatum acceptantem et suscipientem, eorum et cuiuslibet eorum et dicti Capituli et
Conventus ipsius loci, Syndicum et procuratorem, actorem, factorem, negotiorum gestorem et certum numptium
specialem. Specialiter ad comparendum coram d.no Abbate et Monacis Monasterii S.ti Petri de Eugubio et ad
solvendum, dandum et tradendum dictis d.no Abbati et Monacis censum, sive canonem, mentionem seu pensionem
totius terreni vineati et invineati positi in pede Montis Goregii etc. Et generaliter ad omnia alia et singula facienda,
gerenda et exercenda, que in predictis et quobet predictorum erunt utilia, necessaria et opportuna etc. Actum in dicto
loci S.ti Augustini de Eugubio, in Capitulo ipsius loci, presentibus Vanne Ceccholi Vite de Castro Collifrazarii et
Mathiolo Dominici Massoli de Villa kanonis, Comitatus Eugubii, testibus ad hec habitis, vocatis et rogatis. Et Ego
Marinus Rubei de Eugubio, imperiali auctoritate notarius et Judex ordinarius, predictis omnibus interfui et de hiis
rogatus scripsi et publicavi.
(Archiv. Commun. Eugub., Busta 58. Orig. perg.)
LX
Oblatio Amarellae Iunte et Vannae Salimbenis
In nomine Christi. Amen. Anno Domini Millesimo Trecentesimo Sexagesimo nono, Indictione VII, tempore d.ni
Benedicti Pape XII, die XXVIII mensis Setembris (sic). Noverint universi presens Instrumentum publicum inspecturi,
quod Soror Amarella Iunte et Vanna Salimbenis de Eugubio, volentes Deo et beato Augustino perpetuo famulari et
desiderantes effici oblate et professe fratrum Ordinis S.ti Augustini de Eugubio, genuflesse (sic) coram fratre Matheo
Francisci, Sindico ac etiam Vicario, ut dicitur, fratris Iohannis, prioris dicti loci S.ti Augustini de Eugubio, et etiam
Generalis dicti Ordinis fratrum heremitarum S.ti Augustini, vice et nomine ipsius prioris et dicti loci S.ti Augustini de
Eugubio, expresse obtulerunt se et earum bona dicto loco et promiserunt dicto fratri Matheo, ut Syndico et Vicario
fratris Johannis Marphe, et recipienti nomine prioris generalis dicti Ordinis fratrum heremitarum S.ti Augustini de
Eugubio, perpetuo obedientiam et subiectionem, quas oblati et professi dicti Ordinis servare tenentur. Ratificantes et
approbantes, et etiam addentes, omnem aliam oblationem, sive professionem per eas factam dicto Ordini, et
promiserunt dicto fratri Matheo, recipienti ut supra, dictam oblationem et professionem perpetuo firman et ratam
habere et tenere et in nullo contrafacere vel venire per se, vel alium, absque ratione vel causa, sub pena omnium earum
bonorum. Actum extra et prope Civitatem Eugubii, in quadam domo, sive carcere, posita prope Monasterium S.ti Pauli,
fines a primo et secundo, vie; a tertio res Massoli Bevenuti; presentibus Paulello Brumacii de Eugubio et quarterio S.ti
Petri, Dominico Angelutii et Cola Angelutii, testibus ad hec adhibitis et vocatis. Et Ego Lucas Putii de Eugubio,
Imperiali auctoritate Notarius et Judex ordinarius, predictis omnibus interfui. Rogatus scripsi, publicavi et meum
singnum (sic) apposui. (Signum Notarii).
(Archiv. Commun. Eugub., Busta 58. Orig. perg.)
LXI
Oblatio et receptio in fratrem Ordinis Francisci Cecchi Pallie de Eugubio, quarterii S.ti Iuliani (1)
In Nomine Ihesuchristi. Amen. Anno eiusdem Ihesuchristi a nativitate Millesimo Trecentesimo sexagesimo nono,
Indictione septima, tempore d.ni Urbani Pape quinti die sextadecima, mensis decembris. Franciscus Cecchi Pallie de
Eugubio, Quarterii S. Iuliani, sponte et motu proprio, non seductus neque rogatus, sed sua propria et spontanea
voluntate, divinitus ductus, volens anime sue saluti providere et in posterum residuum sue vite reglare intendens ac sub
Beati Augustini regula vitam suam finire desiderans et omnipotenti Deo et gloriose Virgini Marie, eius matri, et Beato
Augustino servire pro oblato, et ipsius Beati Augustini regulam cum adiutorio Dei observare afectans, junctis manibus
genuflexus existens coram religioso viro fratre Iohanne Udurighelli Angeli de Foce de Eugubio, priori loci S.ti
Augustini de prope Eugubium, Ordinis fratrum heremitarum S.ti Augustini, tenens manus suas intra manus dicti prioris,
levatis oculis mentis in celum, obtulit se omnipotenti Deo et gloriose Virgini Marie, eius matri, et b.to Augustino et
omnibus Sanctis et dicto priori, recipienti et stipulanti nomine et vice prioris generalis Ordinis fratrum heremitarum S.ti
Augustini et suo nomine et vice et nomine suorum successorum ac etiam dicti loci de Eugubio, cum omnibus suis bonis
et cum omni jure et actione, quod et quam ipse habet et habiturus est in quibuscunque bonis et rebus quibuscunque et
contra quascunque personas. Promictens eidem priori, presenti et stipulanti nominibus quibus supra, vivere deinceps
secundum regulam Beati Augustini usque ad mortem, secundum gratiam a Domino nostro Ihesuchristo sibi datam et
dandam. Qui prior, tenens ipsum Francischum per manus intra suas manus, nominibus quibus supra, recepit ipsum
Francischum et acceptavit in oblatum dicti loci et ordinis predicti, tenens ipsum per manus intra suas manus, hec verba

