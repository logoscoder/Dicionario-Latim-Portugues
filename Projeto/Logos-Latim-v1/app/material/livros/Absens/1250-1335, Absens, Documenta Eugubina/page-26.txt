dixit: Ego Iohannes, prior dicti loci prefatus, nomine et vice prioris generalis Ordinis fratrum heremitarum S.ti
Augustini et predicti loci dicti Ordinis, te, Franciscum, ibidem presentem et volentem ac consentientem, in oblatum
recipio atque acepto, et quod tu deinceps sis particeps omnium bonorum spiritualium, videlicet, omnium orationum,
ieiuniorum, abstinentiarum, vigiliarum atque obedientiarum, que fient in toto orbe terrarum per fratres dicti Ordinis, ad
salutem tue anime et pro remissione tuorum peccatorum, in nomine Ihesuchristi, tibi concedo. Necnon promicto,
nominibus quibus supra, tibi Francischo, presenti, iuvare te et tibi subvenire de substantia et bonis temporalibus dicti
loci in tuis necessitatibus, secundum possibilitatem dicti loci et tuam decentiam. Et hec omnia acta fuerunt in presentia
plurimorum et multorum fratrum dicti loci, volentium et consentientium. Actum in loco S.ti Augustini predicto, in
ecclesia dicti loci, presentibus Francischo Simonis Acortoli, quarterii S. Petri, et Theo Armanutii Ugolinelli et Paulo
Vivaccii Venturelle, de quarterio S. Andree, testibus mihi notis, asserente Franc(ischo), teste predicto, se cognoscere
dictum Francischum. Ego Marinus Rubei de Eugubio, Imperiali auctoritate Iudex ordinarius atque notarius, predictis
interfui et de hiis rogatus, scripsi et publicavi. (Signum notarii). Sub dictis Anno, Indictione et pontificatu, die IIII
temporum, XVIIII die mensis decembris, prior supra nominatus induit dictum Francischum veste et habitu fratrum
heremitarum Ordinis predicti, ipso volente et petente et respondente dicto priori examinationibus sibi per dictum
priorem et fratres secundum formam regule dicti Ordinis, in ecclesia dicti loci, ubi omnes fratres erant congregati ad
sonum campanelle de mandato dicti prioris. Qui prior et fratres singuli ipsum Francischum ad obsculum (sic) pacis
receperunt, me notario predicto presente. (Ex Cod. Eugub., fol. 61)
(1) Sic est scriptum, manu coaeva sed alio atramento in margine sinistra. Etiam in margine dextra, ab eadem manu,
quae instrumentum scripsit, scriptum apparet: "Oblatio Francisci", et subtus, manu recentiori: "Beatus Franciscus, cuius
ossa sunt in capella S.te Marie de Succursu". Memoria etiam extat B. Francisci in eod. Cod. fol. 62, 63 et 64.
Fol. 62 - An. 1370, nov. 12. - Praesens est Capitulo hac die celebrato in Conventu Eugubino ad deliberandum super
venditione unius vineae "Fr. Francischus Cecchi Palglie de Eugubio".
Fol. 63 - An. 1371, iun. 25 - In capitulo hac die celebrato in eodem Conventu ad deliberandum circa provisionem et
remunerationem fratris Paulutii Bartholutii, "qui noviter in capitulo generali facto Florentie creatus fuit lector", fuit
etiam praesens "Fr. Francischus Cecchi, scolaris".
Fol. 64 - An. 1375, iul. 27. - Fr. Leonardus, procurator conventus, una cum fratre Dominico, ex parte conventus,
iverunt cum fratre Francisco Cechi Pallie ad laboratorem terrarum sitarum in plano Eugubii et dederunt sibi licentiam,
quod fructus dictarum terrarum, pro parte que sibi succedebat, daret Petro, filio supradicti Cecchi et germani sui, et hoc
quia supradictus Petrus fecit sibi isto anno capam et alios pannos; ita quod voluit quod non habeat campum, et quod
non possit dicere quod vestiat eum de suo et de parte sua, sed de parte fratris Francisci, et hoc fecit de consensu prioris
Ven. fratris Iohannis de Foce".
LXII
Locatio ad laboritium unius vineae Conventus positae in Villa Montis Leti
In nomine Ihesu Christi. Amen. Anno eiusdem a nativitate millesimo trecentesimo septuagesimo, indict. VIII, tempore
d.ni Urbani pape quinti, die XXIIII mensis februarii. Fr. Martinus Angelutii Lucoli de Eugubio, de Ordine heremitarum
S.ti Augustini, Syndicus et procurator loci S.ti Augustini de prope Eugubium et fratrum heremitarum et Capituli et
conventus dicti loci ad infrascripta constitutus, ut patet manu mei Notarii infrascripti, syndicario et procuratorio nomine
dicti loci et fratrum et capituli et conventus dicti loci, dedit et locavit ad laboritium Vanni Ceccholi Guidi de Villa
Loreti, Comunitatis Eugubii, presenti et stipulanti, unam vineam positam in Communitate Eugubii, in villa Montis Leti
(sic), Communitatis Eugubii, fines cuius: a primo via, et a secundo res Hospitalis S.te Marie de Misericordia et Bontius
Vannis et heredes Francisci Mathioli in cellis; et a tertio res Canonice S.ti Mariani; et a quarto Thavianus Mascioli et
filii Baroni. Item, unam vineam positam in dicta villa, in vocabubo Lavalle, fines cuius, a duobus, vie, et a tertio
Vannes Mascioli, et a quarto Gabria Amodei. Hinc ad quinque annos proxime venturos. Promictens dictus Syndicus,
nomine quo supra, dictas vineas eidem conductori non reauferre hinc ad dictum tempus, sed legit(im)e defendere et
guarentare contra omnem personam. Et hoc fecit dictus Syndicus, nomine quo supra, dicto conductori pro eo quia
dictus Vannes laborator promisit et convenit dicto Syndico, locatori, presenti et stipulanti nomine quo supra, dictas
vineas et quamlibet earum bene et fideliter laborare et cultivare, putare, ficcare, sappare, occhare, et de ipsis vineis et
qualibet earum fructus recoligere quolibet anno tempore congruo, per dictum tempus quinque annorum. Et dare et
apportare et aportari facere quolibet anno, tempore congruo, dictorum quinque annorum ad dictum locum medietatem
omnium fructuum percipiendorum ex dictis vineis et qualibet earum. Et etiam promisit et convenit dicto Syndico,
locatori, presenti etc., facere et fieri facere in dictis vineis in quatuor annis, quolibet anno dictorum quatuor annorum,
centum fossas, ubi fuerint magis utiles et necessarie, et sciartare et attare sepes dictarum vinearum, tempore congruo, si
fuerit necesse quolibet anno. Et omnes sepes et omnes muros dictarum vinearum manutenere in bono statu per dictum
tempus V annorum. In fine vero dicti temporis laboritii promisit dictus conductor locatori, presenti etc. dictas vineas et
quamlibet earum cum sepis et muris bene actatis et in bono statu positis et factis suis sumptibus et expensis, liberas et
expeditas readsingnare et relapsare. Que omnia et singula infrascripta et inserta etc. Et hoc presente, volente et
consentiente fratre Iohanne de Foce, priore dicti loci, et pluribus aliis fratribus dicti loci, etc. Actum in dicto loco S.ti
Augustini de prope Eugubium, in forestaria dicti loci, presentibus Petrutio Angelutii Adruccioli de Carestello et Baldo
Mathioli Angeli, quarterii S. Andree, testibus etc. Ego Marinus Rubei de Eugubio, Imp. auct. Notarius etc. (Ex Cod.
Eugub., fol. 61v)

