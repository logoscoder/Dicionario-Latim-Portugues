sive montone posuerunt et assingnaverunt unam domum cum molendino in ipsa existente et cum totum terrenum (sic)
contiguo dicte domus et pertinentem et spectantem ad dictum molendinum, positum in villa Lorety, Communitatis
Eugub., fines cuius: a primo, flumen Loreti, mediante quadam via; a II et III Iacopus Nicolay Baldatie, et a IIII Cecchus
Petri. Item, unam petiam terre, positam in dicta villa, fines cuius: a primo, via; a II dictus molendinus, sive domus dicti
molendini; a III res plebis Lorety. Quas res dictus Dominicutius asseruit et confessus fuit emisse post mortem quondam
eorum patris de communi pecunia ipsius fratris Leonardi et Dominicutii, et que remansit communis inter eos et in bonis
et hereditate dicti Andrioli tempore mortis sue. Que pars sive monton, de eorum communi concordia et voluntate,
obvenit in parte dictis fratribus, et de qua dictus frater Gerolimus, syndicus et procurator predictus, syndicario et
procuratorio nomine dictorum fratrum capituli et conventus dicti locy, pro sua parte et montone, de consensu et
voluntate dictorum Dominicutii et fratris Leonardi, elegit et se contentum vocavit. In secunda vero parte et montone
posuerunt et assignaverunt unam domum positam in Civitate Eugubii, in quarterio S.ti Iuliani, fines cuius: a primo,
platea; a II, Ser Bartholomeus Gorgiani; a III, via Foney; et a IIII, res filiorum Porcelli. Item, unum tenimentum terreni
cum domo in ipso existente, positum in Communitate Eugub., in villa S. Laurentii de Cantalupo, infra sua latera et
confines; et generaliter, omnes alias eorum res et possessiones existentes in dicta villa. Que pars sive montone obvenit
in partem dicto Dominicutio et de qua parte ipse Dominichutius, de communi concordia et voluntate dictorum fratrum
Leonardi et Gerolimi, syndici et procuratoris predicti, elegit et de ipsa parte se contentum vocavit et dixit et ipsam pro
se (sua) parte elegit. Qui Dominicutius et frater Gerolimus, syndicus et procurator predictus, nomine quo supra,
videlicet, unus alteri et alter alteri, dederunt et concesserunt licentiam et liberam potestatem intrandi propria auctoritate,
sine requisitione alicuius Iudicis et sine pena legis vel statuti, aprehendendi tenutam et pessessionem dictorum bonorum
et rerum, que cuilibet ipsorum in partem obvenerunt, ut supra scriptum est. Promictentes predicti Dominicutius, ex una
parte, et Fr. Leonardus et Fr. Gerolimus, ex parte altera, nomine quo supra, videlicet, unus alteri et alter alteri, inter se,
vicissim, per selempnem et legitimam stipulationem interpositam, de dictis rebus, vel aliqua ipsarum, seu parte alicuius
earum, non movere sibi invicim, seu habenti ius vel causam ab ipsorum altero, litem, questionem, molestiam seu
controversiam, nec moventi consentire etc. Insuper finientes et quietantes dicte partes, nominibus quibus supra, sibi
invicem etc., de omni eo et toto eo, quod unus alteri et alter alteri dicere, petere posset etc. Quam divisionem et omnia
et singula suprascripta et infrascripta promiserunt dicte partes ac etiam iuraverunt ad sancta Dei evangelia, manu
corporaliter tactis scripturis, perpetuo firmam et ratam habere, tenere, facere, attendere, observare et adimplere etc.
Actum Eugubii, in domo habitationis mey, Notarii infrascripti, presentibus Ser Pacepto Galvanelli Pacis et Vanne
Symonis, alias Converso, habitante in domo Cecioli de Civitate Eugub. ad hec vocatis testibus, habitis et rogatis, michi
Notario notis, et etiam partes contrahentes michi Notario notas. Et ego Georgius quondam Ser Mathiutii Ser Marini de
Eugubio, Imperiali auctoritate Iudex ordinarius atque Notarius, predictis omnibus et singulis intenfui rogatus, scripssi et
publicavi. Signum Notarii. (Ex Cod. Eugub., fol. 68-68v. Original.)
LXXX
Venditio unius tenimenti domorum cum claustro facta per Pauloceum Porcelli Rigii,
uxorem ol. Cecchi Paglie (patres B. Francisci de Eugubio).
In nomine Domini. Amen. Anno Domini Millesimo Tercentesimo nonagesimo primo, Indictione VIIII, tempore d.ni
Bonifatii Pape noni, die XVIIII mensis Septembris. Actum Eugubii, in domo Ser Mathey Iohannis Andree, presentibus
d.no Ser Matheo Iohannis Andree et Petrutio Negri, consulibus de Eugubio, testibus ad hec habitis, vocatis et rogatis et
mihi, notario infrascripto, notis et asserentibus se cognoscere contrahentes infrascriptos. Pauloceus Porcelli Rigii de
Eugubio et quarterio S. Iuliani, et D.na Cecilia, filia quondam Porcelli Rigii et uxor olim Cecchi Paglie, de dicto loco,
et quolibet eorum, dicentes, asserentes et affirmantes se habere jus in infrascriptis rebus et eis licere et licitum esse
facere venditionem infrascriptam ... dederunt, vendiderunt, tradiderunt et concesserunt Petrutio Baldelli Benvenuti de
Eugubio et quarterio S.ti Petri ... unum tenimentum domorum cum claustro contiguo dictis domibus, positum in
Civitate Eugubii, in quarterio S.ti Petri, fines quorum a duobus lateribus vicum; ab alio, res Archangeli Luce, cum muro
comuni; ab alio res Francisci Angelutii, alias Capanna; et ab alio, res Iohannis Capti, cum muro dicti claustri communi,
et cum androna existente inter dictam rem et domum dicti Iohannis communi ... pro pretio et nomine pretii Centum
viginti quatuor florenorum auri etc. Et Ego Filippus Mathioli Coradutii de Eugubio, publicus Imperiali auctoritate
notarius et Judex ordinarius, predictis omnibus et singulis supradictis presens interfui, et de hiis rogatus, scripsi et
publicavi et meo signo signavi. (Signum notarii).
(Archiv. Commun. Eugub., Busta 60. Orig. perg.)
LXXXI
Cessio facta Iacopo Ser Pauli Cambiutii de Eugubio per fratrem Thaddaeum Bonacursi Melli,
omnium iurium sibi competentium contra heredes etc., Marchelli Brigaldane Manciae
In nomine Christi. Amen. Anno Millesimo Trecentesimo nonagesimo sexto, die vigesima secunda julii. Frater Tadeus
Bonacursi Melli de Eugubio, Ordinis fratrum heremitarum S.ti Augustini de extra et prope Eugubium, ut et tanquam
heres d.ne Ise Bartholini, quondam matris sue, et ut et tanquam sindicus et procurator toti (sic) Capituli et Conventus
S.ti Augustini predicti, cessit, concessit, transtulit et mandavit Iacopo Ser Pauli Cambiutii de Eugubio, presenti,
stipulanti et recipienti pro se et suis heredibus etc., omnia iura, omnesque actiones, usus et persecutiones, reales et
personales etc., quas dictus frater Tadeus habet et sibi competunt seu competere possunt, contra heredes etc. Marchelli
Brigaldane Mancie de Eugubio et quartiere S.ti Juliani, nomine et occaxione (sic) medietatis quinquaginta librar. den.

