petitioni, prout ex officio nobis iniuncto tenemur, condescendere cupientes, premissa diligenti examinatione
Religiosorum virorum supradictorum, fratrum Nicolai de Monticulo et Leonardi de Montefalconio et eorum visitatione
diligenter inspecta, ac premissa visitatione per nos et alios nostros omnium fratrum tunc temporis Urbini existentium,
necnon et aliorum post hoc illuc accedentium, ac etiam recepto sacramento a XX et ultra fratribus sacerdotibus super
sacros canones et si ea, que tibi obiciebantur, sciebant vel credebant esse vera in toto vel in parte, et quia in nullo te
invenimus culpabilem in toto vel in parte, de hiis que tibi obiciebantur, sed omnes et singuli te excusabant. Ideo, tenore
presentium, declaramus te iniuste fuisse detentum, vinculatum ac carceratum, nec propter talem detentionem,
vinculationem et carcerationem te incurrisse maledictiones, quas incurrunt iuste carcerati, et ita te habilem declaramus
atque sententiamus ad omnia officia Ordinis, active et passive, ac si nunquam accidissent que acciderunt. Data Eugubii,
Anno Domini M CCC XLIII, die XXI julii.
(Archiv. Commun. Eugub., Busta 59. Orig. perg. De sigillo in cera rubea, quod a tergo appositum erat, leve
tantummodo vestigium remanet)
XLIII
Nova oblatio Andreae Bartolutii
In nomine Iesuchristi. Amen. Anno Domini Millesimo Trecentesimo quadragesimo tertio, Indictione XI, tempore d.ni
Clementis Pape VI, die prima mensis Octobris. Cum Andreas Bartolutii de villa S.ti Bartoli de Perrerio, Comunis
Eugubii, existens coram Religioso viro fratre Bonaventura de Gualdo, Priore loci fratrum et conventus Sti. Augustini de
Eugubio, dixit et confessus fuit se, nunc sunt triginta anni elapsi et ultra, fuisse et extitisse oblatum et conversum dicti
loci fratrum et conventus supradicti et de predictis asseruit fuisse tunc rogatum Ser Monutium Iacomelli Sergis de
Eugubio, notarium, cuius rogationibus, contractibus et protocollis diligenter perscrutatis, oblatio ipsa minime valeat
reperiri. Idcirco, dictus Andreas, animo dictam oblationem et conversationem, innovandi, constitutus in presentia dicti
fratris Bonaventure, prioris predicti, in eius manibus et coram eo genuflexus, de novo et itirato (sic), volens beato
Augustino confessori, et priori et fratribus dicti loci servire, sponte et ex certa scientia, obtulit se et sua Deo et beato
Augustino et dicto fratri Bonaventure, priori predicto, nomine suo et suorum successorum et vice et nomine fratrum
Capituli et Conventus S.ti Augustini de Eugubio recipienti, promictens dictus Andreas dicto priori recipere, ut supra,
obedientiam et reverentiam, sibique et successoribus suis et fratribus et conventui predicto iuxta suum posse servire in
omnibus, que sibi dusserint (sic) iniungenda, et in omnibus se gerere ac honeste vivere, prout oblati et conversi dicti
loci et conventus consueverunt hactenus in loco et conventu predicto. Qui frater Bonaventura, prior predictus, eundem
Andream in oblatum et conversum loci et conventus predicti ad panem et aquam et ad ceteras observantias dicti loci et
Ordinis, hactenus in eodem loco et conventu observatas, recepit infra suas manus liberaliter et admisit. Rogans me
notarium, ut de predictis conficiam publicum instrumentum. Actum apud locum fratrum S.ti Augustini, sito (sic) iuxta
Civitatem Eugubii, presentibus Iovanello Venutoli et Petrutio Pagionis, testibus ad hec vocatis et rogatis. Ego Bartolus
Vannis de Eugubio, Imperiali auctoritate Iudex ordinarius atque Notarius, predictis omnibus interfui. Rogatus scripsi et
publicavi. (Signum notarii). (A tergo) Renovatio oblationis Andree Bartholutii de Villa Petroni. (Archiv. Commun.
Eugub., Busta 58. Orig. perg.)
XLIV
Instrumentum procurationis factum a fratribus Conventus S. Augustini Eugubii in personas fratrum Bonaventurae
Angeli de Eugubio et Iustini de Narnia, Ordinis eiusdem
In nomine Christi. Amen. Anno Domini Millesimo CCC XLIIII, Indictione XII, tempore d.ni Clementis Pape VI, die
XI mensis Aprilis. Actum extra Civitatem Eugubii, in Capitulo loci fratrum heremitarum S.ti Augustini, presentibus
Dominico Macci, quarterii Sti. Andree, Mathiolo Cole et Vagnutio Gingini, de quarterio S.ti Petri Civitatis Eugubii,
testibus ad hec habitis et vocatis. Convocato et congregato Capitulo loci et conventus fratrum heremitarum Sancti
Augustini, siti extra muros Civitatis Eugubii, in capitulo dicti loci ad sonum campanelle, ut moris est, de mandato et
voluntate Religiosi viri fratris Bonaventurae de Gualdo, prioris dicti loci; in quo quidem Capitulo interfuerunt dictus
frater Bonaventura, prior; frater Petrus Marfe, lector; frater Laurentius de Cantheana, lector; frater Petrus Ranaldi de
Perusio, frater Symon Marfe, subprior; frater Egidius, frater Innocentius, frater Laurentius de Eugubio; frater Antonius,
frater Baldellus Alberghecti, frater Baldellus Iohannelli, frater Petrus Perusinus, frater Gabriel Angeli, frater
Thomasutius de Gualdo; frater Ale√ßandrutius, frater Isaac, frater Andreas, frater Iacoputius de Eugubio; frater
Bartholellus, fr. Petrus de Cassia, frater Iohannes de Cassia, frater Iohannutius de Cassia, frater Paulus Lelli, frater
Thadeus Agurelle de Eugubio, frater Iacoputius de Montefalco, frater Boniovannes Gratioli de Eugubio, frater Ventura,
frater Mathias, frater Angelus, frater Nicola, frater Marcutius, fratres conventuales dicti loci et conventus. Qui prior,
cum voluntate et consensu dictorum Capituli et Conventus, et dicti fratres, Capitulum et Conventus, cum voluntate et
consensu dicti prioris, et quilibet eorum, vice et nomine dicti loci, Capituli et Conventus, non revocando alios eorum et
dicti Capituli et Conventus sindicos et procuratores, nec gesta per eos, sed potius confirmando, fecerunt, constituerunt,
ordinaverunt et creaverunt eorum et dicti loci, Capituli et Conventus fratrem Bonaventuram Angeli de Eugubio et
fratrem Iustinum de Narnia, fratres dicti Ordinis Sti. Augustini, absentes, tanquam presentes, et quemlibet eorum in
solidum, ita quod non sit melior occupantis conditio, sed quod unus eorum inceperit, alter valeat prosequi et finire, suos
veros et legitimos sindicos et procuratores, actores, factores, defensores et precipuos responsores in omnibus et singulis
eorum et dicti loci, Capituli et Conventus causis et negotiis. Que et quas habent vel habere sperant cum d.no Thoma,
Abbate Monasterii S. Marie de Alfiolo, Eugubine diocesis, et cum Puchello Baldelli de Eugubio, familiari dicti d.ni

