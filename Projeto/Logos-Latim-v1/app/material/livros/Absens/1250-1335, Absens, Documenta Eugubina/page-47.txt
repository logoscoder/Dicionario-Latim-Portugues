competunt et competere possent contra et adversus dictum Ser Matheum et dictum Petrutium, alias Ciocio, et quemlibet
eorum, nomine et occasione promissionum factarum per eos et quemlibet eorum eidem Ser Sallinguerre de legitima
defensione dictarum rerum et earum evictione et cuiuslibet earum manu Ser Filippi et Ser Bartolomei, Notariorum
predictorum, ponens dictus Ser Sallinguerra dictos fratres et sindicos predictos, dictis nominibus, in locum suum et
ipsorum procuratorum (sic) constituens, ut in rem suam; ita quod admodo actionibus utilibus et directis et
quibuscumque aliis possint contra dictos Ser Matheum et Petrutium, et quembibet eorum, nomine et occaxione
dictarum promissionum, de legitima defensione et evictione dictarum rerum possint contra dictos Ser Matheum et
Petrutium, et quembibet eorum, et eorum et cuiuslibet ipsorum heredes et bona, nominibus et occaxionibus predictis,
agere et experiri, excipere et replicare, consequi et se tueri, et omnia et singula facere et exercere, que ipsemet cedens
facere poterat ante presentem cessionem et concessionem; promictens dictus Ser Sallinguerra quod dicta iura nemini
alii dedit nec concessit, in totum neque in partem, nec in futurum cedet nec concedet, et si contrarium apparuerit, vel
apparebit, promisit ipsos fratres, capitulum et conventum omni tempore indempnem et indempnes conservare et ipsa
iura reacquirere omnibus ipsius Ser Sallinguerre sumptibus et expensis. Renumptians dictus Ser Sallinguerra exceptioni
dict. cessionis et concessionis non factarum et promissionis non facte et rei sic non geste, exceptioni doli, mali,
condictionis sine causa, informationi et omni alii iuris et legum auxilio, sibi in hoc facto modo aliquo competenti vel
competituro. Quam cessionem et concessionem et omnia et singula suprascripta promisit dictus Ser Sallinguerra et
promictendo iuravit ad sancta Dei evangelia, manu tactis corporaliter scripturis, firma et rata hahere et tenere, adtendere
et observare, facere et adimplere et in nullo contrafacere vel venire, per se vel alium seu alios, aliqua ratione, occaxione
vel causa, de iure vel de facto, sub pena et ad penam centum florenorum auri et obligatione omnium suorum bonorum,
presentium et futurorum, solempni et legitima stipulatione promissa. Qua pena soluta vel non, predicta omnia et singula
perpetuo rata sint et firma. Et Ego Thomassutius Marini de Eugubio, publicus imperiali auctoritate Notarius et Iudex
ordinarius, predictis omnibus et singulis presens interfui et ea rogatus scribere scripsi et publicavi, et meum signum
apposui. Signum Notarii. (Cod. Eugub., fol. 80-82v. Orig.)
LXXXXIV
Instrumentum procurationis factum a Fratribus Conventus Eugubini S. Augustini in personas
fratris Ioannis Bartholomaei et fratris Andreae ac Ser Antonini Ser Ioachimi de Eugubio
In nomine Domini. Amen. Anno Domini M CCCC XXX, indictione VIII, tempore SSmi. in Christo Patris et dni. dni.
Martini, divina providentia Pape quinti, die XVIII mensis Ianuarii. Actum in loco S.ti Augustini de prope et extra
Eugubium, videlicet, sub portico dicti loci, ubi solitum est congregari capitulum dicti loci, presentibus Antonio Nobilis,
de quarterio S.ti Petri, Petrucio Villani et Iohanne Sabatini, alias de la fiore, de quarterio S.ti Andree de Eugubio,
testibus ad hec habitis, vocatis et rogatis. Convocato, congregato et quohadunato (sic) Capitulo et Conventu fratrum
heremitarum loci S.ti Augustini predicti in Capitulo dicti loci, ad sonum campanelle, ut moris est, de mandato religiosi
viri fratris Honofrii Filippi de Eugubio, prioris infrascriptorum fratrum, Capituli et Conventus S.ti Augustini antedicti;
in quo quidem Capitulo et congregatione interfuerunt ipse prior, frater Gregorius Manni, frater Ambrosius Simonis
Tarchielli, frater Andreas Andree, frater Iohannes Bartholomei, alias de Dehevalamano, frater Franciscus Filipelli,
frater Christoforus Petrucii, omnes de Eugubio, et frater Stephanellus Dominici de S.to Severino, facientes,
constituentes et representantes, et ipsi faciunt, constituunt et representant totum Capitulum dicti loci S.ti Augustini. Qui
prior, una cum dictis fratribus et eorum presentia, licentia, consensu, voluntate, auctoritate atque mandato, et dicti
fratres, una cum dicto priore et eius licentia, presentia etc., unanimiter et concorditer, nemine eorum discrepante,
revocaverunt primo et ante omnia omnes sindicos et procuratores factos, creatos et constitutos per fratres, Capitulum et
Conventum loci predicti ab uno anno citra, preter infrascriptos creandos, faciendos et constituendos ad presens, quos
omni modo, via, iure et forma, quibus magis et melius potuerunt, fecerunt, constituerunt, ordinaverunt atque creaverunt
eorum et Capituli et Conventus dicti loci S.ti Augustini, videlicet: predictos fratrem Iohannem Bartholomei, al.
Dehevalamano, et fratrem Andream Andree, presentes et acceptantes et hoc mandatum in se sponte recipientes, et Ser
Anioninum Ser Ioachimi de Eugubio, absentem, tanquam presentem, sindicos et procuratores, actores, factores et certos
numptios speciales, et quemlibet eorum in solidum, ita tamen quod non sit melior condicio occupantis, sed quod per
unum inceptum fuerit per alium prosequi, mediari possit et finiri, et maxime in causa, quam habent, seu habere sperant
cum Baldino Bonibaroni de Eugubio, et generaliter in omnibus litibus et controversiis presentibus et futuris etc. Et
Ego ... (Hic instrumentum interruptum fuit et non completum).
(Archiv. Commun. Eugub., Busta 56. Perg. )
LXXXXV
Nova oblatio D.ne Nesine quond. Mannutii Iohannis Gioli de Eugubio (1)
In nomine Domini, Amen. Anno Domini Millesimo CCCC XXX, indictione octava, tempore Dni. Martini, Pap. quinti,
die XV mensis Novembris. Actum in loco S.ti Augustini de prope Eugubium, iuxta altare mangnum conventus,
presentibus Ser Iacobo et Simone, filiis Iohachini Petri, et Nicolao Iohannis de Tur(r)ita, Comitatus Perusii, habitante
Eugubii, in Burgo S.ti Agustini, testibus ad hec habitis et rogatis et michi, Notario infrascripto, notis. Domina Nesina
quondam Mannutii Iohannis Gioli de Eugubio et quarterio S.ti Petri, non vi, non dolo nec subsgestione vel renumptia
alicuius, sed sua propria libera et spontanea voluntate, et non per errorem, de qua obligatione diu deliberavit et maturo
consilio, cum bono et claro intellectu, volens saluti anime sue et remissioni suorum peccatorum providere, et intendens
in posterum regulare residuum vite sue, et affectans vitam suam finire sub Regula beati Augustini, et omnipotenti Deo

