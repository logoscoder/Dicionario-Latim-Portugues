quecunque latera situata sint et reperiantur, promictens dicto Subpriori, stipulanti et recipienti ut supra, sanctam
obedientiam, reverentiam et paupertatem et regularem oblationis vitam et omnia et singula ducere, facere et exercere,
que ad dictam sanctam regulam oblationis vitam et omnia et singula ducere, facere et exercere, que ad dictam sanctam
regulam, oblationem, obedientiam et dedicationem pertinent et spectant de consuetudine vel de jure et secundum
canonicas sanctiones, dicens expressis verbis: "Ego Chara, filia quondam Datoli et uxor olim Nicole de loco supradicto,
cordialiter promicto et spondeo Omnipotenti Deo et sue beatissime genitrici Marie et beato Augustino et Tibi Subpriori
predicto, stipulanti et recipienti vice et nomine supradictis, perpetuo observatura regulam oblatorum S.ti Augustini et
obedientiam et paupertatem et continentiam et conversionem meorum morum et reverentiam et continuam stabilitatem,
secundum morem et consuetudinem in dicto Ordine actenus (sic) observatos". Et versa vice, prefatus Subprior, vice et
nomine quibus supra, pro se et suis in dicto subprioratus officio subcessoribus, predictam Charam in oblatam sponte
recepit et acceptavit ad regulam predictorum Ordinis et conventus, tenens eandem Charam per manus, dixit eidem:
"Ego, nomine et vice superius declaratis, te in oblatam recipio devotius et acepto (sic). Et quod deinceps tu sis particeps
omnium et singularium missarum, orationum, ieiuniorum, vigiliarum, paupertatis, obedientiarum, laborum, omniumque
bonorum operum, que per fratres dicti Ordinis omni tempore fieri conceditur per universum orbem, pro remissione
tuorum peccatorum et anime tue salute, ad laudem et reverentiam Omnipotentis Dei et omnium Sanctorum". Rogantes
me notarium infrascriptum, ut de predictis omnibus suprascriptis conficerem publicum Instrumentum. Actum in Castro
Fratte filiorum Uberti (1) diocesis Eugubine, in ecclesia S.te Marie dicti Ordinis, ante et iuxta altare Conventus et
coram Crucifisso, presentibus Iohanne Andrutii, Symone Trigii, Vanne Guindonis, Vanne Alenutii, omnibus de dicto
Castro, et quampluribus aliis testibus ad hec habitis, vocatis et rogatis. Et Ego Antonius quondam Vagnarelli de
Montesalviano, Comitatus Civitatis Castelli, habitator in suprascripto Castro Fratte filiorum Umberti, Imperiali
auctoritate Judex ordinarius atque Notarius, predictis omnibus interfui et rogatus ea scribere, scripsi et publicavi et
finaliter signum consuetum apposui. (Archiv. Com. Eugub., Busta 55. Orig. perg.)
(1) Locus iste anno 1862 nomen mutavit et hodie dicitur "Umbertide". T. Herrera in Alphabetum, Conventum
Frattensem non nominat; A. Lubin ipsum citat in Orbis Augustinianus, p. 212, sub titulo S. Augustini; at cum A. Lubin
anno 1672 suum opus dedit in lucem iam non existebat. Ex Cod. Cc. 25, fol. 166v, in Arch. Ord. constat ipsum
suppressum fuisse an. 1652, virtute decreti Innocentii Pp. X. Eius existentiam anno 1650 demonstrat quaedam
Relatione anno praedicto, die 20 martii, facta et subscripta a PP. Paulo Santinelli dalla Fratta, Vicario, et Prospero Lero
ac Gentile Cruciati Perugino, Deputatis, asservata in copia in Archivio Ordinis, Cod. Ii, 5, fol. 201-202v. In ea
sequentia leguntur, scitu digna: "Il Convento di S. Agostino situato nella Terra della Fratta di Perugia, Diocesi di
Gubio, stà nelli Borghi di sopra interiori, in strada pubblica, amurato e di passaggio. Ha la Chiesa sotto il titolo di detto
Santo, assai antica, che per causa di guerre non vi è memoria. Leggensi bene nella facciata, sopra la porta di detta
Chiesa, in una pietra, le seguenti parole: "Fr. Antonius, Procurator et Prior, 1532". Nelle campane vi è anco antichità;
una fatta nel 1385 e l'altra nel 1422. Gl'Antichi hanno detto che una certa Donna donò al Convento di Gubio il sito con
un Podere, con patto che passando li fratri di S. Agostino fossero aloggiati, e che il sudetto Convento di Gubio tenne
molto tempo un Padre a questo effetto, e poi le donò alla Provincia e fu fatto Priorato".
°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°
da ANALECTA AUGUSTINIANA, XVI (1937-1938), pp. 340-357.
LXXII
Oblatio Finae Salbatelli Turpini de Eugubio
In nomine Ihesuchristi, Amen. Anno a nativitate eiusdem Millesimo Trecentesimo septuagesimo septimo, Indictione
XV, tempore d.ni Gregorii Pape XI, die XXI mensis Martii. Fina Salbatelli Turpini, de quarterio S.ti Petri Civitatis
Eugubii, motu proprio et non seducta, volens anime sue saluti providere et imposterum residuum vite sue regulare
intendens, ac sub Beati Agustini regula vitam suam finire desiderans et omnipotenti Deo et gloriose Virgini Marie, eius
matri, et Beato Augustino servire pro oblata affectans, junctis manibus existens genuflexa coram Religioso viro fratre
Iohanne Thofi Alevoli de Eugubio, subpriori fratrum loci S.ti Augustini de prope Eugubium, Ordinis fratrum
heremitarum S.ti Augustini, tenens manus suas intra manus dicti subprioris, levatis oculis mentis, obtulit se et sua
omnipotenti Deo et gloriose Virgini Marie, eius matri, et beato Agustino et omnibus Sanctis et dicto subpriori,
recipienti et stipulanti nomine suo et vice et nomine suorum subcessorum et capituli et conventus dicti loci de Eugubio
et promisit obedientiam, vivere sine proprio et in castitate secundum regulam Beati Agustini usque ad mortem. Qui
frater Iohannes, subprior, tenens dictam Finam per manus intra suas manus, nominibus quibus supra, recepit ipsam et
acceptavit in oblatam dicti loci et Ordinis predicti, dicens dicte Fine, tenens ipsam per manus intra suas manus: Ego,
nominibus quibus supra, te oblatam recipio atque acepto, et quod tu deinceps sis particeps omnium missarum,
orationum, jeiuniorum, vigiliarum, paupertatis, obedientiarum, laborum et abstinentiarum, ceterorumque bonorum, que
per fratres dicti Ordinis Dominus fieri concesserit per universum mundum, ad salutem anime tue et pro remissione
tuorum peccatorum, in nomine Ihesuchristi. Amen. Actum in capitulo fratrum dicti loci, videlicet, iusta altare,
presentibus fratre Paulutio Bartholutii Manni, fratre Petrutio Lucoli Franchi, fratre Dominico Ceccholi Bonamesure,
fratre Benedicto Bevenuti Ser Mathey, fratribus dicti loci, et Ser Lello Bentevennis Ugolini, Rentio Petrutii Massoli,
vocato Pignatta, et Matheo Salbatutii Ulivelli de Eugubio, testibus ad hec vocatis et habitis, mihi notis, partes
contrahentes mihi notas. Et Ego Mathiutius Ser Marini de Eugubio, Imperiali auctoritate Iudex ordinarius atque
notarius, predictis omnibus et singulis presens interfui, rogatus scripsi et publicavi. Signum notarii.

