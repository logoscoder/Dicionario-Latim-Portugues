dioecesis, publicus imperiali auctoritate Notarius et Iudex ordinarius et tunc Cancellarius dicti Communis Eugubii pro
Magnifico et excelso D.no Comite Anthonio Montisferrati etc., predictis omnibus et singulis, dum sic agebantur
intenfui et ea omnia Rogatus et ex debito dicti mei offitii, scripsi et publicavi. Signum Notarii. (Cod. Eugub., fol. 73v74. Original.)
LXXXIV
Oblatio Mag. Bartoli Mazzi de Eugubio
In nomine Domini. Amen. Anno eiusdem Millesimo CCC LXXXXVIII, Indictione VI, tempore d.ni Bonifatii Pape
VIIII, die XIII mensis Ianuarii. Actum in monasterio seu loco Sancti Augustini, extra et iuxta portam S.ti Augustini de
Eugubio, in ecclesia dicti loci, ante maius altare dicti loci seu ecclesiae, presentibus Paulello Mercati Valentini et
Iohanne Baldelli Angelutii de Eugubio, testibus ad infrascripta habitis, vocatis et rogatis, asserentibus se cognoscere
infrascriptis contrahentibus (sic) et michi, notario infrascripto (sic) a voce cognoscere. Existens genuflessus Mag(ister)
Bartholus Mazzi de Eugubio, quarterii S.ti Martini, ante maius altare dicti loci S.ti Augustini, coram Ven. viro fratre
Augustino Angelutii de Eugubio, priore dicti loci Sancti Augustini, se et omnia sua bona obtulit Deo et beato
Augustino et loco predicto, clausis manibus in manu et manibus dicti prioris, presentis et acceptantis pro dicto
Monasterio. Qui prior ipsum M. Bartolum, presentem et petentem, in oblatum et conversum dicti loci, ad
participationem omnium bonorum dicti loci, recepit et acceptavit et admisit. Que omnia et singula promiserunt dicte
partes vicissim perpetuo adtendere et non contrafacere sub obligatione bonorum dicti Monasterii, seu loci, et dicti M.
Bartoli. Insuper (sic), dictus M. Bartolus iuravit ad sancta Dei evangelia, manu corporaliter tactis scripturis, predicta
omnia adtendere et non contra facere sub iam dicta pena. Rogantes me notarium infrascriptum, ut de predictis publicum
conficerem instrumentum. Et Ego Petrus Ser Gaudi, Imperiali auctoritate notarius et Iudex ordinarius, predictis
omnibus interfui; rogatus, scripsi et publicavi. (Archiv. Commun. Eugub., Busta 58. Orig. Perg.)
LXXXV
Oblatio Baldutii Blaxii Venture de Eugubio
In nomine Domini, Amen. Anno Domini Millesimo CCC LXXXXVIIII, indict. septima, tempore D.ni Bonifatii Pape
noni, die sexta mensis Ianuarii. Baldutius Blaxii Venture de Eugubio, quarterii S.ti Petri, non seductus, sed suo proprio
motu, volens providere saluti anime sue et intendens in posterum regulare residuum vite sue et desiderans vitam suam
finire sub Regula beati Augustini, et omnipotenti Deo et gloriose Virgini Marie, matri eius, et beato Augustino servire
pro oblato, existens genu flexo coram Religioso viro fratre Ierolimo Tahadei Magistri Franciscii de Eugubio, priori
Fratrum loci heremitarum S.ti Augustini de prope Eugubium, iunctis manibus, tenens manus suas intra manus dicti
prioris, levatis oculis mentis, agens hec omnia predicta et infrascripta cum praesentia, licentia et voluntate D.ne
Mathiole, uxoris ipsius Baldutii, obtulit se omnipotenti Deo et gloriose Virgini Marie, matri eius, et Beato Agustino et
omnibus Sanctis et dicto Priori, presenti et stipulanti vice et nomine Prioris Generalis dicti Ordinis et ipsius prioris dicti
loci et suonum successorum et Capituli et Conventus dicti loci S.ti Augustini de Eugubio. Et promixit dicto priori, ut
supra stipulanti et recipienti, obedientiam usque ad mortem. Qui Fr. Ierolimus, prior predictus, tenens dictum
Baldutium per manus intra manus suas, nominibus quibus supra, recepit ipsum Baldutium et acceptavit in oblatum dicti
loci et Ordinis predicti, dicens dicto Baldutio, tenens ipsum per manus intra suas manus: Ego, nominibus quibus supra,
te pro oblato recipio atque accepto. Et quod tu deinceps sis particeps omnium missarum, orationum, ceteromumque
bonorum (operum), que per fratres dicti Ordinis D.nus noster Ihesus Christus fieri concesserit per universum mundum,
ad salutem anime tue et pro remissione tuorum peccatorum, in nomine nostri Domini Ihesu Christi. Actum in dicto loco
S.ti Agustini, in Sacristia dicti loci, presentibus Dompno Bartolomeo Angelelli Carnevalis, Christoforo Cecchi Santis et
Francischo Christofori Cecchi de Eugubio, quarterii S.ti Andree, testibus ad predicta habitis, vocatis et rogatis. Et Ego
Salinguerra quondam Ser Ciutii Beccacerie de Eugubio, publicus apostolica atque imperiali auctoritate Notarius et
Iudex ordinarius, predictis omnibus et singulis interfui et ea rogatus scribere scripsi, publicavi, signumque meum
apposui. Signum Notarii. (Cod. Eugub., fol. 74v. Original.)
LXXXVI
Angelus Vilani Donati donationem facit fratri Thomassutio Ser Petri de Eugubio, Ord. S. Aug.
de omnibus fructibus et usufructibus cuiusdam terreni positi in Villa nova Plani, communit. Eugubii
In nomine Christi, Amen. Anno Domini Millesimo CCCC, indict. VIII, tempore D.ni Bonifatii Pape noni, die quarta
mensis februarii. Angelus Vilani Donati de Eugubio, quarterii S.ti Petri, per se et suos heredes; si proprium, iure
proprio; si condititium aut libellarium, salvo iure cuius est proprietas pro pensione et renovatione debenda ex re integra,
et salvo et expresse reservato iure Communis Eugubii pro datiis, impositis et aliis oneribus dicti Communis, secundum
formam ordinationum et reformationum dicti Communis; dedit et donavit Fratri Thomassutio Ser Petri de Eugubio,
presenti et stipulanti, omnes et singulos fructus et usufructus percipiendos et recolligendos ex quodam tenimento terre,
positum in Communitate Eugubii, in Villa nova plani; fines, ab uno, via; ab alio, flumen Sappacineris; et ab aliis,
Nicolaus Pacis de Ricchis. Quam rem dictus Angelus emerat a Petro Magri. Antonii de Eugubio, prout patere asseruit
publico instrumento scripto manu Ser Franciscii Ser Mathey, Notarii de Eugubio; ita quod dictus Fr. Thomassutius
deinceps possit et valeat dictam rem pro dicto usufructu tenere et possidere et ipsa re uti et frui pro omni sua necessitate
et comoditate, prout ipse dixerit et declaraverit sibi fore et esse necesse, hac condictione et pacto, quod incontinenti
post mortem dicti Fratris Thomassutii, fructus et usufructus rei predicte sint et esse debeant dicti loci et fratrum S.ti
Augustini, in eorum comodum et utilitatem convertendos, cum hac condictione et hoc pacto, quod per Capitulum vel

