Abbatis, et cum Barnabutio Panelli de Eugubio, et cum Andrea Bartholutii, oblato dicti loci S.ti Augustini de Eugubio.
Et generaliter, cum qualibet alia persona, loco, collegio et universitate, in Curia seu Curiis Civitatis Narnie, temporali et
spirituali, et in Curia seu Curiis Civitatis Eugubii, temporali et spirituali, et in qualibet alia Curia, etc. Ego Deotaiuti
Mathioli de Eugubio, Imperiali auctoritate notarius publicus, predictis omnibus et singulis interfui et, prout legitur,
rogatus, scripsi et publicavi.
(Archiv. Commun. Eugub., Busta 58. Orig. perg.)
XLV
Oblatio Philippi Iohannoli de Eugubio
In nomine Christi. Amen. Anno Domini Millesimo Trecentesimo quadragesimo quarto, Indictione duodecima, tempore
domini Clementis Pape sexti, die XXVII mensis Maii. Philippus Iohannoli de Civitate Eugubii, quarterii S.ti Petri,
nomine conversionis et obtulitionis (sic), dedit et obtulit se Deo et beate Marie, eius Matri, ac beato Augustino et fratri
Simoni, subpriori dicti loci, pro ipso loco stipulanti, ac Ordini dictorum fratrum et promisit eidem subpriori
hobedientiam (sic), paupertatem, castitatem et reverentiam perpetuo. Post que ipse idem Subprior predictum Philippum,
stantem genuflexum ad pedes eiusdem Subprioris ante altarem (sic) dicti loci humiliter et devote, iunctis manibus,
recepit ad officia et beneficia, que competunt et competere solent conversis et oblatis eiusdem loci et Ordinis
supradicti, et cum pannis altaris eiusdem loci investivit. Actum prope Civitatem Eugubii, apud locum S.ti Augustini,
ante altare ipsius ecclesie, presentibus Andrucciolo Vagnoli de Villa Galvane et ..., testibus ad hec vocatis, habitis et
rogatis. Et Ego Iohannes Adam Bocatii de Eugubio, Imperiali auctoritate notarius et Iudex ordinarius, predictis
omnnibus interfui. Rogatus scripsi et publicavi et meum signum apposui consuetum.
(Archiv. Commun. Eugub., Busta 58. Orig. perg.)
XLVI
Particula testamenti D.nae Rocciolae, matris fratris Ambrosii Benencase
In nomine Iesuchristi. Amen. Hec est quedam particula cuiusdam testamenti conditi per infrascriptam d.nam
Rocciolam. Cuius tenor talis est: In nomine Iesuchristi. Amen. Anno eiusdem a nativitate Millesimo trecentesimo
quadragesimo octavo, ... Indictione, tempore d.ni Clementis Pape sexti, die VII mensis Augusti. Domina Rocciola, uxor
quondam Ser Iohannis Benencase de Eugubio, quarterii S.ti M(artini), per gratiam Iesuchristi mente sana, licet corpore
languens, ne de suis bonis post eius obitum aliqua possit oriri discordia, suum testamentum nuncupativum sine scriptis
de suis bonis in hunc modum facere procuravit. Imprimis, ipsa domina Rocciola de bonis suis reliquid pro judicio
generali sol(idos) quinque ravennatenses. Item, iure institutionis, reliquid fratri Ambroxio, de Ordine Sti. Augustini,
suo filio, centum quinquaginta libras den. ravennat., quas CL libr. voluit, iussit et mandavit dari, solvi et distribui per
dictum fratrem Ambroxium et Franciscum, eius filios, illis personis et inter illas personas et pro illis causis a dicta
testatrice declaratis et specificatis et prout et sicut predicti frater Ambroxius et Franciscus voluerint et declaraverint et
specificaverint, et ubi et quando et quomodo et qualiter et prout et sicut ipsi voluerint et eis placuerit, dummodo
Conventus loci fratrum S.ti Augustini de prope Eugubium et capitulum et fratres dicti loci de dicta quantitate CL
librarum se nullatenus intromettat, seu aliquid de ipsis denariis possit facere. Et quod nullum ius dictis fratribus et
conventui dicti loci in dicta quantitate CL libr. raven. acquiratur. In omnibus aliis suis bonis, mobilibus et immobilibus,
juribus et actionibus, ubicunque sunt et inveniri poterunt, Franciscum, eius filium, sibi heredem universalem instituit,
salvo tamen jure Comunis Eugubii in predictis bonis pro datiis et oneribus dicti Comunis, secundum formam legum
municipalium dicti Comunis. Et hanc suam ultimam voluntatem asseruit ipsa esse velle, quam voluit iure testamenti
etc. Actum in Civitate Eugubii, in domo dicti Francisci, presentibus fratre Boniohanne Gratioli, de Ordine dicto, et Cola
Orlandutii Petrutii, Bartholo Castellutii Vite et Angiolello Cecchi Armilie, de quarterio S.ti Andree, et Ceccho Petrucoli
Laççi, de quarterio S.ti Petri, et Lello Orlandutii Iohannis et Laurentio Sensoli Mauritii de quarterio S.ti Juliani, testibus
ad hec vocatis et habitis et a dicta testatrice rogatis, et consentientibus dictis fratre Ambroxio et Francisco, eius filio. Et
Ego Marinus Rubei de Eugubio, imperiali auctoritate notarius, predictis omnibus interfui et rogatus a dicta testatrice
scripsi et publicavi. (Signum notarii).
(Archiv. Commun. Eugub., Busta 58, perg.)
XLVII
Oblatio Maffei, quond. Villani d.ni Maffey de Eugubio
In nomine Christi. Amen. Anno eiusdem Millesimo Trecentesimo quinquagesimo quinto, Indictione VIII, tempore
Sanctissimi Patris nostri et domini Innocentii Pape VI, die X mensis Januarii. Maffeus, natus quondam Villani d.ni
Maffey de Egubio et de quarterio S.ti Andree, non vi, non dolo malo, sed ex certa scientia et non per errorem,
considerans quia nil est regnare nisi Deo servire, affectans et desiderans anime sue salutem et sub regula et habitu beati
Augustini in perpetuum vivere volens, genibus flexis et iunctis manibus, obtulit se inter manus Religiosi viri fratris
Petri Peruscini de Eugubio, Prioris loci et conventus fratrum heremitarum S.ti Augustini prope Eugubium, recipienti(s)
nomine et vice dicti loci, capituli et conventus predicti, et suis successoribus in hunc modum: Ego Maffeus predictus
me offero Deo et beato Augustino et promicto dicto Priori, recipienti ut supra, obedientiam et reverentiam usque ad
obitum meum, secundum modum et formam regule beati Augustini, et in perpetuum vivere sub dicta regula. Et predicta
juravit ad sancta Dei evangelia, corporaliter tactis scripturis, observare iuxta posse secundum ritum et ordinem regule
supradicte. Qui frater Petrus, Prior supradictus, eundem Maffeum inter suas manus benigne in oblatum recepit et
admisit, dicens: Ego, frater Petrus, Prior predictus, nomine et vice dicti loci, te Maffeum recipio et accepto in oblatum

