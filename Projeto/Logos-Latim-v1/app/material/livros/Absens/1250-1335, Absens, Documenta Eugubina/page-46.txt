factis; et visa veritate facti et omnium in nos compromissorum inter partes predictas; et omnibus visis et consideratis
que videnda et consideranda fuerunt, viam arbitratorum eligentes, Christi nomine iterum invocato, talem sententiam,
laudum et arbitramentum atque declarationem inter dictas partes damus et proferimus in hiis scriptis et in hunc modum,
videlicet: Quia dicimus, pronumptiamus, declaramus, arbitramur et arbitramentamur hoc modo, videlicet: Quod dictus
Ser Sallinguerra dimictat et relapxet et dimictere et relapxare teneatur dictis fratribus, capitulo et conventui dicti loci
S.ti Agustini res infrascriptas et infra contentas et confinatas, et quamlibet earum, tenendas et possidendas per dictos
fratres, capitulum et conventum predictum iure dominii, vel quasi. Et quod dictus Ser Sallinguerra non teneatur dictis
fratribus et conventui dicti loci ad aliquam defensionem dictarum infrascriptarum rerum, nisi de suo dato et facto
tantum et ab illis personis, quibus dicte infrascripte res essent vel apparerent obligate ex aliquo contractu vel
obligatione initis et factis a dicto Ser Sallinguerra, et non in aliis casibus quam predictis. Et quod dictus Ser
Sallinguerra teneatur cedere et concedere, transferre et mandare, sine aliqua solutione, dictis fratribus, capitulo et
conventui dicti loci omnia iura, omnesque actiones reales et personales, utiles et directas, tacitas et expressas, que et
quas habet et sibi competunt vel competere possent contra autores suos et quemlibet eorum, qui dicto Ser Sallinguerre
vendiderint dictas infrascriptas res, nomine et occaxione promissionis de legitima defensione dictarum infrascriptarum
rerum, facta eidem Ser Sallinguerre per dictos suos auctores manu Ser Bartolomey Ser Angeli et Ser Filippi Matioli de
Eugubio, Notariorum, vel manu cuiuscumque alterius Notarii appareret. Item, quod dictus Ser Sallinguerra teneatur
dare et solvere Fratri Massarello Pauli, fratri dicti loci, quolibet anno, hodie incipiendo, unum florenum auri, donec
dictus frater Massarellus fuerit promotus ad gradum lectorie. Et in quantum non studuerit in studio generali dictus frater
Massarellus, dictus Ser Sallinguerra dictum florenum, pro tempore quo non studuerit, eidem solvere non teneatur. Item,
laudamus et arbitramur, et per hanc nostram sententiam, declarationem et laudum et arbitramentum liberamus et
absolvimus dictas partes et absolutas reddimus ab omnibus aliis et singulis et ab omni eo et toto quod una pars alteri et
altera alteri dicere, petere seu causari posset nomine et occaxione contentorum in dicto compromisso in nos facto et de
dependentibus et emergentibus ab eodem, et ab omnibus et singulis aliis, que dicte partes ad invicem sibi dicere seu
causari possent, cum scriptura vel sine scriptura, quacumque ratione, occaxione vel causa, usque in presentem diem,
remanentibus tamen firmis omnibus et singulis suprascriptis per nos laudatis, declaratis et arbitratis. Item, laudamus,
sententiamus, declaramus et arbitramur, ob iustas et rationabiles causas nostrum animum moventes, quod fratres,
capitulum et conventus dicti loci teneantur et sint obbigati dare et solvere quolibet anno dicto fratri Massarello, quo
studuerit quousque efficietur lector, vel gradum lectorie adipiscetur, duos florenos auri de fructibus percipiendis ex
dictis possessionibus infrascriptis per dictum conventum et fratres predictos. Et predictos duos florenos solvere
teneantur dicto fratri Massarello in quantum ipse frater Massarellus studuerit et ad studium generale permanserit,
quousquc lector efficiatur, et aliter non teneantur dicti fratres ad predictam solutionem (fratri) Massarello. Et predicta
dicimus, laudamus, sententiamus, declaramus, arbitramur et arbitramentamur vigore nostri arbitrii et omni modo, via,
iure et forma quibus magis et melius de iure possumus et debemus, mandantes predicta per dictas partes inviolabiliter
observari, sub pena et ad penam in dicto compromisso contentam. Res de quibus supra fit mentio sunt hec, videlicet:
Medietas unius poteris, cum medietate domorum in eo existentium, pro indiviso pro alia dimidia cum Ser Matheo
Buchielli de Eugubio. Quod potere positum est in comitatu Eugubii, in Villa Fugnani et Buffiani cum confinibus et
infra confinia, prout patet in instrumento emptionis facte de dicta medietate dicti poteris per dictum Ser Sallinguerram,
seu alium eius nomine, a dicto Ser Matheo Buchelli manu Ser Bartolomei Ser Angeli de Eugubio, Notario. Item, unum
petium terre positum in villa S.ti Angeli de Costa, comitatus Eugubii, in vocabulo murale, fines cuius: ab uno, via; ab
alio, res dicti Ser Sallinguerre; et ab alio, res Magistri Baldasaris Guasparis Marescalchi; et ab alio, res Johannis
Manutii alias Cafforiti; emptum olim per dictum Ser Sallinguerram a Petrutio Samonis, alias dicto Ciocio de Eugubio,
manu Ser Filippi Matioli de Eugubio, Notarii. Salvo tamen et reservato in omnibus et singulis suprascriptis iure
Communis Eugubii secundum formam statutorum et ordinamentorum ac legum municipalium Communis predicti. Et
hoc presentibus et intelligentibus fratre Gregorio Manni, fratre Ierolimo Magri Tadei et fratre Iohanne Bartolomei,
fratribus et sindicis dicti loci et dicto Ser Sallinguerra Ser Cintii et amologantibus, confirmantibus et approbantibus
laudum et arbitramentum predictum et omnia et singula in eo contenta. Latum, datum, pronumptiatum et promulgatum
fuit supradictum laudum, sententia et arbitramentum per supradictos Magistrum Gabriellum et Ser Antoninum, arbitros
et arbitratores predictos, pro tribunali sedentes in quodam banco ligneo, sito in cella fratris Ierolimi supradicti, sita in
dormitorio dicti loci S.ti Agustini, sub anno Domini Millesimo CCCC XXV, indict. III, tempore D.ni Martini Pape
quinti, die XVIIII Martii, presentibus supradictis fratribus Gregorio, Ierolimo et Iohanne et dicto Ser Sallinguerra et
amalogantibus ut supra, et presentibus Nicolao Magistri Bartoli Magistri Christofari et Antonio, filio dicti Nicolai de
Eugubio et quarterii S.ti Andree, testibus ad predicta habitis et rogatis.
Executio Laudi
Supradictis anno, indictione, die, loco et testibus supra scriptis. Ser Sallinguerra Ser Cintii predictus, per se et suos
heredes, salvo tamen et expresse reservato iure Communis Eugubii secundum formam statutorum et ordinamentorum
ac legum municipalium Communis predicti, et vigore supradicti laudi sive declarationis et arbitramenti, et volens
parere supradicto laudo sive declarationi et arbitramento, dedit, cessit, concessit, transtulit et mandavit Fratribus
Gregorio, Ierolimo et Johanni, fratribus et sindicis predictis, presentibus, stipulantibus et recipientibus vice et nomine
dicti capituli et conventus dicti loci S.ti Agustini et pro ipso capitulo et conventu predicto, omnia iura et actiones reales
et personales, utiles et directas, tacitas et expressas, que et quas dictus Ser Sallinguerra habet et habere posset et sibi

