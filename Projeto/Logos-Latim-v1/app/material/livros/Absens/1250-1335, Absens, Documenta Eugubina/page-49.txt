A(ndree), cum presentia, licentia et consensu et voluntate dicti Ricardutii, sui viri, omnibus et singulis infrascriptis sibi
consentientis, licentiam et parabolam dantis, non vi, non dolo neque metu nec alia sugestione vel renumptia alicuius,
sed sua propria libera et spontanea voluntate, et non per errorem, deliberavit et maturo consilio intra se, exposuit, cum
bono et claro intellectu, volens saluti anime sue et remissioni peccatorum suorum providere, ut alias deliberavit, et
volens atque intendens in posterum regulare residuum vite sue et affectans vitam suam finire sub regula beati Augustini
et omnipotenti Deo et Beate et gloriose Virgini Marie, eius matri, et beato Augustino servire pro oblata, existens
infirma in lecto et inclinato capite coram Religioso et honesto viro fratre Massarello quondam Pauli, Magistro in sacra
pagina et loci fratrum S.ti Augustini heremitarum de Eugubio, oculis sue mentis levatis, sponte, pure et simpliciter, sine
aliqua contradictione, tacita vel expressa, ab homine vel a lege, intelligenda vel subaudienda, ottulit se et omnia sua
bona mobilia et immobilia, inrevocabiliter et in perpetuum, omnipotenti Deo et gloriose Virgini Marie, matri eius, et
Beato Augustino et omnibus Sanctis et dicto Magistro Massarello, presenti, stipulanti et recipienti vice et nomine
prioris generalis dicti ordinis et ipsius Magistri Massarelli, fratris et Magistri predicti et prioris dicti sui loci et
successorum ipsorum et capituli et conventus loci predicti. Et promisit et convenit dicto fratri et Magistro Massarello,
presenti, stipulanti et recipienti nominibus predictis, hobedientiam, reverentiam et castitatem et vivere sine proprio,
secundum regulam beati Augustini, toto tempore sue vite. Supplicans ipsi Magistro Massarello, nominibus predictis, ut
ipsam et omnia sua bona predicta in oblatam recipiat pro dicto loco, capitulo et conventu. Qui frater et Magister
Massarellus, nominibus predictis, dicta oblatione facta et supplicatione predicta plenius intellecta, videns et considerans
ipsam fore utilem et necessariam loco predicto S.ti Augustini, quoad personam offerentis et bona que optulit et
concessit, dictam D.nam Marinellam et eius bona in oblatam predictam recepit et acceptavit pro dicto loco, capitulo et
conventu, dicens dicte D.ne Marinelle: Ego te, nominibus quibus supra, recipio atque accpio in oblatam et pro oblata et
quod tu deinceps sis particeps omnium missarum, ieiuniorum, vigiliarum, orationum, paupertatum, hobedientiarum,
laborum et abstinentiarum, ceterorumque bonorum, que per fratres dicti ordinis fieri concesserit Dominus noster Ihesus
Christus per universum mundum, ad salutem anime tue et pro remissione omnium et singulorum tuorum peccatorum. In
nomine Domini nostri Ihesu Christi, Amen. Que D.na Marinella, incontinenti post hec, constituit se et omnia sua bona
oblata nomine dicti loci et ordinis S.ti Augustini possidere. Rogantes me, Notarium infrascriptum, ut de predictis
publicum conficerem instrumentum. Salvo et semper reservato iure Communis Eugubii, secundum formam statutorum
et reformationum Communis Eugubii in omnibus et singulis suprascriptis. Et Ego Francischus quondam Tomassutii
Nicolutii de Eugubio, publicus imperiali auctoritate Notarius et Iudex ordinarius, predictis omnibus et singulis presens
interfui, rogatus scripsi et signioque (sic) meo signiavi, ad finem predictorum. Signum Notarii. (Cod. Eugub., fol. 83v84. Original.)
LXXXXVIII
Prior et fratres Conventus S. Aug. Eugubini, titulo donationis inter vivos concesserunt et donaverunt Petro Dominici et
aliis unum pilum, alias sepulturam, existentem in ecclesia dicti conventus.
In nomine Christi, Amen. Anno Domini Millesimo CCCC XLVII, indict. X, tempore SS.mi in Christo P.ris et D.ni D.ni
Nicholay, divina providentia Pape quinti, die XXII mensis may. Actum in refectorio conventus S.ti Augustini de extra
et prope Eugubio, presentibus Christoforo .... dicto Ma√ßa et Dominicho Mey Ruggie de Eugubio, testibus ad
infrascripta vocatis, habitis et rogatis. Convocato, congregato et choadunato capitulo fratrum heremitarum loci et
conventus S.ti Augustini de extra et prope Eugubium in loco predicto ad sonum campanelle more solito, de licentia,
consensu et voluntate fratris Nofrii Filippi, fratris et prioris dicti loci, in quo quidem capitulo interfuit ipse frater
Nofrius, prior predictus, frater et Magister Massarellus Rubey Ser Sabatelli, frater Ambrosius Simonis Tarchielli, frater
Iohannes Bartolomey, frater Christoforus Petrutii, frater Gregorius Iohannis, frater Coradinus Rafaelli de Eugubio,
frater Salvator Bindi de Monte Alcino, fratres conventuales dicti loci; frater Tomas de Novaria, lector, frater Ierolimus
Iohannis, frater Gregorius ..., frater Augustinus Bonamati de Perusio, frater Equitius Antoni de Napuli, omnes fratres
loci S.ti Augustini predicti; qui omnes fratres predicti, per eos et ipsorum sucessores, titulo donationis irrevocabilis
inter vivos, dederunt, donaverunt, cesserunt et concesserunt Petro Dominici, Sancti et Guidoni quondam Rentii et
Antonio Angeli Rentii, olim de Forbello, incolis de Eugubio, presentibus, stipulantibus et recipientibus pro eis et
ipsomum heredibus et vice et nomine Angeletti Pauli, olim de Forbello, et vice et nomine Piermathey Tomassi et
Lodovici et Nardi, filiorum dicti Angeli, et filiorum et heredum cuiuscumque ipsorum, unum pilum, alias sepulturam,
existentem in ecclesia dicti loci, in choro ipsius ecclesie, quasi in fine ipsius chori, videlicet in introitu dicti chori, ex
latere sinistro, suttus (sic) sepulturam heredum Iohannis Angeli de Eugubio; quam sepulturam predicti elegerunt pro eis
et pro predictis et pro heredibus cuiuscumque predictorum; et etiam elegerunt et votaverunt deinceps esse parochiales
ecclesie S.te Marie nove de Eugubio ad sacramenta et ad sepulturam voluerunt esse in ecclesia S.ti Augustini predicti.
Rogantes me, Notarium infrascriptum dicte partes ut de predictis publicum conficerem instrumentum. Et Ego
Francischus quondam Tomassutii Nicholutii de Eugubio, publicus imperiali auctoritate Notarius et Iudex ordinarius
predictis omnibus et singulis presens interfui, rogatus scripsi et publicavi, signoque meo signiavi ad fidem predictorum.
Signum Notarii. (Cod. Eugub., fol. 84v. Original.)
LXXXXIX
D.na Ierolima, uxor q. Tomasi Pauli, donavit Patri Mag. Massarello Pauli,
nomine Conventus, unum tenimentum terrae

