Fratres Ordinis S. Augustini de Eugubio sunt universales heredes Ser Marini Rubei, earum avi, et heredes pro dimidia
Ser Mathiutii supradicti, ex testamento ipsorum, ex quorum hereditatibus asserunt se dominos unius poderis cum suis
pertinentiis et domibus, siti in Villa Maina, communitatis Eugubii, quod dicitur el podere dal palaçço, cum vinea in eo
existente, infra sua latera; et medietatis unius poderis, cum domibus et suis pertinentis, siti in dicta Villa, quod dicitur el
podere de la serra, proindiviso cum dictis Dominabus. Item, unius tenimenti domorum, siti in Civitate Eugubii, in
quarterio S. A(ndree), fines quarum undique sunt vie, et res Communis Eugubii. Item, unius tenimenti domorum, sit in
platea Civitatis Eugubii, fines quarum, a duobus, vie; ab alio, res Anthonii D.ni Bini, cum omnibus aliis pertinentibus
eisdem, pro dictis hereditatibus. Et quod ipse Domine, de consensu et licentia predictorum D.orum Gonfalonerio et
Consulum, volunt cambi(a)re et permutationem et cambium facere cum ipsis fratribus pro supradictis rebus, cum sint
magis adiacentes et maioris valoris ipsis Dominabus quam res infrascripte, quas in cambium et permutationem
concedere fratribus predictis intendunt et suprascriptas res accipere multiplici de causa. Prima ex causis predictis, quia
sunt magis adiacentes predictis Dominabus. Secunda, quia sunt maioris valoris. Tertia, ex particulari affectione quam
habent ad ipsas res, tanquam res proprie domus. Quarta, quia in testamento Ser Mathiutii predicti ipse Ser Mathiutius
asserit res, quas concedere dictis Fratribus intendunt, fuisse emptas et augumentatas (sic) de pecunia Fratrum
predictorum et esse ipsorum fratrum. Quinta, quia ipsi Fratres ipsas infrascriptas res, in cambium per eos recipiendas,
tenuerunt et possederunt a die emptionis facte de eis per Ser Mathiutium et Ser Georgium, et nunc possident et fructant,
tanquam res suas. Quare humiliter supplicant ut, actenta maxima utilitate, quam consecuntur prefate Domine ex dicto
cambio et permutatione, dignemini eis faciendi dictum cambium licentiam impertiri et vestrum prebere consensum, ita
quod sint ab omni statutaria pena remote, omni modo, via, iure et forma, quibus melius fieri potest, et de gratia speciali,
cum per predicta ius fisci in aliquo non ledatur. Res vero in cambium dictis Fratribus concedende, de quibus fit mentio,
sunt hec, videlicet: Unum petium terre vineate, positum in villa S. Marie de Casamorci, in vocabulo Cecaleto; fines, a
primo, res Magistri Anthonii Petrutii; a secundo, res Nicholelli Simonelli et D.ni Mathioli; a tertio, via; a quarto, res
Iohannis Santutii. Item, una via per quam itur ad dictam possessionem, fines cuius vie, a primo, res Baldinatii
Nicholelli; a secundo, strata communis; ab aliis, res Canonice S.ti Mariani, res dictorum Fratrum et res Hospitalis Iunte.
Item, unum petium terre positum in dicta villa, in vocabulo Gualmerano, iuxta rem Cambii Iuntelli. Item, unum petium
terre situm in Baggelata, fines: iuxta viam a duobus et ab aliis res Baldutii Ranutii. Item, alia medietas supradicti
poderis siti in Villa Mayna, quod dicitur el podere de la Serra. Item, unum tenimentum terre laborative et sodum, situm
in villa nova plani; fines, a duobus vie; a tertio, flumen Sabunde; ab alio, res Monasterii S. Marie de Perlagio. Item,
unum petium terre cum cerqueto, in vocabulo Fassie; fines, a primo, via; a secundo, flumen Sabunde; a tertio, res
Puccioli D.ni Petri; et a quarto, res Nicholelli Busse. Dicta die XXI mensis octubris. Qui D.ni Gonfalonerius et
Consules predicti, existentes insimul congregati in supradicta sala palatii antedicti, audita et diligenter intellecta
supradicta petitione et contentis in ea, cupientes in predictis salubriter providere, unanimiter et concorditer, eorum
nemine discordante, commiserunt providis viris Ser Pacetto Galvanelli, quarterii S. Petri, et Francisco Massci, quarterii
S. Andree de Eugubio, licet absentibus tanquam presentibus, quatenus vadant et diligenter inspiciant atque considerent
supradictas possessiones, res et bona, que cambiari et permutari debent per dictas D.nas Lenam et Filippam cum
supradictis Fratribus S. Augustini, et possessiones, res et bona, que cambiari et permutari debent per dictos Fratres
Ordinis S. Augustini cum supradictis Dominabus Lena et Filippa. Et videant ac considerent bene si dicte possessiones,
res et bona dictarum Dominarum sunt maioris vel minoris valoris et extimationis quam supradicte possessiones, res et
bona dictorum Fratrum, cum quibus permutari et cambiari debent, vel sint equalis valoris et extimationis. Et secundum
eorum videre et iudicium referant eisdem D.nis Gonfalonerio et Consulibus quod reperient de predictis, ad hoc ut ipsi
D.ni Gonfalonerius et Consules valeant in predictis salubriter providere, commictentes eisdem super predictis totaliter
vices suas. Qui Ser Pacettus et Francischus supradicti, delato eis iuramento per me Can(cellarium) infrascriptum, de
mandato Dominorum Gonfalonerii et Consulum supradictorum, iuraverunt ad sancta Dei evangelia, corporaliter manu
tactis scripturis, in manibus mei Notarii infrascripti, predicta omnia et singula eis supra commissa per dictos D.nos
Gonfalonernium et Consules bona fide et sine fraude bene et legaliter facere, remotis hodio, (sic), amore et qualibet alia
humana gratia. Die XXV mensis Novembris dicti anni. Existentibus in simul congregatis D.nis Gonfalonerio et
Consulibus supradictis in capella palatii populi supradicti, comparuerunt coram eis supradicti Ser Pacettus Galvanelli et
Francischus Massci et retulerunt eisdem D.nis Gonfalonerio et Consulibus se vidisse et inter se diligenter examinasse
supradictas possessiones, res et bona permutanda et cambianda per supradictas partes, et, secundum eorum videre et
iudicium, supradictum cambium est magis lucrosum et magis utile predictis heredibus Ser Georgii quam supraradictis
Fratribus S. Augustini, quia res possessiones et bona, que et quas dicti heredes recipiunt in cambium a dictis Fratribus,
sunt maioris valoris et extimationis quam res, bona et possessiones, quas et que ipsi heredes Ser Georgii dant ipsis
Fratribus antedictis in cambium supradictum. Dicta die, in continenti post predicta, convenientes in unum viri prudentes
D.ni Gonfalonerius Iustitie et Consules populi supradicti in supradicta capella palatii antedicti, et audita, intellecta ac
diligenter inter se examinata supradicta relatione facta per supradictos Ser Pacettum et Francischum, et considerato
Statuto Communis Eugubii de hac materia loquente, unanimiter et concorditer, consensum dicte permutationi et cambio
prebentes, omni modo, via, iure et forma, quibus melius potuerunt, concesserunt plenam licentiam supradictis
Dominabus Lene et Filippe heredibus supradicti Ser Georgii, licet absentibus, faciendi supradictum cambium et
permutationem cum supradictis Fratribus S. Augustini de supradictis possessionibus, rebus et bonis, libere et impune,
aliquo Statuto vel ordinamento in contrarium loquente non obstante. Ego Pierus olim Iacopi de Bibiena, Aretine

