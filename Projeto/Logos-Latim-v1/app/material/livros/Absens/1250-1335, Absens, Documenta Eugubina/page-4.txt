et dictis fratribus, omne jus, omnemque actionem, realem et personalem, utilem et directam, generalem et specialem
seu mixtam, quod et quam nomine Comunis predicti habeo, vel aliquo modo habere videor, et te fratrem Raynaldum,
tanquam in rem pertinentem dicto loco et pro constructione et hedificatione dicti loci, procuratorem facio atque
constituo ac habendum, tenendum ac possidendum et quicquid inde tibi, tuisque successoribus, pro commodo et
utilitate dicti loci sancti Augustini, deinceps placuerit faciendum, in perpetuum; ita tamen quod dicta vinea non
sumitatur vel supponatur, vel alienetur ab aliqua persona pro dicto loco alicui ecclesie vel alicui potenti viro, vel alteri
cuiuslibet persone, Civitatis et districtus Eugubii, nisi esset pro utilitate et commodo dicti loci, et hoc facere cum
voluntate et consensu Consilii Civitatis Eugubii, vel maioris partis Consilii. Quam vineam ego Riccafulcus, nomine
predicto, constituo me, tuo nomine et nomine dicti loci, procuratorio possidere donec possessionem ipsius vinee pro
dicto loco et dictis fratribus intraveris ... Quam donationem pro amore Dei et reverentia Domini nostri Ihesuchristi,
nomine Comunis predicti, liberaliter collatam, promicto per me et dictum Comune et homines dicti Comunis tibi dicto
fratri Raynaldo, pro fratribus dicti loci recipienti, firmam et incorruptam habere et tenere et nullo tempore eam revocare
vel retractare aliqua de causa ... sub pena dupli dicte vinee a me tibi nomine Comunis predicti solempniter promissa ...
Actum est hoc in balcone palatii Comunis Eugubii, presentibus D.no Ardoino Confaloniero de Plagentia, Potestati
Eugubii, d.no Francischo suo milite, d.no Ugolino Salamonis, Accurolo Rodulfi, Philippo Deotaiuti, Petro Andree
Spanoli, Filiputio Bevenuti, Platanello Raynerii, Surcolo Iacopi de Fabriano notario et aliis pluribus testibus. Et Ego
Mercatus Raynaldi notarius, hiis omnibus interfui et, ut supra legitur, rogatus scrissi (sic) et autenticavi et meum
signum apposui. (Ex Codice Eugubino, fol. 21-22)
In eodem Codice, fol. 10-15, exstat quoddam "Compendium" instrumentorum Conventus factum an. 1341. Tertium
locum habet inter documenta descripta sequens: "Item quoddam instrumentum cuiusdam vinee tradite et donate nostri
Ordini in persona cuiusdam fratris Ranaldi, sindici, custodis vel prioris vicemgerentis, per Calfulcum Guilielmi,
sindicum Comunis Eugubii, cuius fines tales: a duobus lateribus, scilicet a capite et a pede, via; et a III d.nus Deotaiuti
Pari et terenum dicti loci S.ti Augustini, et hoc fuit in anno Domini Millesimo CC L, die XII mensis septembris, quod,
ut apparet, scriptum (fuit) per manum Mercati Ranaldi notarii" (Fol. 10v). Compendium hoc cum instrumento supra
transcripto in omnibus concordat, exceptis anno et mense. Unde discrepantia haec? Fuitne bis facta donatio, primum
anno 1250, postmodo anno 1253? Credendum potius est scribam, ex negligentia, omisisse membrum "III", sicut etiam,
ex negligentia, aut per ignorantiam, omisit inter "II" et "mensis" vocabulum "exeuntis", quo olim significabatur
computum dierum fieri debere, non a die prima mensis, sed ab ultima retro. Exemplum similis omissionis invenitur in
eodem Codice fol. 53, ut infra patebit. Quod ad mensem spectat, causam discrepantiae fuisse erroneam
interpretationem abbreviationis "febr.", qua, ut in Codice, probabilissime, erat significatus in instrumento originali,
nunc deperdito. In confirmationem meae sententiae, addere mihi liceat testimonium T. HERRERA (Alphabetum, I, p.
217), qui de hac donatione notitiam habuisse videtur et eam unicam notat ac sub anno 1253 factam fuisse dicit.
XII
Venditio facta Conventui unius vineae et aliorum bonorum per Riccham Andreae et eius filios
In nomine Christi. Amen. Anno Domini Millesimo CC quinquagesimo quarto, Indictione duodecima, tempore dni.
Innocentii Pape quarti, die quartodecimo intrante mense septembris. Nos quidem in Dei nomine domina Riccha
Andree, uxor olim Iacopi Tedeschi, tutrix Tomassoli et Isole, filiorum suorum et dicti Iacopi, tutorio nomine ipsorum,
et Andrutius et Agnese, filii dicti Iacopi Todeschi, nulla vi vel fraude coacti, sed libera et spontanea nostra bona
voluntate, vendimus, damus, tradimus atque concedimus tibi fratri Rainaldo de santo Angnolo in Pantano, de Ordine
heremitarum de Brictinis, Custodi sive priori loci santi Augustini hedificati et constructi apud Civitatem Eugubii, in
Eugubina dioecesi, extra Civitatem predictam, recipienti pro dicto loco et pro edificatione dicti loci et pro fratribus dicti
Ordinis ibidem Domino nostro Ihesuchristo perpetuo servientibus, illud quod proprium in perpetuum, quod vero
libellatum in libello, salva pensione cuius est proprium, videlicet: unam vineam, sive totum terenum vineatum et
vacuum, cum domibus et torcularibus et ortallibus, et ipsas domus et ipsa torcularia et ortallia, posita in plageis montis
Goregii infra hos fines, scilicet: ab uno latere, via et flumen Cavarelli; ab alio latere, filii Clerici Ranutii Olinolii, et a
tertio latere Bontivolius Siverii, et a IIII latere res dicti loci S.ti Augustini de Eugubio. Quod terenum vineatum et
vacuum, preter domos et torcularia et introitum domorum, est per mensuram LXXIIIIor tabularum et unum sextum, vel
siquos alios fines habent dicte res, cum omnibus earum pertinentiis, cum introitu et exitu earum rerum usque in vias
publicas, et cum omni eo quod super vel infra habent predicte res, vel habere videntur in integrum predicte res infra
dictos fines, et cum omni jure et actione, usu seu requisitione nobis et cuilibet nostrum in dictis rebus pertinentibus
aliqua de causa vel aliquo jure. Cedentes et mandantes tibi fratri Rainaldo, recipienti etc. omne jus, omnemque
actionem etc. Et te fratrem Rainaldum, tamquam in rem dicti loci etc. procuratorem facimus atque constituimus ad
habendum etc. Unde confitemur et adfirmamus nos a te fratre Rainaldo, in pretium et nomine pretii dictarum rerum,
recepisse et habuisse Centum triginta libras et XI solidos bonorum denariorum Raven. et Anconit. Pretium vinee, sive
tereni vineati et vacui capit Nonaginta libr. minus sol. VI Raven. et Anconit., ad rationem vigintiquinque sol. Raven. et
Anconit.; pro qualibet tabula vinee, sive tereni vineati et vacui, capit minus tribus libr. in totum pretium, et pretium
domorum cum torcularibus, suisque omnibus pertinentiis et introitu et exitu domorum capit XL quinque libr. Raven. et
Anconit.; quod totum pretium fuit nobis numeratum et traditum coram notario et testibus infrascriptis in florenis boni
argenti puri. Renuntiantes exceptioni etc. Et quicquid dicte res sunt vel essent in futurum hoc pretio meliores,
irrevocabili donatione inter vivos et amore Ihesuchristi, Domini nostri, tibi dicto fratri Rainaldo donamus etc. Que

