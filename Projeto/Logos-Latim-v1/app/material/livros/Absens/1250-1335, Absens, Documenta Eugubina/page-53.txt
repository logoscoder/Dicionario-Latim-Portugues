Michael, prior antedictus, tenens dictum Iohannem per manus infra suas manus, nominibus quibus supra, ipsum
Iohannem et bona ac jura ipsius, ut supra, acceptavit in oblatum dicti loci et Ordinis, dicens ipsi Iohanni: Ego,
nominibus quibus supra, te pro oblato recipio atque accepto, et quod tu deinceps sis particeps omnium missarum,
orationum, ieiuniorum, vigiliarum, obedientiarum, ceterorumque bonorum (operum), que per fratres dicti Ordinis
dominus noster Ihesus Christus concesserit per universum mundum (fieri), ad salutem anime tue et pro remissione
tuorum peccatorum, in nomine Domini nostri Ihesus Christi. Amen. (Archiv. Commun. Eugub. Fondo Armanni, Busta
35. Copia, chart.)
Huic instrumento, quae secuntur praecedunt: "In nomine D.ni, Amen. Copia seu sumptus cuiusdam instrumenti, seu
quorundam instrumentorum, in quodam Libro Cartarum bombicinarum et cohoperto cartis membranis, scripto et
publicato manu Ser Benedicti Chiocci, notarii Eugubini, predefuncti, cuius Libri prohemium est tale, videlicet: "In
nomine d.ni nostri Ihesu Christi, eiusque gloriose matris Virginis Marie ac Beati Ubaldi et totius Celestis Curie, hic est
Liber rogitorum et contractuum mei Benedicti Petripauli (?) de Cloccis de Eugubio, q. S. P., notarii publici imperialis,
continens ... omnes et contractus inter vivos et ultimas voluntates, de quibus rogatus fuero conficere publica
documenta; que omnia et singula inferius anotabo sub annis, indictione, pontificatu, mensibus et diebus inferius
anotatis, et ad omnium et singulorum fidem, me subscripsi et solito meo singno singnavi. Loco singni. In nomine etc. ...
Anno M. D. XVIII etc. ut supra.
CV
Mandatum procurationis factum per fratres Conventus Eugubini
S.ti Augustini fratri Ubaldo de Puccettis, eiusdem Ordinis
In nomine Domini. Amen. Anno ab eius saluberrima nativitate M. D. XVIII, Indictione sexta, in pontificatu SS.mi in
Christo patris et d.ni d.ni Leonis, divina providentia Pape X, die vero XVIII novembris. Actum in loco Capituli S.ti
Augustini de extra et prope Eugubium, iuxta sua notissima latera, presentibus Cecho Traversi et Gregorio Pedonis
Mafaglie de Eugubio, testibus. Congregato et cohadunato Capitulo publico et generali Capitulo Conventus et loci
fratrum Ordinis S.ti Augustini de extra et prope Eugubium in loco solito dicti Capituli, de commissione R.di patris
fratris Michaelis d.ni Iacobi de Eugubio, prioris conventus et capituli predicti, ad sonum campanelle, more solito, in
quo interfuerunt infrascripti fratres dicti conventus et loci, videlicet: fr. Michael predictus, rev. prior fr. Angelus
Antonii de Fracta, fr. Andreas Traversi de Eugubio, fr. Ludovicus Pasqualini, fr. Guielmus Schiurle de Eugubio; ipsi et
quilibet ipsorum, ascendentes numerum maiorem duarum partium ex tribus fratrum dicti Capituli, representantes totum
Capitulum dicti loci, vice et nomine supradicti Capituli; dictus prior, cum licentia et consensu dictorum fratrum, et dicti
fratres, cum licentia et consensu dicti prioris, presentis et consentientis, omni meliori modo, via, jure et forma, quibus
magis et melius de jure fieri potest et potuit, fecerunt, constituerunt, ordinaverunt et creaverunt Capituli sindicum,
procuratorem, actorem, factorem et certum nuncium specialem fratrem Ubaldum de Puccettis, de dicto Ordine,
presentem et acceptantem, et generaliter in omnibus et singulis causis, litibus, questionibus, differentiis et negociis
dictorum fratrum Capituli predicti, et ad omnia et singula negocia dicti Capituli, et maxime ad negocia dicti Capituli
occasione et vigore oblationis facte eidem Capitulo per Iohannem Antonii Peregrino, se ipsius, bononum et jurium, de
qua oblatione constat manu mei notarii infrascripti, cum quocunque homine, corpore, communi, collegio et
universitate, ecclesiastica et seculari etc. etc. Rogantes me notarium infrascriptum etc.
(Archiv. Commun. Eugub., Fondo Armanni, ut supra in Instrum. profession. Ioan. Anton. Peregrini.
°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°°
da ANALECTA AUGUSTINIANA, XVI (1937-1938), pp. 599-618
APPENDICES
A
Inventaria conventus Eugubini saeculo XIV facta (1)
INVENTARIUM n. 1 - "Iste sunt Copie Privilegiorum et gratiarum reperte in sacristia loci S. Augustini de Eugubio".
(An. 1345-1346). (2)
1. In primis, copia privilegii Alexandri Pape, quod super negotiis aliquibus nullatenus conveniri possimus.
2. Item, copia privilegii de beneficio absolutionis, habito a Papa Innocentio procuratione fratrum nostri Ordinis de
Tuscia.
3. Item, copia privilegii Alexandri Pape de unione regule.
4. Item, copia (privilegii) Aleçandri Pape de deferentibus habitum contra religionis decorem.
5. Item, copia privilegii Iohannis Pape de limitatione provinciarum Ordinis.
6. Item, copia privilegii Aleçandri Pape de absolutione inregularium.
7. Item, copia Aleçandri Pape, privilegii de confirmatione officii divini.
8. Item, copia privilegii cuiusdam D.ni Richardi Cardinalis de possessionibus habendis.
9. Item, copia privilegii Aleçandri Pape contra apostatas.
10. Itern, copia privilegii Innocentii Pape de absolutione excommunicatorum.
11. Item, copia cuiusdam privilegii Pape Aleçandri, confirmati per D.num Clementem Papam de celebratione missarum
et aliorum officiorum divinorum.

