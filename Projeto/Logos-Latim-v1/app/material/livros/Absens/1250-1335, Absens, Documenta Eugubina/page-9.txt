loci una cum dicto priore, et dictus prior cum eisdem fratribus et capitulo, unanimiter et concorditer, dederunt,
tradiderunt, concesserunt et mandaverunt fratribus Guidoni et Coradutio, olim Mantie Alberti de Eugubio, dicti Ordinis
Sti. Augustini, omnes jus, omnemque actionem, rationem, exceptionem et persecutionem, realem, personalem,
generalem et specialem, utilem et diremptam (sic), seu quoquomodo mixtam, quod et quam ipse locus Sti. Augustini et
fratres et Capitulum ipsius loci habent vel in futurum habere possint seu sperant habere in bonis et possessionibus,
redditibus et juribus olim Mantie Alberti, olim patris ipsorum fratrum Guidonis et Coradutii, et filie sue Margarite et
d.ne Monete, matris eorundem fratrum et olim uxoris dicti Mantie... pro inveniendis et emendis libris necessariis ipsis
fratribus pro sapientia capiscenda; ponentes dictus Prior et fratres predicti dicti loci Sti. Augustini et Capitulum ipsius
loci dictos fratres Guidonem et Coradutium in locum ipsorum et dicti loci etc. Actum est hoc in Civitate Eugubii, apud
locum Sancti Augustini de Eugubio, in claustro dicti loci, presentibus etc. (Archiv. Commun. Eugub., busta 60, orig.
perg.)
XXIV
Andreas Raynerii Petri vendit conventui unam vineam
In Nomine Christi. Amen. Anno Domini Millesimo ducentesimo optuagesimo VI, Indictione XIIII, tempore d.ni
Honorii Pape quarti. Actum Eugubii, die mercurii, XVI mensis octubris, in palatio populi Civitatis Eugubii, presentibus
domno Guelfo de Lonbrice de Lucha, priore artium et populi dicte Civitatis, domino Bulliono domini Caci, domino
Gligensio Recloli, domino Corado domini Thiberii et Iacomello Dominici, qui alias Vrima vocatur, testibus vocatis et
rogatis. Andreas Raynerii Petri, per se et suos heredes, salva pensione Monasterii Sti. Petri Eugubii, cuius est
proprietas, vendidit, dedit et concessit Religioso viro fratri Iohanni domini Raynutii, priori fratrum Sti. Augustini de
Eugubio, recipienti et stipulanti nomine et vice ipsius loci et pro ipso loco et Capitulo et Conventu ipsius loci, unam
vineam positam prope locum predictorum fratrum, in plageis montis Ghoregii. Fines ipsius vinee sunt hii: a primo, via;
a secundo et a tertio, res ipsius loci, Scaltritus Iohannis, vel siquos alios aut plures fines hahet, cum intioitu et exitu suo
et cum omnibus suis pertinentis et cum omnibus, que supra se et infra se habet in integrum, omnique jure et actione,
usu seu requisitione sibi ex ea re vel pro ea re modo aliquo pertinente sive spectante, ad habendum, tenendum,
possidendum et quicquid dicto priori et ipso loco et suis successoribus deinceps placuerit perpetuo faciendum, pro
pretio et nomine pretii triginta librarum denariorum, Raven. et Anconit. Quod pretium totum ab ipso priore, dante et
solvente pro dicto loco, habuisse et recepisse confessus fuit. Exceptioni non habiti etc. Et ego Petrus Merchati,
Imperiali auctoritate Judex et Notarius, predictis omnibus interfui, rogatus scripsi et publicavi.
(Archiv. Communis Eugubii, Capsa 59, membran. orig. Cod. Eugub., fol. 27)
XXV
Littera fratris Pauli, Ord. Eremitarum S. Augustini Generalis Prioris vices gerentis, qua fratri Vitali
de Eugubio committitur S.tae Cruciatae praedicatio per civitates et terras Ducatus Spoletani.
Fr. Paulus, Prior provincialis Romane provincie fratrum heremitarum Ordinis Sti. Augustini et nunc in toto dicto
Ordine Generalis Prioris vice gerens. Religioso viro fratri Vitali de Eugubio, salutem in eo qui est omnium vera salus.
Cum nobis et triginta fratribus a Sede Apostolica sit iniunctum, quod universaliter citra mare, preter Regna Sicilie et
Ungarie, Boemie et partes Polonie, ubi, secundum statuta Curie, crux debet minime predicari, salutifere crucis
negotium debeamus publice proponere efficaciter, viriliter et aperte; de vestra provida circunspectione et fidelitate
confisi, vobis predicta auctoritate committimus, ut per civitates et terras alias tantum provincie ducatus Spoleti crucem,
ad ipsius Terre Sancte subsidium, donec nobis videbitur, predicetis etc. (Archiv. Communis Eugubii, busta 60, orig.
perg., sine data nec subscriptione, at cum a tergo quodam vestigio sigilli in cera rubea)
Auctor huius litterae fuit abs dubio R.mus P. Paulus Perusinus, Vicarius seu Rector Generalis Ordinis post obitum B.
Clementis de S. Elpidio, qui eam scribere debuit probabilissime an. 1291 in mense augusti. Bulla ad praedicandum
vivificae crucis mysterium, de qua in ipsa fit sermo, data fuit a Papa Nicolao IV die 1 augusti anni praefati. Pro
Provincia Romana idem R.mus Pater, elegit in praedicatoribus S. Crucis fratrem Ioannem de Tuderto, tunc Priorem
Viterbiensem, et fratrem Petrum de Corneto, Visitatorem tunc Provinciae Romanae et Procuratorem, in Capitulo ipsius
Provinciae seu Congregatione celebrata die 29 septembris an. 1291 (cfr. Analecta Augustiniana, vol. II, pag. 323). De
Fr. Vitali de Eugubio nullam inveni notitiam in nostris auctoribus.
XXVI
Oblatio d.nae Drudae Jacobi
In nomine Christi. Amen. Anno Domini Millesimo CC LXXXX III, Apostolica Sede pastore vacante, Indictione VI,
die tertia mensis decembris. Domina Druda Iacobi, uxor olim Mantie Fortis, volens adherere vite contemplative obtulit
se in conversam et familiarem ecclesie, sive loci, Sti. Augustini de Eugubio et bona sua obtulit dicte ecclesie, sive loco,
pro redemptione anime sue, viri et filii sui, suorumque parentum. Et predicta fecit et obtulit Deo et beato Augustino et
fratri Deodato, priori dicte ecclesie, sive loci, recipienti vice et nomine dicti loci. Qui prior, cum voluntate Capituli dicti
loci, scilicet, fratris Johannis domini Ranutii, fratris Iohannis de Narnia, fratris Andree de Castello, fratris Iacobi, fratris
Petri (a), fratris Ricardi, fratris Angeli, fratris Marci, fratris Christiani, fratris Andree de Eugubio, fratris Angeli de
Fulginio (b), fratris Andree de Fulginio, fratris Deotesalvi, fratris Thadei et fratris Matioli, ibidem ad Capitulum
congregatorum, et dicti fratres et Capitulum universum de voluntate dicti Prioris, dictam dominam receperunt in
conversam et familiarem dicte ecclesie, sive loci, et receperunt ad obedientiam et reverentiam eandem et loci
stabilitatem, admittentes ipsam dominam Drudam ad omnia et singula beneficia dicte ecclesie, sive loci, que competunt

