Guilielmutius Sabatelli; frater Leonardus Andrioli; frater Iacobus Petrutii; frater Bartholomeus et frater Stephanus Mag.
Bartholi; frater Iacobus Dati; frater Thadeus Bonacursi; frater Dominicus Ceccholi; frater Petrutius Lucoli; frater
Angelus Cole, Sacerdotes, et frater Lemosina Benetelli; frater Augustinellus de Cantiane; frater Rodulfutius de
Petralunga et frater Francischus Cecchi, Scolares, et frater Martinus Angelutii; frater Angelus Arcolani et frater
Ventura Pauli, layci; ipse prior una cum dictis fratribus et de eorum presentia, consensu et voluntate, et dicti fratres una
cum dicto priore et de eius presentia, consensu, voluntate et auctoritate, volente(s) providere et remunerare fratri
Paulutio Bartholutii de Eugubio, qui noviter in Capitulo generali facto Florentie creatus fuit Lector, qui substinuit
multos labores, vigilias, algores et calores, nuditatem et astinentias causa adiscendi et honorandi locum de Eugubio et
suam personam, unanimiter et concorditer, apensate et deliberate, eorum nomine et vice et nomine eorum successorum,
dederunt et concesserunt eidem fratri Paulutio, lectori, cellam, que fuit olim fratris Pacifici, que sita est in dormitorio ex
parte orientis et juxta vineas dicti loci, in vita ipsius fratris Paulutii, qua cella ipse frater Paulutius, lector, possit et sibi
liceat uti et frui in vita ipsius. Et hec omnia etiam fecerunt pro tribus florenis auri, quos ipsi fratres pro conventu
predicto fuerunt confessi habuisse et recepisse a dicto fratre Paulutio, lectore; que quantitas dictorum florenorum fuit
expensa in utilitate ac etiam in infirmitate ipsius fratris Paulutii, pro medico tantum. Ego Marinus Rubei, notarius
publicus et notarius dicti loci, de licentia et mandato dicti prioris subscripsi. (Ex Cod. Eugub., fol. 63)
LXVII
Oblatio Baldi Senaldoli Iohannis de Eugubio
In nomine Ihesuchristi. Amen. Anno eiusdem a nativitate Millesimo Trecentesimo septuagesimo tertio, die IIII mensis
Novembris. Baldus Senaldoli Iohannis de Eugubio, quarterii S. Martini, sponte et motu proprio, non seductus neque
rogatus, volens anime sue saluti providere ac imposterum residuum vite sue regulare intendens ac sub Beati Augustini
regula vitam suam finire desiderans et omnipotenti Deo et gloriose Virgini Marie, eius matri, et Beato Augustino
servire pro oblato afectans, iunctis manibus genuflexus existens coram religioso viro fratre Dominico Ceccholi de
Eugubio, subpriore loci S.ti Augustini de prope Eugubio, Ordinis fratrum S.ti Augustini heremitarum, sedenti super
scabellum altaris conventus, post missam conventus celebratam in ecclesia dicti loci, tenens manus suas intra manus
dicti prioris (sic), levatis oculis mentis in celum, obtubit se et sua omnipotenti Dei et gloriose Virgini Marie, eius matri,
et Beato Augustino et omnibus Sanctis et dicto Subpriori, recipienti et stipulanti suo nomine et vice ac nomine prioris
generalis Ordinis fratrum heremitarum S.ti Augustini et suorum successorum ac etiam dicti loci de Eugubio, et etiam
promisit obedientiam, vivere sine proprio et in castitate secundum regulam Beati Augustini usque ad mortem, prout
gratiam a Domino Deo nostro sibi datam. Qui subprior, tenens dictum Baldum per manus intra suas manus, nominibus
quibus supra, recepit ipsum et acceptavit in oblatum dicti loci et Ordinis predicti, dicens dicto Baldo, tenens ipsum per
manus intra suas manus: Ego, nomine et vice prioris generalis Ordinis fratrum heremitarum S.ti Augustini et supradicti
loci dicti Ordinis, te in oblatum recipio atque accepto, et quod tu deinceps sis particeps omnium missarum, orationum,
jeiuniorum, vigiliarum, paupertatis, obedientie, laborum, abstinentiarum ceterorumque bonorum, que per fratres nostri
Ordinis Dominus concesserit fieri per mundum universum et tibi partem et participationem concedo dictorum bonorum
et omnibus consanguineis tuis, specialiter tuo patri et tue matri. Hec omnia acta fuerunt in ecclesia dicti loci S.ti
Augustini, ante altare magnum, presentibus et volentibus et consentientibus fratre Paulutio Bartholutii Manni, lectore,
fratre Petrutio Lucoli Franchi, fratre Augustino Angelutii (?) Cambioli et fratre Ventura Pauli Pucoli, sacrista, de
Eugubio, et fratre Santi de Sigillo, fratribus dicti Ordinis omnibus supradictis, et etiam presentibus Lucolo Marci Ruffi,
quarterii S. Martini, et Mascio Philipelli Angelutii, de dicto quarterio S. Martini Civitatis Eugubii, testibus ad hec
vocatis et habitis. Ego Marinus Rubei de Eugubio, Imperiali auctoritate Iudex ordinarius atque notarius, predictis
interfui et de hiis rogatus scribere, scripsi et publicavi. Signum notarii. (Ex Cod. Eugub., fol. 63v)
LXVIII
Permutatio petiae terrae
In nomine Christi. Amen. Anno Domini M CCC LXXV, die XX mensis Junii, facta fuit commutatio sive cambium
unius petie terre vineate et non vineate, et unius petie terre culte et non vineate, que fuerunt fratris Baldi, layci, et unius
alterius petie terre culte, que fuit olim Mathioli Cenciani, oblati nostri, cum duabus petiis terre vineatis, que fuerunt
Petrutii et fratris sui et Nicolelli Symonelli, videlicet per hunc modum: quod supradictus Baldus, quia dedit terras suas
supradictas pro pretio trecentarum septuaginta et sex librarum et quindecim solidorum et sex parvorum denariorum, et
conventus solvit terram Matthioli supradicti, que ascendit ad quantitatem sexaginta et sex librarum et quatuor
solidorum et sex denariorum parvorum, summa supradictarum terrarum est librarum quadringente quadraginta tres. Et
vinee supradictorum Petrutii et fratris sui et Nicolelli tantumdem fuerunt estimate. Ita quod frater Baldus habet in dicta
possessione, pro suis terris commutatis, de VI partibus, quinque partes et conventus pro terra supradicta habet, de sex
partibus, unam tantum, et non plus. De commutatione fuit rogatus Petrus, Cancelarius Comunitatis, pro licentia obtenta
a Gonfalonerio et Consulibus. De commutatione vero fuit rogatus Ser Matheus Ciarimpoli in modo supradicto.
D(ominus) Gonfalonerius erat Bettus Bartolutii. (Ex Cod. Eugub., fol. 64)
LXIX
Oblatio Lellae Marini de Eugubio
In nomine Ihesuchristi. Amen. Anno eiusdem a nativitate M CCC LXXVI, Indictione XIIII, tempore pontificatus d.ni
Gregorii Pape XI, die XXVI mensis Martii. Lella Marini Cambii de Civitate Eugubii, de quarterio S. Andree, motu
proprio et non seducta, volens anime sue saluti providere et imposterum residuum vite sue regulare intendens ac sub

