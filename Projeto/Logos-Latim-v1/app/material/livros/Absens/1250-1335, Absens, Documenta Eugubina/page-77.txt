(19) Instrumentum hoc in Codice non est transcriptum.
(20) Probabiliter scriptum hoc directum fuit "Federico de Senis, Decretorum Doctori, Perusii actu regens", cuius
informatio, sine data, Fratribus favorabilis, inseritur immediate post, fol. 48v-51. Diversis rationibus, huiusmodi
informationis publicatio, hoc in loco, inopportuna visa est.
(21) De privilegio Nicolai Pap. IV "Religiosam vitam suscipientibus" (23 Aug. 1289) agi videtur, fol. eiusd. Codicis 16
nominato, Inventarium privilegiorum.
APPENDIX
F
Documenta contenta aut compendiata in Codice Eugubino, ad Ordinem nostrum non spectantia
1. An. 1315, april. 4. - D.na Agnese q. Dni. Angeli de Eugubio etc. etc. [...]
2. An. 1324, iul. 14. - Oddolus D.ni Angeli etc.[...]
3. An. 1324, decemb. 4. - Massarellus Guidoli de Eugubio etc.[...]
4. An 1332, septemb. 6. - D.nus Boçonus etc.[...]. Actum in capitulo loci S.ti Augustini.
5. An. 1332, septemb. 27. - Contractum venditionis ... in quo ... D.nus Boçonus ... vendidit ... unam domum ... in
quarterio S.ti Petri, cuius a duobus [lateribus] via et ab alio res conventus fratrum S. Augustini de Eugubio etc.
6. An. 1335, decemb. 1. - Nobilis et potens milex (sic) D.nus Ranutius D.ni Brunamortis de laserra de Eugubio ...
vendidit duas domos etc. Actum de prope Eugubium, in vinea fratrum loci S. Augustini de Ordine heremitarum,
presentibus inter alios, fratre Righo Suppolini, fratre Augustino Bartolini, fratre Iohanne Marphe et pluribus aliis
fratribus dicti Ordinis.
7. An. 1335, decemb. 1. - D.nus Coradus D.ni Petri de la Brancha de Eugubio, nobilis et potens miles ...vendidit ...
unam domum ... Actum ut supra, in instrumento praecedenti.
8. An. 1335, decemb. 1. - D.nus Ventura Accomandoli etc. [...]
9. An. 1336, tempore D.ni Benedicti Pape XII, septemb. 19. - R.dus vir D.nus Matheus, Prior Canonice S.ti Mariani, ...
et D.nus Lucas Bernacoli et Canonici, ... concesserunt ... in emphiteosim etc. [...]
10. An. 1377, august. 24. - Actum prope Eugubium, in loco fratrum S.ti Augustini, videlicet, in dormitorio dicti loci, in
cella fratris Petrutii Lucholi Franchi, presentibus fratre Petrutio, fratre Iacobo Petrutii Gentilis, fratribus dicti loci, et
aliis testibus. Forte Tei Rigarelli ... et D.na Benasaie, ... uxor ipsius Francisci ... dederunt et concesserunt ... unum
petium terre etc. [...]
APPENDIX
G
Notitiae ex Registris Reverendorum PP. Generalium Ordinis collectae
1. An. 1358, mai 1. - Perusii. Inter ordinationes seu constitutiones hac die datas per R.mum P. Gregorium Ariminensem
Provinciae Vallis Spoleti sequens invenitur: "Ut nullus frater Ordinis, cuiuscumque status vel conditionis existat, ad
monasteria sanctimonialium, infra dictam provinciam constituta, presumat accedere, causa, colore, titulo vel licentia
cuiuscumque quesitis in hac parte minime valituris, preter quam cum aliquam monialem contingeret monasterium
intrare de novo, vel debitum solvere conditionis humane, vel si dictos fratres contingeret invitari ad aliquod funus. In
monasterio sepellendum eodem, aut in sollempnitatibus principalibus monasteriorum ipsorum; quibus casibus fratres
per Priorem electi ad ipsa monasteria possint accedere, dum tamen alicui ex monialibus non loquatur etc. Sed, ut circa
missas celebrandas et penitentie sacramentum monialibus succurratur eisdem per fratres ipsos, servata nostri Ordinis
honestate, volumus atque ordinamus, ut in conventibus Perusino, fratres IIIIor; Aquilano, Reatino, de Civitate ducali,
de Fulgineo, de Montefalcone, de Amelia, de Interanne, S.ti Augustini de Tuderto, de Castello, de Eugubio et
Narniensi, in quolibet istorum, duo fratres dicti Ordinis, sacerdotes, providi et honesti atque bone conversationis et
fame, eligantur per Priorem et Conventum eorum. In aliis vero locis et conventibus dicte provincie, unus tantum
assumatur ydoneus, ut prefertur". (Reg. Dd. 1, pag. 349)
2. An. 1358, mai 27. - In Sancto Elpidio - Concessimus Priori et Conventui Eugubino licentiam vendendi infrascriptam.
Quasdam domos, ubi actenus (sic) dicebatur Monasterium S.te Cecilie, cum suis pertinentiis, extra nostrum Ordinem
vendere libere valeatis vobis, tenore presentium, licentiam impartimus. Ita dumtaxat quod pretia ipsarum in loci vestri
edificia, aut in campanam fiendam, ut innuitis, sine ulla distractione, penitus convertantur. Alioquin contrafacientes etc.
Insuper, placet nobis quod fratribus Iohanni de Fauce, Johanni Gratioli (?), Leonardo, Pacifico, Simoni Marfe,
Guillelmo ac Georgio de Eugubio, qui, ut asseritis, possessiones, quas ex ordinatione ac permissione conventus
tenebant, ipsi conventui libere reassignarunt, certam aliquam provisionem annualem, in vita ipsorum, congruam tamen
et rationabilem, habito respectu etiam ad possessiones vel usufructus, quas vel quos tribuerunt, toto tempore vite
ipsorum, inrevocabiliter eisdem tribuendam, ordinare ac statuere, nostra frati auctoritate, non obstantibus ullis
constitutionibus, additionibus seu usufructibus conventui resignatis, aut aliis quibuscumque. Alioquin totum quicquid
in predictis facere et ordinare vos contingeret, sit irritum et inane. (Id. P. Generalis. - Ibid., pag. 24)
3. An. 1386, nov. 24. - Perusii. - Mandavimus Priori conventus Eugubii, fratri Stephano de Eugubio, sub pena
solutionis de proprio, quatenus fratrem Martinum de Eugubio cogat ad assignandum sibi unum Epistolarium conventus
Perusii, quod inde asportavit, et illud depositet in conventu, quousque sibi aliud significaverimus. Et si dictum

