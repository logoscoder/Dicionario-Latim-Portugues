1250-1335- Documenta Eugubina
da ANALECTA AUGUSTINIANA, XVI
(1937-1938), pp. 41-58
I
Innocentius Papa IV universos Christi fideles per Eugubinam etc. civitates hortatur, quatenus de bonis sibi a Deo
collatis pias elemosinas et caritatis subsidia erogent Priori et Fratribus Heremitis de Brictinis, Fanensis dioecesis, qui
apud Eugubinam civitatem ecclesiam cum officinis sibi necessariis aedificare coeperunt. [1 octob. 1250]
INNOCENTIUS EPISCOPUS, servus servorum Dei.
Universis Christi fidelibus per Eugubinas, Perusinas, Nucerinas civitates et dioeceses constitutis. Salutem et
Apostolicam benedictionem. QUONIAM UT AIT Apostolus, omnes stabimus ante tribunal Christi, recepturi prout in
corpore gessimus sive bonum fuerit sive malum, oportet nos diem messionis extreme misericordie operibus prevenire
ac eternorum intuitu seminare in terris quod reddente Domino, cum multiplicato fructu reccoligere debeamus in celis,
firmam spem, fiduciamque tenentes quoniam qui parce et metet, et qui seminat in benedictionibus de benedictionibus et
metet vitam eternam. Cum igitur, dilecti filii Prior et fratres heremite de Brictinis, Fanensis dioecesis, sicut sua nobis
petitione monstraverunt, apud civitatem Eugubinam, ad opus fratrum suorum, ecclesiam cum officinis sibi necessariis
de novo edificare ceperint opere sumptuoso, nec ad hoc eis propria suppetant facultates, universitatem vestram rogamus
et hortamur in Domino, in remissionem vobis peccaminum iniungentes, quatenus de bonis vobis a Deo collatis eis ad
hoc pias elemosinas et grata caritatis subsidia erogetis, ut per subventionem vestram, opus inceptum valeat consumari
et vos per hec et alia bona, que Domino inspirante feceritis, ad eterna possitis felicitatis gaudia pervenire. Nos autem,
de omnipotentis Dei misericordia et beatorum Petri et Pauli, Apostolorum eius, auctoritate confisi, omnibus vere
penitentibus et confessis, qui eis ad hoc manum porrexerint adiutricem, quadraginta dies de iniuncta sibi penitentia
misericorditer relaxamus. Presentibus post consummationem operis minime valituris, quas mitti per questuarios
districtius inhibibemus, eas, si secus actum (fuerit), carere viribus decernentes. Dat. Lugduni, kal. Octobris, pontificatus
nostri anno VIII.
(In Archivio Civitatis Eugubinae asservato pergamena charta, n. 57).
II
Instrumentum donationis diversorum bonorum factae per Iacomellum Clerici Marie Fregie fratri Bonaparti, priori loci
fratrum Eremitarum S. augustini de Eugubio.
In nomine Christi. Amen. Anno Domini Millesimo ducentesimo quinquagesimo primo, Indictione nona, Eugubii,
tempore dni. Innocentii Pape quarti et vacante imperio, ut dicitur, die undecimo intrante mense Iunii. Iacomellus Clerici
Marie Fregie de Eugubio, libera et spontanea sua bona voluntate, titulo donationis, irrevocabiliter, inter vivos et pro
redemptione anime sue ac parentum suorum, dedit, cessit atque donavit et obtulit fratri Bonaparti, priori sive guardiano
loci S.ti Augustini de Eugubio, ac fratri Accurimhomo, eiusdem loci, et cuilibet eorum, insolidum, recipientibus
nomine dicti loci, in aptationem et constructionem dicti loci, unam domum positam in civitate Eugubii, in vico
Camerarium. Fines domus hii sunt: a primo, platea Communis; a secundo latere, Latinus Todeski; a tertio, Gregorius
Troni; et a quarto, Carbonarium Communis; cum uno scrineo, una arca magna et dogamine unius vegetis magne, et
cum omnibus aliis massariis seu suppellectibus existentibus in dicta domo. Et unam vineam positam in plano Eugubii,
in vectorina: a primo latere, via; a secundo, Mercutius Cartolarius; a tertio, res Monasterii S.ti Petri de Eugubio, et a
quarto, Iacobus Calçolarius. Et unum campum positum in villa Marçalle: a primo latere, Iohannes Clerici; a secundo,
Fredericus d.ne Capate; a tertio, Bentivenga Bernardelli de Narçalla; et a quarto Bonacursus Philippi. Et unam silvam
coniunctam cum una petia terre, positam in villa S.ti Apolenaris. Fines silve et terre: a duobus lateribus, filii
Benvegnatis de villa S.ti Apolenaris; et a tertio, Mercatus Rainerii Piconis. Et medietatem unius pecie terre, pro
indiviso cum Arcolano Ruberti, in asio S.te Margarite a capite Faucis. Fines totiuis: a duobus lateribus, Bonaiunta
Iohannis, et a tertio, via; vel siquos alios fines habent predicte res; cum omnibus suis pertinentiis; cum introitibus et
exitibus suis, et cum omni eo, quod super se vel infra se habent vel habere videntur, in integrum, et cum omni jure et
actione, usu seu requisitione, quod et quam (sic) habuit vel habet ipse Iacomellus, vel eius parentes habuerunt, et omnia
alia, que reperirentur fuisse dicti Iacobelli et dicti sui patris Clerici, mobilia et immobilia, corporalia et incorporalia,
tempore presentis contractus; ad habendum, tenendum ac possidendum et quicquid inde dictis fratribus modo in dicto
loco consistentibus, vel aliis ibidem pro tempore permansuris, nomine dicti loci recipientibus, et pro utilitate loci
predicti deinceps placuerit perpetuo faciendum, transferendo dominium dictarum rerum in locum predictum. Quas res
omnes supradictas dictus Iacomellus constituit se, nomine predictorum fratrum et loci predicti, precario possidere,
donec Sindicus predicti loci pro dicto loco predictarum rerum possessionem et apprehensionem intraverit, sive
apprehenderit, corporalem. In quam intrandi, sive apprehendendi, licentiam et liberam potestatem dictus Iacomellus
Sindico dicti loci, sua auctoritate concessit, quandocunque et qualitercunque voluerit dictus Sindicus, absque omni
contradictione sua vel alterius pro eo. Quam donationem, cessionem atque oblationem ratam et firmam habere et tenere

