Beati Augustini regula vitam suam finire desiderans et omnipotenti Deo et gloriose Virgini Marie, eius matri, et Beato
Augustino servire pro oblata affectans, iunctis manibus genuflexa existens coram religioso viro fratre Petrutio Lucoli
Franchi de Eugubio, Vicario dicti loci S.ti Augustini de prope Eugubium, Ordinis fratrum heremitarum S.ti Augustini,
vacante priore in dicto loco, tenens manus suas intra manus dicti Vicarii, levatis oculis mentis, obtulit se et sua
omnipotenti Deo et gloriose Virgini Marie, eius matri, et Beato Augustino et omnibus Sanctis et dicto Vicario,
recipienti et stipulanti nomine suo et vice et nomine suorum successorum et capituli et conventus dicti loci de Eugubio,
et promisit obedientiam, vivere sine proprio et in castitate secundum regulam Beati Augustini usque ad mortem. Qui
Vicarius, tenens dictam Lellam per manus intra manus suas, nominibus quibus supra, recepit ipsam et acceptavit in
oblatam dicti loci et Ordinis predicti, dicens dicte Lelle, tenens ipsam per manus intra suas manus: Ego nominibus
quibus supra te oblatam recipio atque accepto, et quod tu deinceps sis particeps omnium missarum, orationum,
jeiuniorum, vigiliarum, paupertatis, obedientiarum, laborum et abstinentiarum, ceterorumque bonorum, que per fratres
dictis Ordinis Dominus concesserit fieri per mundum universum ad salutem anime tue et pro remissione tuorum
peccatorum, in nomine Ihesuchristi. Amen. Actum in dicto loco S.ti Augustini, in ecclesia dicti loci, iuxta altare
magnum conventus, presente fratre Bartholomeo Magistri Bartholi Magistri Christofani et presentibus testibus Petro
Cicchi Thiri et Iohanne Baldi Iohannelli de Eugubio, quarterii S. Andree, testibus ad hec habitis, vocatis et rogatis. Ego
Marinus Rubei de Eugubio, Imperiali auctoritate Judex ordinarius atque notarius, predictis omnibus interfui et de hiis
omnibus rogatus scribere, scripsi et publicavi. Signum notarii. (Ex Cod. Eugub., fol. 64v)
LXX
Oblatio Matthaei Sabatutii
In nomine Ihesuchristi. Amen. Anno eiusdem a nativitate Millesimo CCC Septuagesimo sexto, tempore pontificatus
d.ni Gregorii Pape XI, die XXII mensis Aprilis. Matheus Sabatutii Olivelli, de Civitate Eugubii, quarterii S. Andree,
saluti anime sue providere volens et regulare intendens imposterum residuum vite sue et sub regulam Beati Augustini
vitam suam finire desiderans et affectans pro oblato Deo et Beate Marie, eius matri, ac Beato Augustino servire, iunctis
manibus existens coram Religioso viro fratre Petrutio Lucoli Franchi de Eugubio, Vicario loci S.ti Augustini de
Eugubio per vacationem prioris dicti loci, genuflexus tenens manus suas intra manus dicti Vicarii, oculis mentis levatis
in celum, obtulit se et sua omnipotenti Deo et gloriose Virgini, Matri eius, petens ac volens se oblatum esse dicti loci
S.ti Augustini de prope Eugubium, rogans etiam ipsum Vicarium, quod ipse recipiat eum in oblatum dicti loci et
capituli et conventus dicti loci. Qui Vicarius ipsum Matheum recepit in oblatum dicti loci et capituli et conventus dicti
loci nomine suo et suorum successorum et totius Ordinis fratrum heremitarum S.ti Augustini. Qui Matheus promisit
dicto Vicario, recipienti et stipulanti nominibus quibus supra, esse oblatum dicti loci et toto tempore vite sue vivere sub
regulam Beati Augustini, prout sibi Dominus Ihesuchristus gratiam concesserit, iuxta posse suum. Qui Vicarius,
nominibus quibus supra, post dictam oblationem factam per dictum Matheum, acceptum in oblatum admisit et voluit
esse particeps (sic) omnium missarum, orationum, ieiuniorum, vigiliarum, paupertatis, obedientiarum, laborum et
abstinentiarum, ceterorumque bonorum, que per fratres dicti Ordinis Dominus fieri concesserit per universum mundum,
ad salutem anime ipsius Mathei et pro remissione suorum peccatorum, in nomine Ihesuchristi, Amen. Actum in dicto
loco, in ecclesia dicti loci, iuxta altare mangnum dicti conventus, post celebrationem misse conventus, presentibus
Stephano Angelutii Uguiccionis de Villa S.ti Laurentii de Ripis, comitatus Eugubii, et Mathiolo Guelfoli Venturelle,
quarterii S. Andree, testibus ad hec habitis, vocatis et rogatis. Etiam fuerunt presentes fratre Bartholomeo Magistri
Bartholi, et fratre Phylippo Ser Petri et fratre Baldo Sanaldoli de Eugubio, fratribus dicti Ordinis fratrum heremitarum
S.ti Augustini dicti loci. Ego Marinus Rubei de Eugubio, Imperiali auctoritate Iudex ordinarius atque notarius, predictis
omnibus interfui et de hiis omnibus rogatus scribere scripsi et publicavi. Signum notarii.
(Ex Cod. Eugub., fol. 64v)
LXXI
Oblatio d.nae Charae Datoli
In Christi nomine. Amen. Anno Domini Millesimo CCC LXXVI, Indictione quartadecima, tempore d.ni Gregorii Pape
undecimi, die XVI mensis decembris. Domina Chara, filia quondam Datoli et uxor olim Nicole de Villa Sancti Veriani,
Comitatus Civitatis Eugubii, quarterii S.ti Martini, mente et corpore sana, satiata presentis seculi miseriis et erumpnis,
considerans et matura deliberatione divolvens in mente, quod quanto plus huius vallis miserie, quas nefandis actibus se
immiscet, tanto periculosius inextricabilibus laqueis animam suam carcerat et inodat; cupiens amore Domini nostri
Ihesuchristi secularem vitam deserere et anime sue salubriter providere; cognoscens quod propter sanctam obedientiam,
paupertatem et castitatem et regulares mores quis a penis infernalibus liberatur et celestibus letitiis fruitur in eternum;
non vi, non dolo, non metu nec aliqua alia fraude vel persuasione inducta, sed sua plana, libera et spontanea voluntate,
ex certa scientia, non per errorem, ut possit divine maiestati comodius et libere famulari et obedientie iugo submictere
collum suum et regulari disciplina imposterum ducere residuum vite sue; optans beati Augustini religionem et regulam
sacrosanctam assumere et in ipsa persistere donec eam dominam vitalis spiritus vegetaverit; coram honesto et religioso
viro fratre Thosi de Eugubio, Ordinis fratrum heremitarum S.ti Augustini, Venerabili Subpriore loci et conventus S.ti
Augustini de prope Eugubium, personaliter constituta, genibus flexis, manibus iunctis et in celum sue mentis oculis
elevatis, infra manus dicti Subprioris, recipiens (sic) vice et nomine Omnipotentis Dei et sue gloriosissime genitricis
Marie et beati Augustini, necnon Generalis Prioris Ordinis supradicti, manus suas immisit et obtulit et dedicavit se et
omnia et singula sua bona, mobilia et immobilia et se moventia, jura et actiones, presentia et futura, ubicunque et in

