et in futurum competere possunt alicui ex conversis dicte ecclesie, sive loci; promictentes in fide inter se viciscim (sic)
ad invicem, stipulantes omnia et singula supradicta atendere (sic) et observare et firma et rata habere et tenere et in
nulla contrafacere vel venire. Actum est hoc in sacristia dicti loci, presentibus Bencevenne Suppolini, Conduccolo
Venture, Ranutio Brunelli et Bartolo Iohannis, testibus rogatis et vocatis. Et Ego Massellus Iacobi, Imperiali auctoritate
notarius, predictis omnibus interfui, rogatus scripsi auctoricavi et meum signum apposui (c).
(Ex origin. in chart. perg., existenti in Archivo Communis Eugubii, Busta n. 55)
(a) Frater hic verisimiliter est Fr. Petrus de Eugubio, qui nunc inter Beatos in Ordine colitur. Si vere sic est, in eo quod
ad Beati Petri biographiam spectat, magni momenti erit documentum istud, et etiam doc. 1283, iun. 17, p. 4, utpote
unica coaeva ad nos perventa, in quibus eius mentio fiat.
(b) Contra universorum sententiam scriptorum Ordinis, qui obitum B. Angeli de Fulginio assignabant ad annum 1286,
in processu facto pro eius beatif√¨catione anno 1890 praevaluit sententia Lud. Iacobilli, qui, in opere "Vite dei Santi e
Beati dell'Umbria", nonnullis documentis suffultus, ipsum obiisse asserit anno 1312. Fr. Angelus de Fulginio hic
nominatus eritne B. Angelus? Improbabile mihi non videtur, nam, etsi ex testimonio omnium scriptorum, prioratu
conventus Montefalchi finito, B. Angelus ad conventum Fulginantensem rediit et ibi usque ad eius mortem permansit,
certum tamen est nullum ex praedictis scriptoribus definisse tempus, quo B. Angelus a Montefalco recessit et in
patriam se restituit. Iacobilli Montefalchi quoddam instrumentum vidit, ex quo colligitur B. Angelum priorem esse
conventus illius terrae anno 1292. At quid postea de ipso fuit? Rediit hoc anno vel sequenti Fulginium? Ubi ille erat
anno 1293? Nemo dicit.
(c) In Archivo Comunali Eugubino, Busta 59, invenitur etiam testamentum factum a Deotaiuti Guispoli sub die 27 iulii
1336, in quo sequens reperitur clausula verbum faciens de quadam d.na Druda, sive Soror Ursula, quae forsan est
nostra Druda: "Item d.nam Drudam, sive Sororem Ursulam, Recarceratam carceris de Saxorevello (*), in triginta
quinque libr. den., quos sibi dedit tempore introitus dicti carceris, et in quinque libr. den. dandis eidem pro suis
necessariis, sibi heredem instituit". Actum in ecclesia S. Nicholai de Eugubio, presentibus etc. Not. Putius Stantioli.
(*) Documentum de quo agitur non est originale, sed copia facta an. 1356 a Not. Nutio Iacobi Bernalducii. A tergo,
manu antiqua, scriptum est: "Sororum de Sassorevello de Cantiano, oblatarum Ordinis". De hoc Oblatarum monasterio
nullam inveni mentionem in Historiographis nostris.
XXVII
Actum professionis Fr. Andrioli Gilii Pulcis
In nomine Christi. Amen. Anno Domini Millesimo ducentesimno nonagesimo VII, tempore d.ni Bonifacii Pape octavi,
Indictione X. Constitutus frater Andriolus, filius quondam Gilii Pulcis de Eugubio, in presentia Religiosi et Reverendi
viri fratris Ambrosii, prioris loci S.ti Augustini, ad laudem et reverentiam Dey omnipotentis et Ihesu Christi et Beate
Marie, Matri eius, pro salute anime sue et remissione omnium peccatorum suorum, predicto priori, recipienti vice et
nomine Prioris generalis Ordinis Sti. Augustini, promisit obedientiam et vivere sine proprio et in castitate secundum
Regulam (1) Beati Augustini usque ad mortem. Quam professionem fecit in hec verba: Ego frater Andriolus facio
professionem et promicto obedientiam Deo omnipotenti et Beate Marie Virgini et tibi fratri Anbrogio, priori loci
predicti de Eugubio, vice fratris Symonis, prioris generalis fratrum heremitarum Ordinis beati Augustini, et
successorum eius, secundum Regulam Beati Augustini usque ad mortem (2). Et dictus prior ad obsculum (sic) pacis
eum recepit, ipsumque de voluntate ipsius Capituli eum incorporavit Ordini antedicto, vestesque benedixit, ipsumque
vestibus benedictis induit, ut moris est in Ordine prelibato. Acta, facta et gesta sunt praedicta in capitulo loci predicti,
die VIIII mensis septembris, in capitulo loci predicti S.ti Augustini de Eugubio, presentibus testibus fratre Pacifico,
lectore, fratre Angelo de Fulgineo (3), fratre Luce et fratre Benigno de Eugubio et aliis pluribus testibus in capitulo
congregati (sic). Ego Bartolus Gholfoni de Eugubio, Imperiali auctoritate notarius, predictis interfui rogatus de
consensu et voluntate supradicte partes (sic) scripsi et publicavi. (Ex Cod. Eugub., fol. 52v-53)
(1) Vocabulum "secundum", forma abbreviata, scriptum est in fine fol. 52v; et fol. 53 incipit cum eodem vocabulo
integre descripto. Errasse scriptorem iudico, ideoque vocabulum "secundum", repetitum vocabulo "Regulam" substituo,
quod indubitanter in originali erat.
(2) Post verba "successorum eius" scriptorem omisisse credo per errorem quae secuntur: "et vivere in castitate, sine
proprio", necessaria ad plenum clausulae sensum.
(3) Vide notam "b" docum. praecedentis.
XXVIII
Permutatio vineae
In nomine Christi. Amen. Anno Domini Millesimo CCC secundo, Indictione XV, tempore dni. Bonifacii Pape octavi,
die quinta novembris in Claustro loci fratrum Sti. Augustini, presentibus Ugolino Ugolini, Putio Petrutii, Andrea
Francisci, Putio Bevenuti et Andrutio Bevenuti testibus. Massolus Schaltriti, de quarterio Sancti Andree, salva pensione
Monasterii Sti. Petri de Eugubio, cuius est proprium, titulo permutationis et cambii, dedit, tradidit et concessit fratri
Bartolo de Vescio, Syndico et procuratori fratrum et loci Sti. Augustini, stipulanti et recipienti syndicario et
procuratorio nomine dicti loci, ut constat de Syndicatu manu mei notarii infrascripti, et pro ipso loco, unam vineam
positam in plageis montis ghoregii, fines cuius a duobus lateribus vie; a tertio, res Monasterii supradicti; et a quarto, res
fratrum loci iam dicti; infra hos fines, vel alios, si quos habet, cum introytu et exitu suo et cum omnibus suis
pertinentiis et cum omnibus et singulis, que super se seu infra se habet in integrum, et cum omni jure et actione, usu seu

