12. Item, copia cuiusdam privilegii Pape Aleçandri, quod super negotiis aliquibus fratres nostri Ordinis possint
nullatenus conveniri.
13. Item, copia eiusdem privilegii, vel etiam eiusdem tenoris.
14. Itein, copia cuiusdam privilegii Aleçandri Pape de libera sepultura.
15. Item, copia cuiusdam privilegii Aleçandri Pape de extensione privilegiorum.
16. Item, copia alia eiusdem tenoris et privilegii.
17. Item, copia cuiusdam privilegii Aleçandri Pape de Canonica iustitia.
18. Item, copia cuiusdam privilegii Aleçandri Pape de extensione privilegiorum.
19. Item, copia alia eiusdem privilegii.
20. Item, copia cuiusdam privilegii D.ni Petri, Episcopi Eugubini, de concessione sepulture et cymiterii Monasterio S.te
Cecilie et de concessione quadraginta dierum omnibus eis elemosinas tribuentibus, facta manu Mathei Symonis,
Notarii.
21. Item, copia cuiusdam privilegii Nicholay Pape de oblatis.
22. Item, copia privilegii cuiusdam Bonifatii Pape de observatione cannarum inter nos et alios religiosos.
23. Item, copia cuiusdam privilegii Innocentii Pape de concessione regule beati Augustini.
24. Item, copia quarundam observationum de mandato Summi Pontificis et sub excommunicationis pena
observandarum.
25. Item, copia quorundam privilegiorum Aleçandri Pape de indulgentia generali.
26. Item, copia privilegii Clementis Pape de non solvenda portione canonica de legatis pro ornamentis, fabrica,
luminaribus et anniversariis.
27. Item, copia privilegii Innocentii Pape de possessionibus et exactionibus earum.
28. Item, copia cuiusdam privilegii D.ni Benedicti Pape quod nullus apostata possit vel debeat recipi ad Ordinem
Regule b.ti Benedicti qui portant habitum nigrum vel ad Ordinem Cistersiensium.
Infrascripta sunt privilegia papali bulla signata:
29. In primis privilegium Bonifatii Pape de exemptione personarum, ecclesiarum, cimiteriorum, domorum, rerum
aliarum et aliorum omnium ad nostrum Ordinem spectantium.
30. Item, aliud privilegium predicationis, confessionis et sepulture D.ni Bonifatii Pape.
31. Item, quoddam privilegium D.ni Nicolay Pape de predicatione crucis pro passu ultramarino.
32. Item, quoddam privilegium Aleçandri Pape de male oblatis (ablatis).
33. Item, quoddam privilegium Pape Innocentii de indulgentia XL dierum.
34. Item, aliud privilegium Pape Iohannis de observatione privilegiorum.
(Cod. Eugub., fol. 15v-16v)
__________________
(1) Haec Inventaria, exceptis inventariis an. 1374, prelo dedit G. Mazzatinti in "Archivio Storico per le Marche e per
l'Umbria", vol. III, Foligno 1886, pp. 568-590. Editor quandoque quaedam omisit, quae loco suo notabimus; quandoque
alia minus fideliter transcripsit. Quamvis interdum non parvi sint momenti huiusmodi errores et omissiones, libenter in
eos indulgentiam conferimus. At similem indulgentiam concedere nequimus scriptori, aliunde litterarum italicarum
valde benemerito, qui, praeiudiciis sui temporis reddens tributum, in brevi praefatione quam eisdem Inventariis
anteposuit, non solum non est veritus ignorantiae nota fratres nostros inurere, sed etiam, agens de modo vel via qua
Codex Eugubinus ad Canonici Fronduti manus pervenerit, improbo animo ac viri sapientis prorsus indigno, sequentia
scripsit (il Canonico Fronduti): "l'ebbe, credo, nel momento della soppressione, da qualche frate, il quale potè così,
sottratti gl'inventarii, nascondere e portar via liberamente gli arredi e i manoscritti migliori". In hac hypothesi quid
iuvare poterant inventaria quingentis annis antea exarata? Ne in infinitum adnotationes et observationes protrahantur,
animedvertimus, quod in transcriptione Inventariorum, secundum morem nostrum, textum sequemur Codicis prout est,
cum erroribus et deformationibus verborum quae in eo sunt, libertate nobis tantum reservata solvendi abbreviationes
non communes et adiiciendi, infra parenthesim, vocabulum aliquod aut litteram, in casibus in quibus necesse sit ut
sensus melius pateat.
(2) Quo tempore hoc inventarium factum fuerit in Codice non est expressum. Locatum in eo fuit immediate post
"Compendium quorundam instrumentorum pertinentium ad locum et conventum S. Augustini de Eugubio, factum ex
diffinitione Capituli provincialis Callii celebrati anno Domini Millesimo CCC XLI", sed hoc minime probat ipsum
factum fuisse eodem anno. In "Inventario rerum inventarum in sacristia", facto item anno 1241, de quo inferius agemus,
Privilegia, quorum est quaestio, sic sunt memorata: "Privilegia et strumenta, que sunt in sacristia, scripta sunt in libro
isto" (Cod., fol. 1v). At notandum est quod Inventarium istud rerum non videtur originale. Ex caracteribus quibus est
scriptum et aliis circumstantiis, potius censendum est copia aliquibus annis post facta, forsitan inter an. 1350 et 1360.
Quare in cunctis eandem fidem non meretur. Secundum nostram sententiam, Inventarium privilegiorum de quo agimus,
probabilius factum fuit an. 1345 vel 1346, in obedientiam praecepti facti a Capitulo generali Parisiis celebrato an. 1245,
in mense iulio, cuius tenor talis est: "Diffininius et presenti diffinitione omnibus et singulis provincialibus nostri
Ordinis, per obedientiam salutarem, mandamus, quatenus, infra annum a notificatione presentium, quilibet ipsorum in
sua provincia, diligenti inquisitione et investigatione prehabita de omnibus et singulis gratiis et privilegiis apostolicis ad
communitatem Ordinis spectantibus, bullatis et non bullatis, Procuratori Ordinis in Romana Curia copiam mictat,

