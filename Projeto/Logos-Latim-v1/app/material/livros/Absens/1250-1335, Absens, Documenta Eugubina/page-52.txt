fuerit impedita ne haberet soccitam suam, de qua, vel de quibus, habet publica instrumenta, que nos propriis oculis
vidimus et legimus, scilicet, sibi minando soccitario, quod si dividet soccitam cum ea, quod iterum habebit dividere
cum nostro conventu. Et propter hoc soccitarius, timens bis dividere, retinet debitum dicte Antonie, pro eo quod olim
frater noster Mathia, eius cognatus, emit et consignavit dictam soccitam soccitario de denariis dicte Antonie. In signum
huius, fecit quod instrumenta dicerent dicte Antonie; quod, si aliter esset, fecisset sibi conscientiam in morte, cum
habuerit tempus, sicut fecit de aliis rebus. Nec obstat quod, licet soccitarius habuerit soccitam per manus fratris nostri
Mathie, quim sint dicte Antonie, ut instrumenta canunt. Et qui per alium facit, per alium facere videtur. Nos, vero, qui
in presenti hac vita, ratione officii, vicem justissimi omnipotentis Dei gerimus et iustitiam omnipotentis Dei unicuique
ministrare debemus, tenore igitur presentium, tibi, priori nostri Conventus de Eugubio, et ceteris fratribus in dicto
Conventu existentibus precipimus in meritum sancte obedientie et sub pena rebellionis, necnon et sub
excommunicationis sententia, trina canonica monitione premissa in hiis scriptis habita, ut de cetero nullam molestiam
inferre debeatis de dicta soccita, seu soccitis, dicte Antonie vel eius soccitario, de quibus ipsa habet publica
instrumenta; quod, si contra nostrum preceptum feceritis et quicunque vestrum fecerit, ex nunc prout ex tunc et ex tunc
prout ex nunc, excommunicationis vinculo declaramus fore innudatum vel innudatos (sic). Precipientes insuper Priori et
procuratori sub eadem pena et censura, ut quatuor ducatos, quos dictus frater noster Mathias dimisit in suo inventario
dari deberi fratri suo Paulo de la Serra, vel eius uxori Antonie, ut inventarium loquitur, vel qui viderunt et legerunt
testificantur, debeant solvere vel dictos concordare in termino quindecim dierum a notificatione presentium, de bonis
conventus. Et si de huiusmodi nostris preceptis senseritis vos gravatos, compareatis coram nobis in termino quindecim
dierum a notificatione presentium, obstendentes (sic) oppositum cum scripturis et testibus veridicis. Aliter, non
obedientes mandatis nostris, damus licentiam et auctoritatem dicte Antonie, vel eius excommunicatos et a sacramentis
ecclesie privatos cum cedulis super portas ecclesiarum positis terre Eugubii per manus Notarii, in quibus tota hec nostra
precepta de verbo ad verbum scribantur. Et hec omnia dicta sint in nomine Patris et Filii et Spiritus Sancti. Amen.
Datum in Conventu nostro de Interanne, anno Domini M CCCC LXXXX, die vero undecima Decembris, tempore
provincialatus nostri officii, munitum provincie sigillo. Frater Felix de Interanne provincialis.
In nomine Domini. Amen. Anno Domini a nativitate eiusdem Millesimo CCCC LXXX, Indictione XIII, tempore SS.mi
in Christo patris et domini domini Sixti, divina providentia Pape quarti, die vero XXII mensis Decembris. Actum in
Conventu fratrum S.ti Augustini Eugubini, videlicet, in Capitulo dicti Conventus, cui undique sunt res et bona dicti
Conventus, presentibus dompno Jacopo Berardi Casparis, Monacho Monasterii S.te Crucis Fontis Avelane, et Matheo
quondam Bernabei de Eugubio, testibus ad suprascripta et infrascripta adhibitis, vocatis et rogatis. Convocato et
coadunato Capitulo et Conventu fratrum S.ti Augustini, Ordinis heremitarum, de extra et prope portam S.ti Augustini
Eugubii, de licentia et mandato venerabilis religiosi fratris Gregorii Iohannis de Eugubio, prioris dicti Conventus, et
dictus prior de voluntate dictorum fratrum in capitulo congregatorum. In quo Capitulo intervenerunt dictus prior fr.
Gregorius, fr. Petrus Nicolai, fr. Michael Baldi, fr. Ventura Arcangeli, fr. Nicola Honofrii, fr. Bernardus Iohannis
Honofrii, fr. Benedictus Baldassarris, fr. Petrus Iohannis, fr. Angelus Antonii, omnes fratres dicti conventus, qui
faciunt, constituunt et representant totum et universum Capitulum dicti Conventus. Dictus prior et fratres sic cohadunati
et capitulariter congregati ad sonum campanelle, more solito, scientes diebus externis, ab octo diebus citra, litteras
preceptorias recepisse et comminatorias, sigillo provincie Vallis Spoletane, seu venerandi in Christo patris, sacre
pagine professoris, fratris Felicis de Interanne, provincialis provincie Vallis Spoletane, sigillatas; sentientes se
plurimum gravatos tenore dictarum litterarum; non valentes habere presentiam prefati provincialis, exhibuerunt,
produxerunt et interposuerunt coram viris egregiis, honestis et fidedignis Berardino quondam d.ni Polidori et Ceccholo
quondam Baldi, personaliter in dicto Capitulo existentibus et constitutis, supradictam appellationem, cum omnibus et
singulis in ea contentis, dicentes et protestantes, prout in dicta appellatione continetur. Rogantes me, notarium
infrascriptum, ut de predictis publicum conficerem instrumentum. Et Ego Caspar Batiste Casparis de Santichis de
Eugubio et quarterio S.ti Martini, publicus imperiali auctoritate notarius et Judex ordinarius, predictis omnibus et
singulis, dum sic agerentur et fierent, interfui ac presens fui, eaque rogatus scribere, scripsi et publicavi, signoque meo
consueto signavi etc. (Archiv. Commun. Eugub., Fondo Armanni, Busta 35, chart. origin., 4 fol. sign. nn. 25-28).
CIV
Instrumentum obtationis Antonii Pelegrini de Eugubio
(In nomine Domini. Amen). Anno eiusdem ab eius saluberrima nativitate M. D. XVIII, Indictione sexta, in pontificatu
SS.mi in Christo patris et d.ni d.ni Leonis, divina providentia Pape X, die vero XXV octobris. Actum in ecclesia S.ti
Augustini de extra et prope Eugubium, iuxta sua notissima loca et confinia, presentibus Ceccho Traversi et Baldanto
Fortunati de Eugubio, testibus. Iohannes Antonii Pelegrini de Eugubio, motu suo proprio, non seductus, volens
providere saluti anime sue et in posterum vite sue residuum regulariter intendens ac sub Regula Beati Augustini vitam
suam finire; desiderans omnipotenti Deo, eiusque gloriose Virgini Marie et Beato Augustino pro oblato servire;
existens genuflexus coram religioso viro fratre Michaele d.ni Iacobi, priore fratrum et capituli ac loci S.ti Augustini de
extra et prope Eugubium, Ordinis fratrum heremitarum S.ti Augustini, iunctis mainibus, tenens manus suas infra manus
dicti prioris, elevatis oculis mentis, obtulit se, omnia eiusque bona mobilia et immobilia, jura et actiones omnipotenti
Deo et beate Marie et beato Augustino et omnibus Sanctis et dicto priori, presenti, stipulanti et recipienti nomine suo et
vice et nomine suorum successorum, capituli et conventus dicti loci S.ti Augustini de Eugubio, et promisit dicto priori,
ut supra stipulanti et recipienti, obedientiam et vivere secundum regulam Beati Augustini usque ad mortem. Qui frater

