loci supradicti secundum modum et ordinem in dicta regula contentos. Actum extra Eugubium, in loco fratrum
predictorum, in Capitulo ipsorum fratrum, presentibus dompno Matheo, Rectore ecclesie S.ti Andree, et dompno Paulo
Vannis Uguiccionis de Eugubio, testibus ad hec vocatis, habitis et rogatis. * (Signum Notarii) Et Ego Pace Petrucoli
Rossi de Eugubio, Imperiali auctoritate notarius et Judex ordinarius, predicta omnia et singula suprascripta scripssi et
publicavi et meum signum rogatns apposui. (Ex Cod. Eugub., fol. 58v-59. Original.)
XLVIII
Deliberatio fratrum Conventus Eugubini Ord. Erem. S. Augustini circa provisionem fratrum
qui possessiones, quas habebant a Conventu, ipsi resignaverant
Visa et subtiliter inspecta lictera Ven. Patris Generalis fratris Gregorii de Arimino sub anno Domini M CCC LVIII, die
VII mensis ìnensis Octubris (1), in qua lictera continebatur quod ordinaretur certa provisio fratribus Eugubii, qui
possessiones, quas habebant a conventu, sibi readsignaverant libere et expedite, ne proprietarii viderentur et notarentur,
ordinatum fuit per priorem fratrem Bonum Iohannem dicti loci de Eugubio et alios fratres dicti conventus, qui inferius
ponentur, quod de fructibus dictarum possessionum, omni anno, quando habebuntur, de quinque partibus, puta de
quinque sextariis, dentur quatuor sextarii fratribus Pacifico et Symoni, et alia quinta pars remaneat conventui, et de X
sextariis frumenti dentur VIII sextarii, et sic de omnibus aliis fructibus; et ita fiat fratri Iohanni de Fauce et sotiis suis,
prout in alio quaterno conventus sunt scripti per manum provintialis fratris Nicholai de Civitate Ducali, ubi omnes et
singuli particulariter nominantur, qui dictas possessiones adsignarunt tempore dicti provintialis. Et ut melius et
perfectius lictera Generalis secundum suam intentionem executioni ponatur, detur talis provisio et adsignetur pro eorum
necessitatibus de fructibus aliarum possessionum, quas habet conventus, cum in pecunia et in introitibus elymosinarum
pecunie sit quasi totaliter alienus et vacuus, tum propter guerram diu habitam et tum propter gentem ineptam ad
elargiendum elymosinas quoquo modo. Fratres existentes ad dictam ordinationem factam in sacristia loci de Eugubio
predicto fuerunt: fratres Matheus de Amelia, provintialis; sotius suus frater Iacobus de Montefalco; frater Bonus
Iohannes, prior loci de Eugubio; frater Ugolinus, lector de Eugubio; frater Pacificus, lector; frater Symon Marfe,
supprior; frater Petrus Perusini, frater Augtistinus Pacis, frater Paulus de Sigillo, frater Paulus Luce, frater Nicholaus
Symonis, frater Martinus, frater Thomasutius, frater Paulutius. (Ex Cod. Eugub., fol. 2v)
(1) Neque sub die 7 octobris, neque sub alia die eiusdem mensis an. 1358, invenitur in Registro R.mi Greg. Ariminensis
littera seu dispositio aliqua directa conventui Eugubino circa hanc rem. Sub die vero 27a mensis maii, eiusdem anni,
pag. 24 praefati Registri, est scriptum in litteris Priori et conventui missis: "Placet nobis quod fratribus Iohanni de
Fauce, Iohanni Gratioli, Leonardo Pacifico, Simoni Marfe, Guillelmo ac Georgio de Eugubio, qui, ut asseritis,
possessiones, quas ex ordinatione ac permissione conventus tenebant, ipsi conventui libere reassignarunt, certam
aliquam provisionem annnalem in vita ipsorum, congruam tamen et rationabilem, habito respectu etiam ad possessiones
vel usufructus, quas vel quos conventui tribuerunt, toto tempore vite ipsorum inrevocabiliter eisdem tribuendam,
ordinare et statuere, nostra freti auctoritate, non obstantibus ullis constitutionibus, additionibus seu usufructibus
conventui resignatis, seu aliis quibuscumque. Alioquin, totum quicquid in predictis facere et ordinare vos contingeret
sit irritum et inane".
XLIX
Mandatum procurationis factum per fratres Conventus Eugubini S. Augustini
in personam fratris Georgii Angelutii Buti de Eugubio
In nomine Ihesuchristi. Amen. Anno eiusdem a nativitate Millesimo Trecentesimo sexagesimo secundo, Indictione XV,
tempore d.ni Innocentii Pape VI, die XXVIII mensis Junii. Convocato et congregato Capitulo et Conventu fratrum
heremitarum loci Sti. Augustini de prope Eugubio ad sonum campanelle, de mandato Religiosi viri fratris Iohannis
Odorighelli Angeli de Foce, prioris dicti loci, in ecclesia Sti. Augustini dicti loci, in quo quidem Capitulo interfuerunt:
ipse frater Iohannes, prior dicti loci, et frater Pacificus Venturelle Bonacursi de Eugubio, frater Ricciardus Ysarchi
Cangnoli de Cortonio, frater Petrus Perusini Ranerii de Eugubio, frater Nicola Symonis Caroncelli de Eugubio, frater
Paulus Luce Iontarelli de Eugubio, frater Iacobus Petrutii Gentilis de Eugubio, frater Benedictus Ser Nicole Ursani de
Neapoli, frater Thomasius Petrutii Martini de Eugubio, frater Paulutius Bartholutii Manni de Eugubio, frater Bernardus
Lelli Nepoliutii de Eugubio, frater Bartholomeus Ser Bartholi M. Christofori de Eugubio, frater Ysaias Vannis Ricciole
de Eugubio, frater Augustinus Andree Cevennoli de Sygillo, frater Martinus Angelutii Lucoli de Eugubio et frater
Lemosina Benettelli Pregadio de Eugubio omnes fratres de Ordine heremitarum dicti loci, qui faciunt totum Capitulum
et Conventum dicti loci; ipse prior, cum consensu, presentia et voluntate dictorum fratrum, et ipsì fratres cum
auctoritate et presentia, voluntate et consensu dicti prioris, nomine eorum et vice et nomine Capituli et Conventus dicti
loci, omnimodo, via et jure, quibus melius potuerunt, fecerunt, ordinaverunt et constituerunt atque creaverunt eorum et
dicti loci, Capituli et Conventus ipsius loci fratrem Georgium Angelutii Buti de Eugubio, fratrem dicti Ordinis,
presentem et mandatum sponte suscipientem, Syndicum et procuratorem, actorem, factorem, negotiotum gestorem et
certum nuptium specialem. Specialiter ad comparendum coram d.no Abbate et Monacis Monasterii Sti. Petri de
Eugubio et ad solvendum, dandum, reddendum dictis d.no Abbati et Monacis Censum sive canonem, portionem seu
pensionem totius terreni vineati et invineati positi in pede montis et plaggia Goregii etc. Et generaliter ad omnia alia et
singula facienda, gerenda et exercenda, que in predictis et quolibet predictorum erunt utilia, necessaria et opportuna etc.
Actum in ecclesia S.ti Augustini dicti loci de prope Eugubio, presentibus Mannutio d.ni Martini d.ni Iacobi et Vilano
Melli Bosoni de Eugubio, quarterii S.ti Martini, testibus ad hec vocatis et habitis. Et Ego Marinus Rubey de Eugubio,

