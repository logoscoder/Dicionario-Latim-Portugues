Epistolarium vendidisset vel alienasset, tunc, sub eadem pena, sibi mandavimus, ut ipsum cogat ad solvendum quatuor
florenos, quos simili modo depositet in dicto conventu, usque quo sibi aliud scripserimus. Item. sibi mandavimus, sub
pena nostre rebellionis, a fratre Martino inquirere debeat quando et qualiter et ubi ac de cuius licentia se transmutaverit
de layco in clericum, et, si expedierit, ipsum detinendo, et, si licentiam debitam habuerit, illam nobis, quam citius
poterit, in scriptis transmictat; si autem non haberet, tunc, sub prefata pena, sibi mandavimus, ut ipsum debeat carceri
mancipare et ipsum in carceribus detinere quousque sibi aliud mandaverimus; et quicquid fecerit nobis significare
debet. (Reg. R.mi P. Bartholomaei de Venetiis, Dd. 2. fol. 120v)
4. An. 1389, mart. 22. - Perusii - Concessimus licentiam fratribus de Eugubio vendendi infrascripta immobilia,
videlicet: unam parvam vineam cum uno casalino et unam petiam terre positam in villa Loreti, valoris octo florenorum,
et unum casalinum positum in burgo S.ti Augustini, valoris quatuor florenorum, dummodo pretium ex hiis habendum in
factura campane exponatur; cum clausulis consuetis etc.
(Reg. eiusd. Rmi. P., Dd. 3, fol. 93v)
5. An. 1389, mai. 2. - Tolentini - Concessimus licentiam fratribus de Eugubio vendendi unam domunculam cum
modico orti, que olim fuit nostre oblate nuperrime defuncte, valoris quinque florenorum, prout a nobis (vobis) informati
fuimus per litteras, conventus antedicti sigillo munitas; dummodo pretium inde habendum pro solutione campane dicti
conventus integraliter exponatur; cum clausulis consuetis etc. (Ibid., fol. 97v)
6. An. 1390, dec. 1. - Eugubii - Precepimus cuilibet fratri Conventus de Eugubio habenti aliquod bonum immobile, aut
etiam animalia apud rusticos vel quoscumque, sub pena privationis predictorum, aut omnium aliorum sibi ab Ordine
concessorum, stricte posuimus in mandatis, ut, a notitia presentium infra duos menses debeat totaliter ordinasse quod
omnia iura dictorum bonorum, aut tam clara notitia per instrumentum et cedulas in conventus deposito habeantur, vel
apud alium secularem, qui possessionum conventus instrumenta retinet et scripturas, quod nullo casu dicta bona aut
modo alio perdere conventus possit, quin post (?) cuiuscumque vestrum taliter aliquod ipsorum bonorum possidentium
obitum, ad ipsum vestrum locum integraliter convertantur, nisi et prout de aliis bonis ad idem immediate pertinentibus
monasterium posset contingere quoquo modo. Et, si aliquis predictorum fratrum huic nostro mandato contempserit
obedire, quemlibet talem prefatas penas se noverit incurrisse ipso facto, ac ex nunc pro tunc, excommunicationis
vinculo innodamus, quam trina amonitione canonica premissa, licet inviti, posuimus in hiis scriptis. Lata et lecta est hec
nostra sententia in nostro conventu de Eugubio. (Ibid., fol. 140v)
7. An. 1391, mart. 18 - Arimini - Condonavimus fratribus Thomasutio, lectori, et Philippo, eius germano, de Eugubio,
quatenus in bonis immobilibus, uno ex ipsis decedente, alter succedat, quousque vixerit in humanis, sive talia bona
patrimonialia forent, aut aliunde per aliquem ipsorum fuerint conquisita.
(Ibid., fol. 146)
7. An. 1391, mart. 19 - Arimini - Mandavimus Priori, Lectori, ceterisque fratribus conventus de Eugubio, ut, a notitia
presentium infra mensem, quilibet ipsorum habens aliqua bona immobilia, undequaque sibi pertinentia, ad usum
cuiuscumque dictorum in particulari pertinentia, debeat omnia iura dictorum bonorum posuisse in sacristia predicti
conventus, sub pena privationis eorundem bonorum, quam ipso facto quemlibet contempnentem huic nostre ordinationi
atque mandato obedire mandavimus incurrere. Si vero prefatorum bonorum iura in aliquem secularem dicerent, non in
fratrem, tunc voluimus, ut sufficiens scriptura recognitiva dictorum bonorum, ut qualiter ad prefatum fratrem
pertineant, debeat infra suprascriptum terminum, sub eadem pena, per huiusmodi secularem assignari conventui, in
sacristia similiter deponenda, fratre ipso ad quem pertinent bona huiusmodi procurante. (Ibid., fol. 146)
9. An. 1425, dec. 13 - Rome - Mandavimus Priori et fratribus Conventus nostri de Eugubio, provincie Vallis Spoleti, ne
molestent alio modo fratrem Augustinum de Eugubio, eo quod ad Conventum de Conductu transivit, ut sub regulari
observantia in ipso viveret. Cum conventus ipse licentiam a nobis habeat recipiendi fratres illic vivere religiose
volentes, etiam cum bonis suis certam summam non excedentibus, quam bona illius neque attingere videntur, cum se
nil pene habere dicat, nisi partem fructuum possessionis cuiusdam, quam cum fratre suo indivisam habet. (Reg. R.mi
Aug. de Roma, Dd. 4, fol. 182)
10. An. 1426, iun. 17 - Fulginei - Confirmavimus egregios viros Franciscum Masci et Ser Nicolaum Tomassi de
Eugubio in Sindicos et Santenses Conventus nostri de Eugubio iuxta electionem factam a fratribus, Magnifico Domino
Comite Urbini etc. et omnibus conventus ipsius devotis id fieri cupientibus. Dantes ei(s) auctoritatem, ut simul cum
fratribus, omnia bona loci, mobilia et immobilia annotari facere possint, amministrationem horum cognoscere, videre
rationes, unam clavem depositi, in quo serventur res que digne maiori custodia videantur tenere, cavere ne quid absque
cogenti necessitate aut utilitate vendatur, et alia agere simul cum illis, que ad optimam loci et bonorum eius
gubernationem pertineant. Quicquid pro fabrica ecelesie aut loci datum sit, aut pro aliis quibuscumque rebus, id ut in
illas solas exponatur agant. Nichil tamen notabile ut pothe (sic) hedificium, fabricam, venditionem et similia, alteri sine
alteris facere possint, sed cum consilio cuncta fiant. Neque horum officium nisi per triennium duret; quo completo,
novorum santensium nova electio fiat a veteribus et fratribus simul, qui, cum electi fuerint, omnem parem auctoritatem
continuo consequantur. Volumus tamen hii duo cum fratribus nunc quoque tercium eligant, ita ut sint tres, veluti et alibi
esse solent. Declaravimus fratribus Conventus Eugubini preceptum quod fecimus fratri Amato de Eugubio, ne illuc
redeat, sub pena carceris per sex menses. Mandantes hiisdem, sub pena nostre rebellionis, ne ipsum, si sine nostra
licentia in scriptis accedat, admittant, sed carceri mancipiant, ut nostri precepti contemptor debita pena puniatur, ad
aliorum exemplum. (Ibid., fol. 198)

