Fratres dicti loci non possit vel debeat fieri aliqua vendictio vel alienatio in aliquem vel aliquos, aliquo modo, titulo vel
causa, propter quod impediatur predictos fructus et ususfructus annuatim devenire ad Capitulum dicti loci, et, si in
aliquo fuerit contrafactum, dictus Angelus, ex nunc prout ex tunc, dictam donationem revocavit et ipsos fructus et
usufructus devenire voluit ad Capitulum Canonice S.ti Mariani maioris ecclesie Eugubine, hac condictione et pacto,
quod per ipsum Capitulum et Canonicos predictos dicte Canonice non possit fieri aliqua vendictio vel alienatio
dictorum fructuum et ususfructuum, generaliter vel particulariter, quin deveniant ad dictum Capitulum Canonice
predicte quolibet anno, aut devenire impediatur; et, si in aliquo fuerit contrafactum, ex nunc prout ex tunc, dictum
Capitulum et Canonicos dictis fructibus et ususfructibus privavit, et ipsos fructus et usufructus, ex nunc prout ex tunc,
dedit et donavit Monasterio S.ti Petri de Eugubio et eius Capitulo, cum hac condictione, quod nulla de predictis
fructibus et ususfructu fieri possit alienatio; quod si contrafactum fuerit, ex nunc dictam donationem et concessionem
revocavit, et ipsos fructus et ususfructus dedit, donavit et concessit Hospitali S.te Marie de Caritate de prope
Eugubium, quod vocatum Hospitale Iunte, cum hac condictione et pacto appositis omnibus predictis; quod si et in
quantum contingeret supradictos fratres vel Capitulum dicti loci fratrum, aut predictos Canonicos, aut Monachos, vel
dictum Hospitale, sive priorem vel capitulum dicti Hospitalis, vel syndicos predictorum locorum et monasteriorum,
communiter vel concorditer, dictos fructus et ususfructus alienare, etiam cum consensu subcessorum vel heredum dicti
Angeli, aut aliquid facere quominus dicti fructus et ususfructus annuatim ad loca et monasteria et capitula antedicta, in
casibus supradictis, non redirentur, dictos fructus et ususfructus, ex nunc prout ex tunc, dedit et donavit et esse voluit
Camere Romane Ecclesie pleno iure, predictas donationes et concessiones penitus revocando. Que omnia et singula
supradicta fecit dictus Angelus pro salute anime sue et pro remissione peccatorum suorum. Quam rem superius
confinatam occasione predicta, nomine omnium predictorum in casibus predictis, constituit se possidere, donec ipsius
rei possessionem acceperit, vel acceperint, corporalem, quam accipiendi eius, vel eorum auctoritate, in casibus
predictis, eidem donatario, stipulanti nominibus supradictis, licentiam omnimodam dedit, promictens eidem de re
predicta, vel eius occasione et fructibus predictis, predicto Fratri Thomassutio, stipulanti ut supra, litem vel
controversiam eidem non inferre, nec inferenti consentire, sed rem predictam eidem, stipulanti ut supra, ab omni
homine et universitate etc. etc. defendere etc. etc. Actum in dicto loco Fratrum heremitarum S.ti Augustini de prope
Eugubium, sub porticis dicti loci, presentibus Filippo Bagii Cecchi et Iohachino Petri Cecchi Tiri, de quarterio S.ti
Andree, et Iohanne Sensutii Cambii de quarterio S.ti Petri de Eugubio, testibus ad predicta vocatis et rogatis, se
asserentes cognoscere partes et mihi Notario notas. Et Ego Veraginus Iohannis de Eugubio, imperiali auctoritate
Notarius et Iudex ordinarius, predictis omnibus et singulis interfui, rogatus scripsi et publicavi et meum signum
apposuit consuetum. Signum Notarii.
(Cod. Eugub., fol. 76-77. Original.)
LXXXVII
Promissio facta a Fratribus Conv. S. Augustini D.ne Rentie Rentii et eius sociae
Franciscae Dominici de quadam domo et hortu et superlectilibus vendendis
In nomine Domini, Amen. Anno Domini M CCCC II, die III mensis septembris, tempore prioratus fratris Gregorii de
Eugubio, Ordinis fratrum heremitarum S.ti Augustini, facta fuit promissio per supradictum priorem, una cum fratribus
dicti conventus et ordinis, D.ne Rentie Rentii, de quarterio S. Andree, et sue socie Francisce Dominici de Castro plebis
compreseti, comitatus Perusii, quod, emergente neccessitate, ad earum instantiam et petitionem, eis libere concedere ut
possint dicte Domine domum et ortum eidem domui coniuctum et superlectilia dicte Rentie (vendere?). Cui concessioni
et promissioni interfuerunt ipse prior et frater Benedictus Benvenuti, sacre pagine professor; frater Augustinus
Angelutii, frater Leonardus Andrioli, frater Paulus de Loreto, frater Matheus, frater Elymosina Benetelli, frater
Ierolimus Ser Tadei, frater Martinus Truce, frater Symon, frater Michael Adovardi, frater Ambrosius, frater Iohannes,
frater Angelus, frater Ventura; qui omnes tunc conventuales erant in supra dicto loco, quando predicta concessio et
promissio supradictis Dominabus fuit libere facta. Item, promisserunt supradicti fratres cum priore dicte D.ne Rentie,
quod, in casu quod dicta domus et ortus et superlectilia non venderentur per predictas Dominas, sed remanerent post
earum obitum, quod si alique bichine, sorores vel bisoche reperirentur Ordinis S.ti Augustini, que bisoche vellent
predictam domum et ortum eidem coniunctum inhabitare et superlectilia predicta occupare, dimictere eis, ad earum
usum, quamdiu caste, oneste et religiose visserint in humanis; in casu autem quod non essent vite onestas et odor bone
fame in predictis bisochis, liceat fratribus expellere et domum et superlectilia occupare et vendere et pecuniam
habendam de dictis rebus transmutare in aliqua ad cultum Dei espectantia et utilitatem sacristie dicti ordinis S.ti
Augustini de Eugubio commutare, et eodem modo facere debeant, scilicet, vendere domum, ortum et superlectilia dicte
Rentie et in utilitatem sacristie ponere, in casu in quo nulla bichinarum seu bisocarum non visserint in humanis. Item,
promisserunt predicti fratres, una cum priore, quod quando venderetur dicta domus et ortus, si bisoche, que stant iuxta
dictam domum et ortum, voluerint domum et ortum dimictere eis, de pretio condigno unum florenum, amore Dei,
observatis prius conditionibus supradictis. (Cod. Eugub., fol. 77. Non constat de Notario, etc.; videtur simplex
transumptum cuiusdam instrumenti non asservati)
LXXXVIII
Cessio facta a fratre Gregorio Manni, Sindico Conventus S.ti Augustini de Eugubio omnium iurium et actionum etc.
quae et quas Capitulum et Conventus habet vel habere seu exercere possint super bonis
et hereditate Cecchi Pagliae et d.ne Ceciliae, eius uxoris (patris et matris B. Francisci de Eugubio?).

