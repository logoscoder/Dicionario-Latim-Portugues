LXIV
Quictantia facta per Conventum Ser Marino (Rubei?)
In nomine Christi. Amen. Anno Domini M CCC LXXI, die XXVII mensis januarii, tempore d.ni Gregorii Pape XI.
Noscant omnes presentes licteras inspecturi, quod die predicta frater Guilielmutius Sabatelli produxit quasdam licteras,
presentantem illas priori et fratribus omnibus de conventu ex parte provincialis quarum licterarum tenor lalis est: Fr.
Augustinus Gatte de Spoleto, prior provincialis provincie Vallis Spoleti, Ordinis fratrum heremitarum S.ti Augustini.
Dilectis sibi in Christo fratri Iohanni de Introduco, priori, ceterisque fratribus conventus de Eugubio, eiusdem Ordinis,
eternam in Christo salutem. Cum frater Guilielmutius de Eugubio proposuerit pro parte sua et fratris Iohannis Thofi,
quod quandam quantitatem pecunie, scilicet XXVIII loren., quos habuerunt de quadam vinea, deposuerint apud Ser
Marinum, ea intentione aliam rem emendi, et non invenerunt. Ideo, tenore presentium, concedo vobis, ut cum eis
componi possitis de dicta quantitate, dummodo conventus libere habeat XII flor. De residuo autem quilibet eorum emat
unum breviarium, nunquam tamen per ipsos vendendos vel alienandos, sub pena privationis pecunie predicte. Et hoc
volo fieri, scilicet quod supra scriptum est, de consensu fratris Iohannis de Foce et totius conventus et aliter non. In
cuius rei testimonium sigillum provincialatus offitii presentibus est affixum. Datum Perusii sub anno Domini M CCC
LXXI, die ultima mensis decembris. Quas licteras videntes prior prefatus et alii fratres de conventu, omnes unanimiter
et concorditer acceptaverunt dictas litteras et conceserunt quod Ser Marinus daret dictis fratribus de supradicta pecunia
XVI florenos, videlicet: VIII pro quolibet, secundum tenorem dictarum licterarum provincialis supra scriptarum, et
conventus recepit XII flor., quos expendidit isto modo: quia duos habet sub mutuo Petrutius, laborator noster de
Carestello, quos antea tenebatur dictus laborator supradicto fratri Guilielmutio, quos prestiterat sibi de licentia
conventus quando fuit redemptus de captivitate, mox vero tenetur conventui reddere dictos floren. duos; alios decem
expendidimus pro uno porcho pro conventu, quos denarios prestiterat conventui Ser Marinus, sicut patet in quaterno
procuratoris in reddita de mensibus transactis. Nunc vero dicti X flor. sunt applicati conventui. Dictus Ser Marinus nil
debet recipere a conventu et est absolutum a deposito sibi facto de XXVIII flor., ex eo quod, ut patet, plenarie ipsos
restituit conventui et fratribus supradictis, scilicet: fratri Guilielmo VIII, fratri Iohanni Thofi VIII, cum conditione
assignata in lictera de licentia prioris et totius conventus; et alios XII restituit conventui modo quo superius est
expresso. Ita quod nil remansit sibi de dicta pecunia. Qua de causa prior, fratres, capitulum et conventus fecerunt
quietationem supradicto Ser Marino de dicto deposito et ex eo quod fuit eis plenarie satisfactum. (Ex Cod. Eugub., fol.
62v)
LXV
Oblatio et receptio in fratrem Ordinis Blasii Marini
In nomine Ihesuchristi. Amen. Anno eiusdem a nativitate Millesimo Trecentesimo Septuagesimo primo, Indictione
VIIII, tempore d.ni Gregorii Pape XI, die XI mensis aprilis. Existentes coram Religioso viro fratre Iohanne Butii de
Clausera, priore loci S.ti Augustini de prope Eugubium, stante ante et iuxta altare magnum conventus dicti loci,
Marinus Antonii Nobilis et domina Iohanna, eius uxor, de Eugubio, quarterii S. Petri, asseruerunt et dixerunt eidem
priori miraculum Beati Nicole, de Ordine heremitarum S.ti Augustini, et etiam visionem quam habuit Blaxius, eorum
filius, narrantes et dicentes, quod Blaxius, eorum unicus filius, fuit passus per tempora preterita morbum caducum,
quem Blaxium ipsi parentes eius recommendaverunt Beato Nicole de Tulentino predicto, et tale votum fecerunt, quod
si dictus Blaxius, eorum filius, erit liberatus ab infirmitate predicta oratione et precibus dicti Beati Nicole, ipsi
promiserunt et voverunt Deo et Beato Nicole prefato. Titubantes de voto et firmam et plenam spem non habentes in
voto, accidit quod dictus Blaxius, dum dormiret nocte diei hesterne, apparuit eidem Blaxio in visione Beatus Nicola
prefatus, dicens eidem Blaxio: Si vis sanus esse et liberari ab infirmitate tua, fac sis frater de Ordine heremitarum S.ti
Augustini; alias nunquam eris liber, neque sanus ab infirmitate tua. Quapropter parentes Blaxii predicti ceperunt ipsum
Blaxium in brachiis eorum et ipsum obtulerunt Deo, Beateque Virgini Marie, eius matri, Beato Nicole et dicto Ordini et
posuerunt super altare magnum conventus predicti et dimiserunt eum super altare predictum. Qui prior, videns dictum
puerum Blaxium oblatum, stans (sic) super dicto altari, ipsum accepit in ulnis suis, benedicens Deum et Beatum
Nicolam, qui Deus precibus et meritis Beati Nicole liberavit dictum Blaxium a dicta infirmitate morbi caduci,
dimittentes ipsum Blaxium eius parentes in ecclesia penes dictum priorem et ipsum benedicentes, et etiam avia eius,
faciendo eidem Blaxio cruces, ipsum singnando, dicentes eidem Blaxio: sis benedictus et Dominus te benedicat.
Rogantes me, notarium, ut (de) predictis conficerem publicum instrumentum. Actum in ecclesia dicti loci, presentibus
fratre Thadeo Bonacursi et fratre Lemosina Benectoli Pregadio de Eugubio, fratribus dicti loci, et Santutio Iohannis
Gratie de Eugubio, testibus ad hec vocatis et habitis et rogatis. Ego Marinus Rubey de Eugubio, Imperiali auctoritate
Iudex ordinarius atque notarius, predictis interfui et rogatus scribere, scripsi et publicavi. (Signum notarii). Die sabbati,
XVIIII aprilis, Blaxius predictus indutus fuit a dicto priore de habito (sic) fratrum heremitarum Ordinis S.ti Augustini,
cui impositum fuit sibi nomen fratris Nicola. (Ex Cod. Eugub., fol. 63)
LXVI
Concessio unius cellae fratri Paulutio Bartholutii de Eugubio
In nomine Ihesuchristi. Amen. Anno eiusdem a nativitate M CCC LXXI, die XXV Junii. Congregatis fratribus
conventualibus et non conventualibus loci S.ti Augustini de prope Eugubium in forestaria dicti loci de mandato et
voluntate fratris Iohannis Butii de Clausera, prioris dicti loci. In qua congregatione interfuerunt frater Iohannes ipse,
prior; frater Iohannes de Foce de Eugubio, prior Reatinus; frater Petrus Perusini; frater Matheus, subprior; frater

