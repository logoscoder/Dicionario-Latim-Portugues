De iuribus iudicialibus
Normae generales
Initio notandum est novus usus linguae, quia subiectum iuris iam non significatur ut homo, sed ut persona [27]
1. Capitulo primo res novae sunt
Articulus 3us , quo cavetur ius personae ad incolumitatem. Paragraphus secundus huius articulis est dignus ut
verbatim notetur:
Quoad provinciam medicinae et biologiae imprimis cavenda sunt quae sequuntur:
liber consensus personae adsit oportet quae iuxta praescripta legis edocta est,
vetantur usus eugenici imprimis qui tendunt ad selectionem personarum,
interdicitur ne corpus humanum aut partes corporis quaestui habeatur,
vetatur reprodictio artificialis eiusdem hominis (id est «cloning»).
Articulo 8° ius incolumitatis vitae privatae familiarisque extenditur ad protectionem notitiarum quae de singulis
personis colligi possunt. Non licet tales notitias colligere et asservare nisi persona ipse consentiente aut lege
permittente
2. Iura nova quae capite secundo definiuntur sunt:
Articulo 13°: Libertas artis et investigationis scientificae.
Articulo 15° definitur ius professionem libere eligendi et exercendi. Unicuique civi Unionis (sed non omnibus
hominibus) ius in quaque Civitate socia operandi, domicilium constituendi et ministeria praestandi in tuto
ponitur.
Articulo 16° speciatim agnoscitur libertas incepta oeconomica ineundi.
Ius asyli non summatim recipitur at secundum articulum 19 um non licet quemquam discedere cogere vel iubere in
Civitatem ubi serium periculum poenae capitalis vel tormentorum vel ponae inhumanae ipsi imminet, neque eum
tali Civitati tradere.
3. Tertio capite septem articulis agitur de aequalite.
Non tantum omnes ante legem aequales sunt (Articulus 20) sed etiam vetantur omnis generis discrimina propter
sexum, stirpem, colorem cutis, ortum e quavis natione vel classi sociali, notas geneticas, linguam, religionem vel
idelogicas opinationes, opiniones politicas aliasve, rem familiarem, originem, impedimentum, aetatem,
inclinationes sexuales neque ea ea de causa quod quis gregi minori adnumeratur. Intra Unionem Europaeam
nulla distinctio secundum ius civitatis admittitur (Art. 21).
Maximi momenti est fortasse novus articulus 22: Unio colit varietatem cultuum civilium, religionum et
linguarum. [28] Vera significatio verbi usurpati non patet. Textus anglicus habet respects, francogallicus
respecte, theodiscus achtet. Duobus modis interpretari potest: modo quasi passivo, id est Unioni incumbit
officium curandi ne varietas pereat, dissolvatur unius tenoris formis cultus civilis americani; aut modo activo,
Unionis est favere varietati, eam colere quasi sit bonum aliquid, pars patrimonii culturalis nostri.
Inter omnes fere constat, signum distinctivum nostri temporis esse emancipationem mulierum. Aequalitas iuris
non semper gignit aequalitatem facti. Ea de causa actio affirmans [29] postulatur, id est inaequalitas temporaria
eo fine ut aequalitas facti instauretur. Secundum Articulum 23 um huiusmodi postulationibus obsequi licet:
Principium aequalitatis non impedit quominus genus numero minor privilegiis propriis servandis vel
instituendis adiuvetur. Genus numero minor adhuc sunt mulieres, sed fortasse aliquando hic articulus etiam in
favorem virorum adhibebitur.
Articulis 24° ad 26um stipulantur quaedam iura infantium, hominum aetate provectorum, hominum
praepeditorum.
9

