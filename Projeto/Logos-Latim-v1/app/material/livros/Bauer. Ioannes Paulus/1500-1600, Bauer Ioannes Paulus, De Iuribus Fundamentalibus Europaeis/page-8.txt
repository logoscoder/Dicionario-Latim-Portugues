liber commeatus opificum
liber commeatus ministeriorum
liber commeatus capitalium.
Iam ab initio Curia Europaea cuius sedes est Luxemburgi instituta est (quae nullo modo confudenca est alia
Curia Europaea ad Iura hominis tuenda cuius sedes Argentorati est). Curia illas libertates semper eo modo
interpretabatur quasi sint iura subiectiva quae a civibus Civitatum sociarum in Curia invocare licet. Bonus
eventus Communitatis alias socias attraxit, Pacto ad Unionem Europaeam constituendam quod anno 1993° in
urbe nederlandica Maestricht initum et anno 1997° in urbe Amstelodamensi corroboratum et amplificatum
Communitas quasi nova qualitate instructa est.
De natura iuridica Communitatum et Unionis multum inter iurisconsultos dubitatur. Iam non sunt sociae solum
paciscentes conventionem internationalem et nondum Unio est Civitas proprie dicta. Sed ei sunt potestates quae
proprietates Civitatum habentur id est legislativa et exsecutiva et iudiciaria. Inter multas difficultates et aerumnas
et retardationes iter fit ad Civitates Unitas Europaeas. Haec est causa cur anno 1999° regentes Civitatum
commissionem instituendam esse putaverunt ad Chartam Iurum Fundamentalium Unionis Europaeae
conscribendam, quae Charta quasi lapis angularis sit oportet futurae Constitutionis Unionis.
De Charta
Finis Chartae patet ex exordio:
Europae populi sibi statuerunt super fundamentum bonorum communium in unionem magis magisque artam se
iungendo ad futuram aetatem coniunctim iter facere,
Sibi conscii haereditatis spiritualis religiosae moralis, unionem bonis indivisibilibus et unversalibus dignitatis
humanae libertatis, aequalitatis solidarietatis constituunt. Fulcitur unio principiis regni democratici et rei
publicae in iure innixae. Persona humana in centro collocatur actionis ipsius, instituendo civitatem unionis
necnon spatium libertatis securitatis iurisque.
Unio ut bona communia conserventur curam suam confert, rationem vero multiformitatis cultuum civilium et
translaticiarum consuetudinum populorum Europae habet necnon propriae indolis nationalis Civitatum
sociarum et potestatum rerum publicarum in ambitu sive nationis sive regionis sive municipii servatis
constitutarum. Contendit ut progressionem libratam et stabilem foveat; liberum commercium personarum,
mercium, servitiorum, pecuniae capitum necnon libertatem domicilium collocandi in tuto ponit.
Ad hunc finem consequendum necessarium est, ratione habita ulterioris evolutionis societatis, progressionis
socialis et auctuum in provincia scientiarum et rei technologicae iura fundamentalia roborare, ope Chartae ea
visibiliores reddendo
Hac Charta, servatis competentiis Communitatis et Unionis nec non principii quod dicitur subsidiarietatis,
inculcantur ea iura quae imprimis colliguntur ex communiter traditis a maioribus Civitatum constitutionibus
necnon ex communibus Civitatum sociarum obligationibus iure gentium statutis, e Conventione de Unione
Europae constituenda, e Pactionibus quibus Communitates conflantur, e Conventione Europaea ad iura hominis
et libertates fundamentales defendenda inita, e Summa iurum socialium a Consilio Europae proposita et ex
iurisdictione Curiae Communitatum Europearum et Curiae Europaeae ad iura hominis tuenda.
Exercitium horum iurum coniungitur responsabilitatibus et officiis sive erga ceteros homines sive erga
communitatem hominum sive erga posteros
Itaque Unio agnoscit iura et libertates et principia infra recensita.
Dividitur Charta septem capitibus quorum inscriptiones sunt:
De hominis dignitate
De libertatibus
De aequalitate
De solidarietate
De iuribus civium
8

