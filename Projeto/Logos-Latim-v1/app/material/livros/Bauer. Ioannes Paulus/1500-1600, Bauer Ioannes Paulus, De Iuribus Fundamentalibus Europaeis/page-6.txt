Ius ad vitam, [3] abolitio poenae capitalis [4].
Prohibitio torturae [5] et servitutis vel operarum coactivarum [6].
Non licet homini libertatem physicam eripere nisi iudicio legum normis accommodato. [7] Quivis homo delicti
accusatus praesumendus est innocens donec culpa eius iuxta legem probata erit. [8] Inculcantur principia
fundamentalia iudiciis criminalis, nempe principium quod dicitur nullum crimen sine lege, nulla poena sine lege,
id est nemo condemnetur facinoris commissi vel actionis omissae quae, illo tempore quo patrata sunt, lege lata
pro delicto non sunt habita, neque ulla poena gravior infligatur, quam illa quae id temporis cum facinus
commissum est, secundum legem irrogari potuit; [9] principium quod dicitur ne bis in idem id est non licet ullum
hominem iterum accusare vel punire delicti, cuius absolutus aut condemnatus est. [10] Vetatur hominem libertate
privare ea de causa quia obligationibus e contractu ortis satisfacere nequit. [11]
Agnoscitur libertas cogitationis et conscientiae et religionis
conventus quiete agendi, consociationes libere ineundi. [14]

[12]

necon ius sententias libere pandendi,

[13]

ius

Ius proprietatis in tuto ponitur. [15]
2. Nova iura fundamentalia sunt:
Ius ut sententia qua quis convictus et poena condemnatus est, examinetur a tribunali superiori. [16] Ius ad
reparationem damni, si sententia terminalis poenam irrogans postea reformatur quia facto novo vel nuper aperto
probatur tribunal errorem in iudicando commisisse. [17]
Ius incolumitatis vitae privatae familiarisque et epistularum commercii. [18]
Ius matrimonium ineundi familiamqe condendi. [19] Coniuges, matrimonio ineundo vel durante vel dissoluto,
aequalibus fruuntur iuribus civilibus aequalibusque tenentur officiis. [20]
 Ius institutionis educationisque. [21]
 Quicumque legitime in territorio cuiuslibet Civitatis commoratur habet ius in eo libere se movendi libereque
domicilium eligendi. [22] Cuivis homini integrum est solum mutare et ex finibus patriae egredi. [23] Non licet
alienigenas turmatim expellere, [24] non licet alienigenum expellere, qui legitime in territorio cuiuslibet Civitatis
domicilium habet, nisi in exsequendo decreto iuxta legem lato; hominique expellendo autem ius est ad iudicium
ordinatum. [25]
3. De iurum aequalitate
Cuilibet homini licet iuribus Conventione vel Protocollis additiciis agnitis uti, nullo discrimine facto sexus,
stirpis, coloris cutis, linguae, religionis, opinionum politicarum aliarumve, nationis, generis, rei familiaris, ortus,
neque ea de causa quod gregi minori adnumeratur, neque propter alias vitae condiciones. [26]
4. De iurum tutela secundum Conventionem.
Maximi momenti est, per Conventionem non tantum Declarationem bonae volutatis factam, sed cautionem vere
efficacem eo institutam esse, quod Civitates, quae nomen dederunt Conventioni parti supremae potestatis suae
renuntiaverunt. Id fieri tantum ea de causa potuit, quia Civitatibus sociis «eadem observantia libertatis et iuris
principatus» est. Iurum tutela fit per Curiam Europaeam ad Iura hominis tuenda cuius sedes Argentorati est.
Statutum Curiae et ordo iudiciorum Protocollo undecimo, quod anno proximo praeterito vigere coepit, renovati
sunt. Iura fundamentalia a Conventione agnita non tantum civibus cuiusvis Civitatis sociae conceduntur, sed
omnibus hominibus in territorio Civitatis sociae commorantibus, ut ex articulo primo Conventionis patet. Ea de
causa unicuique Civitati ius est, non tantum iura suorum ipsius civium, sed etiam alienae Civitatis vindicare.
Neque tamen Civitati quae intercesserit obici potest, se in res domesticas alterius Civitatis immiscuisse, sufficit
si laesio ulla facta esse videtur contra leges Conventionis vel Documenti alicuius Additicii. Iuxta normas articuli
34i Conventionis omni personae physicae, omni coetui interposito, omni consociationi singulorum, querelam
deferre licet ad Curiam, si ab aliqua Civitate, quae nomen dedit Conventioni, iura sua eademque Conventione vel
Documento quodam Additicio agnita, laesa esse videntur.
6

