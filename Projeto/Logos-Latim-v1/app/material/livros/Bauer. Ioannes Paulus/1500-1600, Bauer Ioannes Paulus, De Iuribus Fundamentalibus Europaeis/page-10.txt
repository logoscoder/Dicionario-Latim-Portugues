4. Novum genus iurum sunt iura quae dicuntur socialia.
Solidarietate recensentur.

[30]

In quarto capite Chartae sub inscriptione De

Huius generis iura in ordinibus iuridicis Civitatum iam inveniuntur et provinciam iuris quae nuncupatur Ius
laboris constituunt. Eminet articulo 28o ius opificum ad operistitium at deest ius conductorum ad operum
coactam cessationem. Quia vero haec iura ut in texto ipso legitur, tantum secundum leges Communitatis et leges
et consuetudines Civitatum conceduntur, opus legislatorum id est potestatis legislativae est, haec iura accuratius
definire. In fine capitis, articulis 37° et 38° verbis satis ieiunis Unioni officium imponitur oecologicae
sollicitudinis et protectionis rerum consumptorum. Difficile intellegitur quo modo ex his officiis iura subiectiva
individualia eruantur.
5. Caput quintum inscribitur De Iuribus Civium.
Pacto ad Unionem Europaeam constituendam quod anno 1993° in urbe nederlandica Maestricht initum et anno
1997° in urbe Amstelodamensi corroboratum et amplificatum est, nos omnes sumus simul cives Civitatis nostrae
simul cives Unionis Europaeae. Ea de causa statuitur articulo 39° omnium civium Unionis ius electionis ad
diaetam Europaeam sensu activo et passivo. Quia vero cives Civitatis nostrae manemus, mihi Germano cum sim,
licet electionibus ad Diaetam Foederalem germanicam interesse at minime electionibus ad cameram deputatorum
in Austria vel Italia. Haec regula exceptionem accipit articulo 40° quia nobis in toto territorio Unionis datur ius
electionis sensu activo et passivo in electionibus ad consilium communale ubicumque domicilium nostrum
constituimus.
Novum est ius ad bonam administrationen. Articulo 41° cavetur cuivis personae, non solum Unionis civibus, ius,
«ut causa ipsius ab organis et institutionibus Unionis modo ab omni partium studium alieno et iusto et intra
congruum temporis spatium tractetur».
Paragraphi quarti huius articuli haec sunt verba:
«Cuivis personae licet organa Unionis una ex linguis Conventionum adire; eadem lingua responsum accipiet».
Nunc temporis sunt undecim linguae Conventionum, id est anglica, danica, finnica, francogallica, graeca,
hispanica, italica, lusitanica, nederlandica, suetica, theodisca; advenient mox bohemica, estonica, hungarica,
melitensis, polonica, slovenica; postea fortasse bulgarica, dacoromanica, lettonica, lithuanica, slovacica, turcica.
Potestne fieri ut in unoquoque dicasterio Unionis viginti tres linguae usurpentur?
6. Capite sexto cuius inscriptio est De Iuribus iudicialibus inveniuntur iura tradita quae sub nomine processus
ordinati summatum colliguntur.
Epilogus.

Unio Europaea vere artificium iuridicum et politicum est: Sapientia sibi aedificavit domum. Nobis per dimidium
saeculum donis pacis et prosperitatis donavit. Initio irridebatur nunc invidetur. Quanti, moderatores Civitatum et
cives simplices nunc desiderant Unioni nomen dare!
At pacifice quiescere nobis non licet, instant enim pericula.
Unio Europaea hodie est quasi arx obsidione clausa. Clauditur non vi armorum sed desperatis hominibus qui,
egestate usque ad famem pressi, parati sunt vitae iacturam accipere ut ingressum in terram ubi putant mel et lac
fluere sibi parent. Insula prosperitatis in mari egestatis longe vigere non potest. Neque possumus omnes accipere
neque omnes vi arcere. Quid faciendum?
Secundum periculum quasi intrinsecum est. Fantasma nationalismi nondum mortuum est. In regione vasconia et
in insula Corsica sunt homines qui putent instrumentis tromocratorum novas Civitates condere posse. Hoc morbo
grassante tota Europa mox in particula divisa esset inter se hostiles. Quo modo fieri potest ut regiones, linguae,
consuetudines quibus patria constituitur colatur et simul mercatus magnus communis, qui tanta emolumenta
nobis praebuit servetur. Sapientia opus est!
(Joannes Paulus Bauer, Saravipontanus)

Fußnoten
10

