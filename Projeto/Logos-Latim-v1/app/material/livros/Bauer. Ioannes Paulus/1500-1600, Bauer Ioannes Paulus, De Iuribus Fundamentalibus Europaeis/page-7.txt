Ad auctoritates publicas singularum Civitatum spectat, sententias a suis ipsarum tribunalibus prolatas exsequi.
Consilio vero Europae desunt organa quibus Curiae sententiae, ad socias pertinentes quae refragantur,
exsecutioni mandantur. Nihilominis Civitates sociae, lite perdita, sententiis iudicum Europaeorum stare solent.
Nulla enim Civitas Consilii Europae socia ipso facto est pars contrahens Conventionis. Si vero Conventioni
nomen dederit, declarat auctoritates publicas suas promptas paratasque esse ad omnes obligationes suscipiendas
quae e Conventione nascuntur. Quibus obligationibus susceptis fit, ut auctoritates publicae singularum sociarum
contra sententias Curiae agere vereantur, ne haec Civitas, propter violationem Conventionis de Consilio Europae
condendo, e Consilio excludatur. Opinione publica in eadem Civitate vigente talis Conventionis trangressio
reprobaretur. Et apud homines qui in rebus publicis versantur rationibus vere democraticis moderatis, iurum
hominis tutela res maximi momenti est. Neque tamen sola opinione publica unius Civitatis efficitur, ut iura
hominis respiciantur, praesertim si agitur de iuribus partium minorum nationis defendendis. Multum prodest,
quod opinio publica universarum Civitatum sociarum verenda est. Inde sine armis, verecundia tantum iuris et
opinionis publicae efficitur tutela iurum hominis, quae adhuc nulla alia parte orbis terrarum invenitur.

De nova Charta Iurum Fundamentalium Unionis Europaeae.

De Unione Europaea
In initio erat Communitas Europaea Carboni Effodiendo et Chalybi producendo quae anno 1952° a sex sodalibus
id est Re Publica Francogallica, Regno Belgico, Regno Nederlandico, Magno Ducatu Luxemburgico, Re Publica
Italica et Re Publica Confoederata Germania condita est. Bonus eventus huius inceptus regentibus sex Civatum
animum addidit ad Communitatem amplificandam. Anno 1958° Communitatem Europaeam Oeconomicam et
Communitatem Europaeam Atomicam exitaverunt. Maiorus momenti tantum erat Communitas Oeconomica
cuius fines patent ex exordio:
Regis Belgarum Maiestas, Praeses Rei Publicae Confoederatae Germaniae, Praeses Rei Publicae
Francogallicae, Praeses Rei Publicae Italicae, Magnae Ducissae Luxemburgi Celsitudo Regalis, Reginae
Nederlandiae Maiestas
TENACES PROPOSITI fundamenta iacendi ut populi europaei artius consocientur,
PARATI CERTIQUE coniunctim agendo progressum oeconomicum socialemque Civitatum suarum in tuto
ponendi repagula removere quibus Europa dividitur,
CONSILIUM SUSCIPIENTES condiciones vitae et laboris populorum suorum continuo in melius corrigendi,
COMPREHENDENTES conspiratione agendum esse ad impedimenta praesentia discutienda eo fine ut rei
oeconomicae stabile incrementum, aequilibritas commerciorum, honesta competitorum aemulatio praestentur,
CONTENDENTES res oeconomicas Civitatum suarum coniungere earumque progressionem cohaerentem
fovere aequando distantiam inter singulas regiones et minuendo tarditatem regionum quae fortuna prospera
minus utuntur,
DESIDERANTES coniunctim commercia temperando curam suam conferre ut coercitiones commerciorum inter
nationes auferantur,
INTENDENTES, coniunctionem Europae cum terris transmarinis roborare et desiderantes secundum statua
Nationum Unitarum prosperitarum harum terrarum fovere,
PARATI CERTIQUE vires oeconomicas suas iungendo pacem libertatemque servare et roborare, et ceteros
Europae populos qui similibus aspirationibus moventur hortantes ut hisce conatibus consiliisque accedant
DECREVERUNT Communitatem Europaeam Oeconomicam constituere ...
Quatuor libertates cautae sunt in amplo conventionis textu:
liber commeatus mercium
7

