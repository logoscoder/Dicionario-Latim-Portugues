DECREVERUNT Consilium Europae constituere, constans e Collegio delegatorum Civitatum et Concilio
Consultivo: quem ad finem assequendum haec acceperunt Statuta:
Articulus 1
Consilii Europae est curare ut artior efficiatur coniunctio sociarum qua bona spiritalia ac principia quae eis
sunt communis hereditas defendantur promoveanturque et qua progressio oeconomica et socialis promoveatur.
Ad hos fines persequendos sociae per Consilii organa et causas quarum omnium interest disceptabunt et
conventiones inibunt et res oeconomicas atque res quae spectant ad cultum civilem, scientias, ius,
administrationem communiter curabunt et iura hominis libertatesque fundamentales defendent ac provehent.
...
Articulus 3
Quaevis socia Consilii Europae haec agnoscit principia: Principium quo praebeatur principatus iuris et
principium quo concti suae dicionis homines iurum hominius et libertatum fundamentalium participes fiant;
omnis autem socia obligatione tenetur ut ad persequendum finem in Capitulo primo definitum operam sociam
sincere enixeque conferat.
Consilium Europae distinguendum est a Communitatibus Europaeis, qua pars Civitatum membrorum Consilii
tantum comprehenditur. Europa erat omnis divisa in partes tres: Europa orientalis sub dominatione Unionis
Sovieticae, Europa occidentalis politica, id est Europa Consilii cui cunctas Civitates Europae occidentalis, inter
eos Confoederatio Helvetica et Res Publica Confoederata Austriaca nomen dederunt et Europa occidentalis
oeconomica, in Communitates Europaeas coalescens. Imperio sovietico dissoluto cunctae Civitates Europae
orientalis Consilio Europae nomen dederunt etiam Res Publicae Russia.
De Conventione Europaea ad Iura Hominis Defendenda.

Conventione a pluribus sed non omnibus Consilii Europae sociis ratihabita, rationes inter has Civitates
intercedentes prorsus mutatae sunt. Maximopere enim haec Conventio differt ab illa Declaratione Universali
circa Iura Hominis a Conventu Generali Nationum Unitarum anno 1948° emissa, eo quod illi nullae sunt
facultates quibus leges ipsius exsecutioni mandentur; absque auctoritate iuridica, quasi lex imperfecta nihil aliud
nisi pia adhortatio est. Contra, Conventio Europaea iuribus fundamentalibus hominis prasidium fert efficax atque
valens.
Qui sint fines Conventionis, patet ex ipsius exordio:
Inter moderatores Civitatum subsignatores, quae Civitates sunt Consilii Europae sociae
INTUITU Declarationis Universalis circa Iura Hominis per Conventum Generalem Nationum Unitarum die
decimo mensis decembris anno 1948° promulgatae
CONSIDERANTES hanc Declarationem eo spectare ut iura ibidem enuntiata universaliter et efficaciter tam
agnoscantur quam applicentur,
CONSIDERANTES finem atque propositum esse Consilii Europae ut artior coniunctio efficiatur inter Civitates
socias, idque cum aliis tum eo potissimum effici posse ut iura hominis libertatesque fundamentales et serventur
et promoveantur,
AFFIRMANTES iterum et saepius libertatibus fundamentalibus se vel maxime adhaerescere, quippe quae sint
fundamenta iustitiae et pacis inter homines servandae, maximeque posita sint et sustententur tam regimine vere
democratico quam communi consensu respectuque iurum hominis unde derivantur,
PARATOS CERTOSQUE, utpote qui sint moderatores Civitatum Europearum, quae sunt incitatae simili studio
propositoque, quibus est communis hereditas bonorum spiritalium politicarumque, quibus est eadem
observantia libertatis et iuris principatus, rationes inire primas aptasque, quibus quaedam iura in Declaratione
Universali enuntiata coniunctim in tuto ponant
prout sequitur convenit:
...
Videamus quae sint praecipua iura hominis vel libertates fundamentales per Conventionem cautae:
1. Iura quae «classica» nominare licet, quia iam in traditis textibus, e. gr. in multis Constitutionibus Civitatum
inveniuntur:

5

