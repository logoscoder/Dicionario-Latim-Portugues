Ambaciae Edictum de pacificatione promulgandum curat. Hoc Edicto iam lineamenta futuri Edicti Namnetensis
exhibentur:
(1.)
Libertas conscientiae omnium subditorum tuetur.
(2.)
De libertate cultus distinguendum est:
(2.1)
Libertas cultus catholici ubique in regno praestatur;
(2.2)
Libertas cultus calvinistici coartatur:
(2.2.1) Magnatibus, id est magnis feudatariis licet in territoriis suis publice sacra secundum ritum
calivinisticum celebrare;
(2.2.2) Hominibus simplicibus tantum licet publice sacra secundum ritum calvinisticum in uno loco
uniusquisque balliviae celebrare, templa non permittuntur in centro oppidorum sed solum in suburbiis; Luteta
Parisiorum non nisi exercitium publicum cultus catholici conceditur.
17. Die 17º mensis Augusti rex Carolus nonus aetate maior declaratur. Initio anni sequentis usque ad annum
1566um rex iuvenis una cum matre et dignitariis Aulae regiae «iter Gallicum» facit, spe fultus ut praesentia sua
pacem regni stabilire queat. Spes ad irritium cecidit, hugenoti pacificatione Ambaciensi minime contenti sunt.
Unus de ducibus eorum, Dux de Condé clam et repente persona regis et matris ipsius potiri conatur, audax
facinus bonum eventum non habuit. Hugenoti arma capiunt, secundum bellum religionis cooritur. Urbs Lutetia
Parisiorum obsidione cingitur. Excercitui regis contingit caput francogalliae liberare. Catarina, quae adhuc
iuvenem regem quasi habenis ducit, putat modum cum moderatione gubernandi frustratum et ideo ab eo
discedendum esse; Ospitalem, quem responsabilem huius iacturae habet, dimittit. Ad pacem, (verius indutias)
obtinendam, rex pactione pacis die 23º mensi Martii in loco Longjumeau facta, Edictum anno 1563º latum
omnibus cum partibus restituit. Interim arma parat. Versus finem huius anni se satis armatum esse putat ad ictum
infligendum. Duobus Edictis, die 18º mensis Septembris et 22º mensis Decembris latis cunctas libertates
Calvinistis usque ad hunc diem concessis tollit, nihil praeter libertatem conscientiae eis relinquitur. Cultus
publicus religionis non nisi catholicis permittitur; pastoribus acatholicis ut intra quindecim dies e regno emigrent
iniungitur; omnes ministri et officiales regis calvinisticae confessionis ab officio amoventur; iudicibus
parlamentorum et professoribus studiorum universitatum praecipitur ut iusiurandum catholicismi praesent.
18. Hugenoti non parati sunt ad subiectionem. Tertius bellum religionis cooritur. Duces hugenotorum sunt
Henricus a Navarra, futurus rex Francogalliae eius nominis quartus, Henricus Dux de Condé et classis praefectus
Coligny. Anceps exitus belli utramque partem ad transigendum inducit. Die 8º mensis Augusti Edicto loco SaintGermain-en-Laye lato Edictum Ambaciae anno 1563º latum in integrum restituitur, insuper hugenotis quattuor
oppida ut «loca secura» [10] (places de sûreté) at tempus duorum annorum ceduntur. Ut pax etiam inter familiam
regiam restituatur, matrimonium Henrici a Navarra cum sorore regis paciscitur.
19. Anno 1572º Henricus qui nunc post mortem matris suae rex Navarrae est, Lutetiam Parisiorum ad nuptias
celebrandas venit, una cum eo multi duces et nobiles factionis hugenoticae. Quasi caeci in foveam inciderunt.
Die Sancti Bartolomaei id est 23º mensis Augusti circa mediam noctem strages paratae incipiunt, plurimi
occidione occumbunt. Henrico parcetur, sed «mucrone ad collum» ut postea dicere solebat, religionem
calvinisticam abiurare et catholicam amplecti cogitur. Quamvis affinis regis simul captivus est. Rex Carolus
nonus, qui putat nunc factionem hugenoticam quasi decapitatam et ea de causa inermem esse, crudelissime e
somniis expergiscitur. Quartum bellum religionis cooritur. Hugenoti nunc omnino a rege deficiunt, se omni
obligatione fidei solutos esse declarant. In oppidis et regionibus ubi numerosiores et potentiores sunt imprimis in
regionibus meridionalibus propriam civitatem foederalem et aristocraticam omnino a regno seiunctam
constituunt. Exemplo sunt Provinciae foederatae Nederlandiae quae eodem fere tempore se a dicione regis
Hispaniae liberas declarant. Regentes novae rei publicae tributa regi solvenda sibi percipiunt, ad defensionem
praeparandam praeter strenuos et fideles milites suae religionis etiam mercenarios alienigenos conducunt;
foedera cum ceteris potestatibus, Anglia, Nederlandia, Principibus Germaniae, Cantonibus Helvetiae feriunt,
Gallia videtur in duas civitates divisa esse. Quartum bellum iterum indutiis interrumpitur. Utraque factio mora et
requie eget.
De regno Henrici tertii
20. Die 13º mensis Maii anno 1574º rex Carolus nonus moritur. Secundum legem hereditariam iuxta quam
corona regni hereditate inter proximus agnatos transmittitur successor est frater eius, Henricus tertius huius
nominis, qui eo tempore corona Poloniae insignitus est, cui confestim renuntiat ut regno Francogallico potiatur.
A subditis francogallis non amatur, propter inclinationes sexuales «rex Sodomae» nuncupatur. Frater ipsius,
minor natu, Franciscus Dux d’Alençon, qui ipse spem alebat ut rex Francogalliae fieret ab Aula regia ad
Hugenotos fugit. Ipsi inde denuo parati sunt ad bellum suscipiendum. Etiam Henricus rex Navarrae se liberat, ad
5

