Praeter locis supra nominatis, hugenotis solum licet sacra secundum eorum ritum in territoriis quae regi
immediate subsunt et ibi non nisi in loco constituto anteurbano celebrare. Excipiuntur sedes archiepiscoporum et
episcoporum, ibi tantum in locis vicinis eis exercitium publicum eorum religionis permittitur (Art. XI).
Omnino vetatur quodvis exercitium religionis calvinisticae in aula regia et in urbe Lutetiae Parisiorum, at nullo
modo licet hugenotos ad aliquid facientum cogere, quo conscientia laedatur, donec se huic Edictio conformant
(Art. XIV).
Praeter loca in Edicto recensita, hugenotis nullum exercitium religionis, neque publice neque privatum
conceditur (Art. XIII).
In locis ubi hugenotis exercitium publicum religions permittitur, eis licet apta aedificia erigere (Art. XVI). Eis est
ius ad propria coemeteria (Art. XXVIII).
Quaedam obligationes erga Ecclesiam catholicam Hugenotis imponuntur:
Non tenentur sollemniis catholicorum interesse, sed diebus festibus eis negotia agere vel artificium publice
exercere non licet (Art XX).
Obligantur more consueto Ecclesiae catholicae decimas solvere (Art. XXV).
Quod attinet ad iura quae hodie iura civium nominamus, hugenotis ampla aequalitas cum catholicis non negatur:
Aditus ad scholas et studiorum universitates non pendet a confessione (Art. XXII).
Hugenoti qui munera venalia emunt, non plus pretii solvent quam catholici. Non in sanctos, tantum in Deum
iurabunt, quo privilegio et aliis occasionibus ubi iusiurandum praestandum est fruent (Art. XXIV).
Hugenotis accessus ad omnia regni officia patet (Art. XXVII).
Multis articulis, a XXXº usque ad LXVII um agitur de constitutione tribunalium. Regi prudentissimo cui pax regni
cordi erat, necessarium esse videbatur, hugenotis viam iuris aperire qua iura Edicto concessa defenderent ne
viam facti ingrederentur. Sciens sententias tribunalium non semper modo logico latas sed praeiudiciis iudicum
affectas esse, in parlamentis cameras paritarias instituit ad quas pertinebat, causas inter catholicos et hugenotos
vertentes dirimere.
De sorte Edicti namnetensis
Moderatio rei religiosae Articulis Pacis Osnabrugensis statuta mutata forma usque ad nostrum tempus in
Germania viget. Vita Edicti namnetensis brevior erat. Henricus pacificus anno 1610º a viro catholico necatur.
Successor eius, filius Ludovicus decimus tertius cardinalem Richelieu primum administrum regni renuntiat, qui
ad hugenotorum «statum in statu» abolendum protendit. Anno 1628º post diuturnam obsidionem praecipuus
locus securus hugenotorum La Rochelle expugnatur. Hugenoti coguntur omnia loca secura regi cedere. Die 18º
mensis Octobris anno 1685º rex Ludovicus decimus quartus Edictum namnetense quamvis ab auctore
«perpetuum et irrevocabile» denotatum sit, abrogat, omnes hugenotorum libertates, etiam libertatem conscientiae
e medio tollit.

Jac. Aug. Thuani (Jacques de Thou) historiarum sui temporis, t. V, p. 782 a: «Caecilio et Justino Nassovio
dimissis tandem edictum in Protestantium gratiam factum post longas altercationes et repetitas controversias
finem accepit, et regio sigillo firmatum est Eidib. Aprilib., quod à loco Namnetense appellatum est» cit. a JeanLouis Bourgeon, in Coexister dans l’intolérance – l’édit de Nantes (1589) (Michel Grandjean et Bernard Roussel
ed), p. 25. Diei indicationem falsam esse luculenter demonstratur a ab auctore loco laudato pp. 17 ss. Optima
editio textus invenitur in libro «L’Édit de Nantes, présenté et annoté par Janine Garrison; Éditions Atlantica
1997.
[2] Quoad nomen latinum cfr. inscriptionem libri: «Corpus Iuris Francici seu, absolutissima collectio arrestorum
sive reum in Supremis Franciae Tribunalibus & Parlamentis iudicatarum» anno MDCCCIV Genavae publici
iuris facto.
[3] Difficile latine redditur, fortasse: Dialogus inter doctum et simplicem civem.
[4] Les vrais héritiers de la Couronne, ce sont ceux qui sont dignes de porter le caractère de Dieu. S’il plaist à
Dieu nous donner un Roy de nation française, son nom soit bénist; si de Lorraine, son nom soit bénist; si
Espagnol, son nom soit bénist; si Allemand, son nom soit bénist. De quelque nation qu’il soit, estant catholique
[1]

10

