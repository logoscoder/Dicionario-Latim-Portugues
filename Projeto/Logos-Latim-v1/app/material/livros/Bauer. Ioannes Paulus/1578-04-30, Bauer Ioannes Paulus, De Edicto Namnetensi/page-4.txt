sanguinem effundere, «id quod perpetui luctus causa esset, essetque contra nostram naturam et non conveniens
nostrae iuventuti» [8]. Omnium factorum dictorumque veniam et oblivionem sancit, excipiuntur tantum
praedicatores calvinistici et coniuratores. At pax sperata non venit. Die 16º mensis Martii quidam coniurati
nobiles hugenotici impetum in castrum Ambaciae, ubi rex cum suis commoratur eo fine ut regem
comprehenderent attentant. Calvinum ipsum ante inceptum interrogaverant utrum licitum sit, quod ille negabat.
Successu carent, castrum a duce de Guise mira animi praesentia defenditur, coniurati capitivi confestim a muro
suspenduntur.
12. Die 20º mensis Maii Michael Ospitalis Cancellarius Regni nominatur. Eo auctore novum Edictum quod
dicitur l’Édit de Romorantin latum est, quod mirabilem sapientiam iuridicam et peritiam gubernandi spirat.
Excercitium religionis protestanticae cuiusvis ritus et doctrinae in toto regno vetatur, simul omnes conventus sive
publici sive privati. Catholici contenti sunt. At tribunalibus civilibus competentia tollitur de rebus fidei iudicandi,
demandatur tribunalibus ecclesiasticis, quae vero non possunt sine assistentia «brachii saecularis» neque poenam
capitalem neque poenas corporales neque poenam carceris irrogare, sed tantum poenas ecclesiasticas e.gr.
excommuncationem vel amissionem beneficorum vel amotionem hominis ecclesiastici a munere. Inde quaevis
coercitio conscientiarum vitatur, sub condicione tamen, ut nova religio publice non exerceatur. Neque hugenoti
contenti sunt. A Consilio Regni, qui mense Augusti in castro Fontis Blaudi (Fontainebleau) cogitur, dux
Calvinistarum magister classis Coligni postulat, ut Calvinistis quaedam loca concedantur, ubi pacifice sacra
celebrare queant.
De regno Caroli noni
13. Die 5º mensis Decembris anno 1560º rex Francisus secundus moritur, sedecim anno natus. Successor est
frater eius, Carolus nonus, qui anno 1550º natus minoris aetatis est. Mater eius, Catharina de Medis et
procuratrix regni. Primus ipsius gressus est actus humanitatis: Ospitale instigante mense Ianuario iubet ut
omnibus qui causa religionis in carceribus retineantur, libertas reddatur. Hugenoti ei grates non habent.
Mensibus Februarii et Martis in regionibus meridionalibus fit id, quod a posterioribus «Quaresima hugenotica»
nominabatur: hugenoti armati conveniunt, catholicos aggrediuntur, ecclesias diripiunt, incendiunt, sacerdotes et
religios mactant. Potestas civilis impotens monstratur. Procuratrix regni coacta est, summum imperium
triumvirato demandare, quorum praestans dux Franciscus de Guise est. Omnes tres Ospitalem oderunt. Is vero
confidentia Catharinae fretus, viam ad pacem invenire mira patientia pergit. Novo Edicto regali Calvinistis
privatim congregari licet, optio eis datur in regno «more catholico et sine scandalo» [9] vivendi aut emigrandi
omnibus bonis retentis.
14. Iam occasione Statuum Generalium (les États généraux) qui initio anni 1561 i convocati sunt, Tertio Statui
concilium nationale cogendum esse visum est quo ecclesia reformanda et quaevis causa dissidii e medio tollenda
sit. Quasi ad concilium praeparandum Ospitalis mense Septembri repraesentantes utriusque factionis in locum
Poissy ad disputationem publicam habendam invitavit. A Genava venit Thedorus Bezae, amicus intimus et
cooperator Calvini. Ut fere in omnibus disputationibus theologicis huius temporis contigit, exitus spem fefellit.
Cancellarius initio colloquii praesentes alloquitur, dicens bello civili Francogalliam perditam iri, conscientias
cogi non posse, spem in reformationem Ecclesiae ponendam esse, qua reformatione feliciter peracta omnes
christiani denuo in gremium unius Ecclesiae revertantur. Sententiae nimis manifestae ut efficaces esse possent.
Participes catholici theses haereticas Bezae ne quidem auribus percipere volebant. Implacabiles disputantes
secesserunt. Indefatigabilis Ospitalis viam pacis quaerere perrexit.
15. Die 17º mensis Ianuarii anno 1562º Edicto qui l’Édit de Saint-Germain-en-Laye nuncupatur, calvinistis
exercitium religionis publicum extra muros oppidorum conceditur, intra muros eis privatim in eorum domibus ad
sacra celebranda convenire licet. Synodos et consistoria habere tantum permittente et praesente magistratu regali
possunt. Ospitali annus 1562us est annus ater. Parlamentum Lutetiae Parisiorum registrationem Edicti recusat. Die
1º mensis Martii milites catholici in oppidolo Vassy in hugenotos qui ad sacra celebranda convenerant, impetum
faciunt et plus quam triginta interficiunt. Bellum imminet. Dux Franciscus de Guise regem et matrem eius a
castro Fontis Blaudi abripere et quasi captivos Lutetias ducere curat, ubi in sua postetate sunt. Catarina Edictum
Ianurarii in urbe Lutetiae Parisiorum adhibere vetat. Mense Aprili primum bellum apertum inter duas factiones
incipit. Hugenoti reginam protestanticam Angliae Elisabetham adeunt, ei Portum Gratiae (Le Havre) tradunt et
pro hac concessione auxilia militaria accipiunt. Nihil prodest, die 19º mensis Decembris catholici victoriam
definitivam reportant, duces hugenotici aut mortui aut captivi sunt. Res hugenotica omnino perdita esse videtur.
16. Fortunae vero rota volvitur, die 18º mensis Februarii anno 1563º dux Franciscus de Guise a homicida
interficitur. Factio catholica decapitata est. Ospitalis bona occasione fruens die 19º mensis Martii huius anni
4

