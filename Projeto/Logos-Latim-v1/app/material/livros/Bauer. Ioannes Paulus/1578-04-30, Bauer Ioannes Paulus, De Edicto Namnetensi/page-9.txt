inferre se invicem lacessere, de illis disputare, verbis disceptare, rixari vel se offendere verbo vel actu, sed se
retinere et pacifice convivere ut fratres amici et concives; sub poena in contra agentes ut infractores pacis et
perturbatores tranquillitatis publicae.
Necessarium videtur ut «rabies theologorum» utriusque partis coerceatur.:
Art XVII. [21]
Interdicimus omnibus concionatoribus, lectoribus et aliis qui publice loquuntur, ne verba, orationes et
sententias quae aptae sint ad populum concitandum usurpentur. Multo magis iussimus et iubemus ut se retineant
et modeste se gerant nihil dicentes nisi quae instructioni et aedificationi auditorum et conservationi quietis et
tranquillitatis quam in nostro dicto regno stabilivimus utilia sunt; contra agentes poenis nostris edictis
praecedentibus stabilitis plectentur. Iubemus definite accusatoribus generalibus nostris et eorum vicariis ut ex
officio in eos animadvertant, quod si non faciunt ipsi ut personae privatae puniantur et a muneribus
amoveantur.
De statu religionis catholicae
Religio catholica est, ut antea, sola et unica «religio status»:
Art. III. [22]
Iubemus ut religio catholica apostolica et romana reditegretur et iterum instituatur in omnibus locis et partibus
huius regni nostri et regionum sub dicione nostra ubi eius exercitium interrupta est, ut ibi pacifice et libere
exerceatur sine ulla perturbatione nec impedimento.
Interdicimus definitissime cuivis homini cuiuscumque status, qualitatis vel condicionis sit, sub poenis supra
dictis, ne turbent, vexent vel interpellent ecclesiasticos in sacris celebrandis, in decimis fructibus redditibus
beneficiorum fruendis et percipiendis, neve omnium ceterorum iurium et officiorum quae ad eos pertinent.
(Iubemus) ut omnes qui occasione motuum ecclesiis, domibus, bonis et redditibus supradictorum
ecclesiasticorum potiti sint eosque detineant et occupent illis totam possessionem et pacificum usum in eodem
statu iurium, libertatum et cautionum in quo ante spoliationem erant, relinquant.
Item interdicimus definitissime illis de religione de qua praetendunt esse reformatam, ne conciones neve aliud
exercitium dictae religionis in ecclesiis, domibus et habitationibus dictorum ecclesiasticorum habeant.

De statu hugenotorum
Ex articulo supra laudato luculenter patet, in regno francogallico nullam paritatem religionem esse ut in Imperio
sacro, secundum illam pulcherrimam formulam: «ita ut quod uni parti iustum est, alteri quoque sit iustum» [23].
Ad statum catholicorum, qui est status generalis, definiendum singulus articulus sufficit; temperatio vero iurium
hugenotorum pluribus normis eget.
Hugenotis conceditur libertas conscientiae:
Art. VI. [24]
Ne relinquatur ulla ansa perturbationum et contentionum inter subditos nostros permisimus et permittimus illis
de dicta religione de qua praetendunt esse reformatam vivere et commorari in omnibus oppidis et locis huius
regni nostri et regionum sub dicione nostra sine investigationibus vexationibus molestiis vel coactione ad
aliquid faciendum religionis causa quod contra eorum conscientiam est, neque huiusce causa perquirantur in
ipsorum domibus aut locis ubi habitare velint; sub condicione quidem ut omnia servent quae in praesenti Edicto
cautae sunt.
Exercitium publicum religionis eis tantum certis in locis conceditur:
Quibusdam feodatariis maioris ordinis et familiis ipsorum in sedibus ad eos pertinentibus sacra iuxta regulam
calvinisticam celebrare licet; in aliis aedificiis tantum cum ipsimet adsint (Art. VII).
Feodatariis minoris ordinis sacra iuxta ritum calvinisticum tantum in domibus cum familia celebrare licet.
Permissio extenditur ad conventus peculiaris causae, e. gr. baptismi celebrandi, ubi non plus quam triginta
homines adsunt. In territoriis vero feodatariorum catholicorum quibus ius vitae necisque competit, actiones huius
generis tantum cum assensu feodatarii permittuntur (Art. VIII).
Cultus divinus iuxta ritum calvinisticum in iis locis et oppidis regni permittitur, ubi in annis 1596 et 1597 pluries
publice exercebatur (Art. IX).
9

