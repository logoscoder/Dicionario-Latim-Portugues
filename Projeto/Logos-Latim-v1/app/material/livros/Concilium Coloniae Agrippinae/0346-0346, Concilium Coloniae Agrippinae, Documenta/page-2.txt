Quapropter eufratas falsus doctor, qui tantum nudum hominem asserit christum, recte omnium consacerdotum
uoce dampnatus est.
Ideo consentio, ut si quis epistolas ipsius per catholicam ecclesiam adtulerit, communione priuetur, eundem que
censeo iuste esse depositum.
Simplicius episcopus dixit: esse episcopum non posse eufratam consentio, quia christum deum negat.
Amandus episcopus dixit: siquidem in praesenti, quando eufrata a quinque episcopis sententiam accepit, me inter
ipsos fateor esse consentaneum, qui epistolis meis ad eundem deponendum consensi, secundum falsam
doctrinam ipsius, cui christum dominum deum negat, merito in ipsum sententiam collatam esse constat, ad cuius
dampnationem consentio.
Iustinianus episcopus dixit: ex epistula clericorum agripinensium, necnon et fratrum per singula castra
constitutorum quorum epistolae et subscriptiones tenentur, cognouimus eufratam esse blasphemum, qui christum
saluatorem dominum nostrum deum esse negat.
Quapropter et ego consentio illum ab ecclesia catholica esse dampnatum.
Eulogius episcopus dixit: diabolus qui ab initio fuit, qui periit primus et ceteros perdidit, ipse hodie in eufrata
persistit.
Nam et idem multos se cum trahendo decepit, qui tamen meminisse debuerat apostolum praedicasse, qui ait: etsi
angelus descenderit de caelo et uobis aliter praedicauerit, quam uobis est praedicatum, anathema sit.
Quare eufrata falsus doctor legis que subuersor merito omnium episcoporum sententia dampnatus est, qui
benedictum dominum et saluatorem nostrum, auctorem lucis et uitae iesum christum deum negare ausus est.
Et ideo pusillitatis meae consensu, ut meretur, dampnatione percussus est.
Seruatius episcopus dixit: quid fecerit, quid ue docuerit eufrata pseudoepiscopus, non opinione, sed ueritate
cognoui pro finitimi loci coniuncta ciuitate, cuique publice et domestice obstiti saepe, cum ille christum deum
negaret, audiente etiam athanasio episcopo alexandriae et presbyteris et diaconibus plurimis.
Et idcirco censeo christianis episcopum eum esse non posse, quia deum christum sacrilega uoce negauit, neque
illum christianum esse iudicandum, qui eiusdem confinitimus fuerit inuentus.
Discolius episcopus dixit: qui christum deum negat in ecclesia non potest permanere, dicente domino deo nostro
iesu christo: qui me negauerit coram hominibus, et ego negabo eum coram patre meo qui est in caelis.
Et ideo eufratam inter ceteros fratres meos arbitror et rectissime censeo esse episcopum non permitti.
Item sententia epistola diclapeti episcopi aurelianorum, sed tamen sermonibus istis inter omnium uoces: eufratas
damnationi tradatur atque puniatur, qui christum negat esse filium dei, cuius falsa machinatio multis
innocentibus attulit prauitatem.
Sed necesse est, ut ipse ueterator, qui tantum molitus est scelus, caelesti plaga feriatur.

2

