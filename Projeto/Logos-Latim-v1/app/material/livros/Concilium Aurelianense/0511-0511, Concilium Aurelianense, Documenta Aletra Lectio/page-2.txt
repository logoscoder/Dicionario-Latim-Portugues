Quod si aliqui sacerdotum ad hanc curam minus sollicitus ac deuotus extiterit, publice a conprouincialibus
episcopis confundatur.
Quod si nec sub tali confusione correxerit, donec emendet errorem, communione fratrum habeatur indignus.
Si quis ab episcopo uel de ecclesiae uel de proprio iure credederit aliquid repetendum, si nihil conuicii aut
criminationes obiecerit, eum pro sola conuentione a communione ecclesiae non liceat submoueri.
Abbatibus, presbyteris omni que clero uel in religionis professione uiuentibus sine discussione uel
commendatione episcoporum pro petendis beneficiis ad domnus uenire non liceat.
Quod si quisqui praesumserit, tamdiu loci sui honore et communione priuetur, donec per poenitentiam plenam
eius satisfactionem sacerdos accipiat.
Si seruus absente aut nesciente domino et episcopo sciente, quod seruus sit, aut diaconus aut presbyter fuerit
ordinatus, ipso in clericatus officio permanentem episcopus eum domino dupli satisfactione conpenset.
Sin uero episcopus eum seruum esse nescierit, qui testimonium perhibent aut eum supplicauerint ordinari, simili
redibitione teneantur obnoxii.
Si presbyter uel diaconus crimen capitale commiserit, simul et officio et communione pellatur.
De hereticis clericis, qui ad fidem catholicam plena fide ac uoluntate uenerint, uel de basilicis, quas in
peruersitate sua gothi hactenus habuerunt, id censuimus obseruari, ut si clereci fideliter conuertuntur et fidem
catholicam integrae confitentur uel ita dignam uitam morum et actuum probitate custodiunt, officium, quo eos
episcopus dignos esse censuerit, cum impositae manus benedictione suscipiant; et ecclesias simili, quo nostrae
innouari solent, placuit ordine consecrari.
De his, qui suscepta paenitentia religionem suae professionis obliti ad saecularia relabuntur, placuit eos et a
communione suspendi et ab omnium catholicorum conuiuio separari.
Quod si post interdictum cum iis quisquam praesumserit manducare, et ipse communione priuetur.
Si diaconus aut presbyter pro reatu suo ab altaris communione sub paenetentis professione submouerit, sic
quoque, si alii defuerint et causa certe necessitatis exoritur, poscentem baptismum liceat baptezari.
Si se cuicumque quaecumque mulier duplici coniugio presbyteri uel diaconi relicta coniunxerit, aut castigati
separentur aut certe, si in crimenum intentione persteterint, pari excommunicatione plectantur.
Antiquos canones religentes priora statuta crededimus renouanda, ut de his, quae in altario oblatione fidei
conferentur, medietatem sibi episcopus uindicet et medietatem despensandam sibi secundum gradus clerus
accipiat, praediis de omni commoditate in episcoporum potestate durantibus.
De his, quae parrochiis in terris, uineis, mancipiis adque peculiis quicumque fedelis obtulerint, antiquorum
canonum statuta seruentur, ut omnia in episcopi potestate consistant; de his tamen, quia in altario accesserint,
tertia fediliter episcopis deferatur.
Episcopus pauperibus uel infirmis, qui debilitate faciente non possunt suis manibus laborare, uictum et uestitum,
in quantum possebilitas habuerit, largiatur.

2

