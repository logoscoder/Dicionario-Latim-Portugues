Omnis autem baselice, quae per diuersa constructae sunt uel cotidie construuntur, placuit secundum priorum
chanonum regulam, ut in eius episcopi, in cuius territurio sitae sunt, potestate consistant.
Ne superstis frater torum defuncti fratris ascendat: ne sibi quisque amissae oxores sororem audeat sociare.
Quod si fecerint, ecclesiastica districtione feriantur.
Abbates pro humilitate religionis in episcoporum potestate consistant et, si quid extra regolam fecerint, ab
episcopis conrigantur; qui semel in anno, in loco ubi episcopus elegerit, accepta uocatione conueniant.
Monachi autem abbatibus omni se obedientiae deuotione subiciant.
Quod si quis per contomaciam exteterit indeuotus aut per loca aliqua euagari aut peculiare aliquid habere
praesumserit, omnia quae adquisierit, ab abbatebus auferantur secundum regulam monasterio profutura.
Ipsi autem qui fuerint peruagati, ubi inuenti fuerint, cum auxilio episcopi tanquam fugacis sub custodia
reuocentur; et reum se ille abba futurum esse cognoscat, qui in huiusmudi personas non regulari animaduersione
distrinxerit uel qui monachum susceperit alienum.
Monacho uti orarium in monasterio uel cyanchas habere non liceat.
Monachus si in monasterio conuersus uel pallium conprobatus fuerit accepisse, et postea uxori fuerit sociatus,
tantae praeuaricationis reus numquam ecclesiastici gradus officium sortiatur.
Nullus monachus congregatione monasterii derelicta ambitionis et uanitatis inpulso cella construere sene
episcopi permissione uel abbatis sui uoluntate praesumat.
Si episcopus humanitatis intuitu uineolas et terrulas clericis uel monachis praesteterit excolendas uel pro tempore
tenendas, etiam si longa transisse annorum spatia conprobentur, nullum ecclesia praeiudicium patiatur nec
saeculari lege praescriptio, quae ecclesiae aliquid inpediat, opponatur.
Id a sacerdotebus omnibus est decretum, ut ante pascae sollemnitate non quinquaginsima sed quadraginsima
teneatur.
Vt nulli ciuium pascae, natalis domini uel quinquaginsimae sollemnitatem in uilla leceat celebrare, nisi quem
infirmitas probabitur tenuisse.
Cum ad celebrandas missas in dei nomene conuenitur, populus non ante discedat, quam missae sollemnitas
conpleatur, et ubi episcopus fuerit, benedictionem accipiat sacerdotes.
Rogationes, id est laetanias, ante ascensionem domini ab omnibus ecclesiis placuit celebrari, ita ut praemissum
triduanum ieiunium in domenicae ascensionis festiuitate soluatur; per quod triduum serui et ancellae ab omni
opere relaxentur, quo magis plebs uniuersa conueniat.
Quod triduo omnis absteneant et quadraginsimalibus cibis utantur.
Clerici uero qui ad hoc opus sanctum adesse contemserint, secundum arbitrium episcopi ecclesiae suscipiant
disciplinam.
De familiaritate extranearum mulierum tam episcopi quam presbyteri uel diaconi praeteritorum canonum statuta
custodiant.

3

