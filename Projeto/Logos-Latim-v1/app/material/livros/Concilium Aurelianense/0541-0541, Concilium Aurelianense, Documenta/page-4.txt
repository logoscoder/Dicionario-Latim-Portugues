Si quae parrociae in potentum domibus constitutae sunt, ubi obseruantes clerici ab arcidiacono ciuitatis admoniti
secundum qualitatem ordinis sui fortasse quod ecclesiae debent, sub speciae domini domus implere neglexerint,
corrigantur secundum ecclesiasticam disciplinam.
Et si ab agentibus potentum uel ab ipsis rei dominis de agendo officio ecclesiae in aliquo prohibentur, auctores
niquitiae a sacris cyremoniis arceantur, donec subsecuta emendatione in pace ecclesiastica reuocentur.
De incestis coniunctionibus id statuimus obseruandum, ut si quisquis post synodum aurilianensem ante hoc
triennium constitutam inliciti thori iura praesumpserit, circa eum secundum statuta epaunensium canonum a
sacerdotibus ecclesiae seueritas teneatur.
Quisquis humicidium uolumtate commiserit, ita ut occidere audeat innocentem, si a principibus aut a parentibus
quacumque re se redderit absolutum, pro modo paenitentiae distringendus in sacerdotes potestate consistat.
Si que mulieris fuerint in adulterio cum clericis depraehensae, clericis districtione adhibita mulieris ipsae, prout
sacerdoti uisum fuerit, districtioni subiaceant et a ciuitatibus, ut sacerdus praeceperit, repellantur.
Licit prioribus canonibus iam fuerit difinitum, ut, de mancipiis christianis quae apud iudaeos sunt, si ad ecclesia
confugerint et redemi se postolauerint, etiam ad quoscumque christianos refugerint et seruire iudaeis noluerint,
taxato et oblato a fidelibus iusto praetio ab eorum dominio liberentur, ideo statuimus, ut tam iusta constitutio ab
omnibus catholicis conseruetur.
Id etiam decernimus obseruandum, ut, si quicumque iudaeos prosilitum, qui aduena dicitur, iudaeum facire
praesumpserit aut christianum factum ad iudaeicam superstitionem adducire uel si iudaeo christianam ancillam
suam crededirit sociandam uel si de parentibus christianis natum iudaeum sub promissione fecerit libertatis,
mancipiorum amissione multetur.
Ille uero qui de christianis natus iudaeus factus est, si sub condicione fuerit manumissus, ut in ritu iudaeico
permanens habeat libertatem, talis condicio non ualebit, quia iniustum est, ut ei libertas maneat, qui de christianis
parentibus ueniens iudaicis uult cultibus inherere.
De genere seruili decreuimus obseruandum, ut discendens inde posteritas, ubicumque quamuis post longa spatia
temporum repperitur, in locum, cui auctoris eius constat fuisse depotatus, reuocata studio sacerdotis, in ea, quae
constituta est a defunctis, condicione permaneat.
Cui praecepto si quis saecularium humanae cupiditatis inpulsu crededirit obuiandum, quousque se corrigat, ab
ecclesia suspendatur.
Si quis in agro suo aut habit aut postolat habere diocessim, primum et terras ei deputet sufficienter et clericos,
qui ibidem sua officia impleant, ut sacratis locis reuerentia condigna tribuatur.
Quisquis agellum ecclesiae in die uitae suae pro quacumque misericordia a sacerdote, cui potestas est, acceperit
possidendum, quaecumque ibidem proficerit, alienandi nullam habeat potestatem nec sibi parentis sui ex ea re
aliquid extiment uindicandum.
De substituendo antestite si fortassis mora extiterit et uolumtas decessores ante fuerit reserata, quam successor
adcedat ecclesiae, non inpediat successori.
Si quispiam clericorum aliquid de facultatem illam praesumpserit, in potestate sit aduenientis episcopi, utrum
audire an reiecere decessores sui debeat uolumtatem, nec ecclesiae in obiecto ueniant tempora legibus constituta,
dum non exstitit persona, quae de utilitate ecclesiae adtentius cogitarit.

4

