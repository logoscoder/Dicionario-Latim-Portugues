Sane si de seruis ecclesiae libertos fecerit nomiro conpitenti, in ingenuitate permaneant, ita ut ab officio ecclesiae
non recedant.
Si quis episcoporum sciens aut bigamum aut internuptae maritum ad officium leuitice dignitatis siue presbyterii
contra ius canonum promouere praesumpserit, nouerit se unius anni spatium ab omni officio sacerdotes esse
suspensum.
Cui si forte sententiae subiacere contemserit, a communione eius usque in magnam synodum se fraternitas
uniuersa suspendat.
Illi uero, qui inlicite promoti sunt, regradentur.
Si quid abbatibus aut sacris monastheriis aut parrociis pro dei fuerit contemplatione conlatum, in sua proprietate
hoc abbates presbyteri minime reuocabunt nec alienare rem cunctis fratribus debitam quacumque occasione
praesumant.
Quibus si fuerit inpositum, ut constituta conuellant, non aliter ualeat, nisi fuerit sui episcopi suscriptione
firmatum.
Si inter episcopos de rebus terrenis aut possessionibus sub repetitionis aut retentationis titulo nascatur intentio,
intra anni spatio pro studio caritatis, quae cunctis debit rebus temporalibus anteferri, per epistulas fratrum
adfectuosae commoniti aut inter se aut in praesentia electorum iudicum negotium sanare festinent.
Quod si distulerint, donec ipsa causatio abrogetur, a caritate fratrum, qui distulerit, habeatur extraneus, quia
iniustum est, ut, qui cunctis praesunt, inter se quacumque causatione dissentiant.
Si quis iudicum clericus de quolibit corpore uenientes adque altario mancipatus uel, quorum nomina in matricula
ecclesiastica tenentur scripta, publicis actionibus adplicare praesumpserit, si sacerdote commonitus emendare
noluerit, cognoscat se pacem ecclesiae non habere.
Similiter a tutillae administratione pontifices, presbyteros adque diaconos adeo excusatos esse decreuimus, quia,
quod lex saeculi etiam paganis sacerdotibus et ministris ante praestiterat, iustum est, ut erga christianus
specialiter conseruetur.
Quaecumque ecclesiis aut pontificibus sub conpetenti iusto docomento fuerint derelicta, ab heredibus legitimis
dignum est, ut pro dei contemplatione seruentur.
Si quis post acceptum baptismi sacramentum ad immolata daemonibus, tanquam ad uomitum, sumenda
reuertitur, si, commonitus a sacerdote se corregere ex hac praeuaricatione noluerit, a communione catholica pro
emendatione sacrilegii suspendatur.
Si quis christianus, ut est gentilium consuetudo, ad caput cuiuscumque ferae uel pecudis, inuocatis insuper
nominibus paganorum, fortasse iurauerit, si se ab hac superstitione commonitus nuluerit prohibere, donec reatum
emendet, a consortio fidelium uel ecclesiae communione pellatur.
Vt sacerdotes siue diaconi cum coniugibus suis non habeant commune lectum et cellolam, ne propter
suspicionem carnalis consortii religio maculetur.
Quod qui fecerint, iuxta priscos canones ab officio regradentur.

2

