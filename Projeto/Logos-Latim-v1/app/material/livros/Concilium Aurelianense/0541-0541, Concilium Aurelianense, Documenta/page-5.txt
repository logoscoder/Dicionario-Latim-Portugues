Si quis episcopus alterius ecclesiae clerico de facultatibus suae ecclesiae aliquid sub titulo quocumque donauerit,
post eius obitum, qui accipit, ad ecclesiae ius, de cuius facultate discesserat, reuertatur, quia inicum est, ut sub
hac speciae damnum ecclesia, quae multis subuenit, patiatur.
Placuit praeterea, ut cunti metropolitani de conprouincialibus suis in prouincia sua annis singulis synodum
debeant congregare, ut, dum in unum se fraternitas iungit, semper et censura teneatur et caritas.
Quapropter, quia auxiliante domino, quae ad ecclesiasticam regulam pertinent, synodus sancta constituit, id
decernimus, ut a cunctis fratribus haec difinitio sancta seruetur.
Quod si quis, que salubriter perspicit instituta, indicenter transgredi quacumque occasione temtauerit, nouerit se
deo et cuncte fraternitati culpabilem esse futurum, quia iustum est, ut per unitatem antestitum et ecclesiastica
fulgeat disciplina et inconuulsa maneat constitutio sacerdotum.

5

