0541-0541- Concilium Aurelianense - Documenta
Concilia Galliae 511-695 - Concilium Aurelianense a. 541
Cum in aurilianensi urbe unianimiter in christo sancta adfuissit congregatio sacerdotum et de his, quae sacrum
propositum pertinent uel quae secundum ecclesiasticam moderationem regulariter conueniunt disciplinae, deo
medio tractata decernirent, placuit, ut, quae sunt difinita, secundum antiquam consuitudinem scripta monstrentur,
quo firmius statuta seruentur, cum consensum omnium docit unita suscriptio.
Placuit itaque deo propitio, ut sanctum pascha secundum laterculum victori ab omnibus sacerdotibus uno
tempore celebretur; quae festiuitas annis singulis epyfaniorum die in ecclesia populis nuntietur.
De qua sollemnitate quotiens aliquid dubitatur, inquisita uel agnita per metropolitanus a sede apostolica sacra
constitutio teneatur.
Id etiam decernimus obseruandum, ut quadraginsimam ab omnibus ecclesiis aequaliter teneatur neque
quinquagensimum aut sexagensimum ante pascha quilibit sacerdus praesumat indicere; sed neque per sabbata
absque infirmitate quisquis absoluat quadragensimale ieiunium, nisi tantum die dominico prandeat; quod fieri
specialiter patrum statuta sanxerunt.
si quis hanc regulam inruperit, tamquam transgressor discipline a sacerdotibus censeatur.
Quisquis de prioribus ciuibus pascha extra ciuitatem tenere uoluerit, sciat sibi a cunta synodum esse prohibitum;
sed principales festiuitates sub praesentia episcopi teneat, ubi sanctum decit esse conuentum.
Tamen si aliqui certa necissitate constringitur, ut hoc implere non possit, ab episcopo postulit comeatum.
Quod si hoc sperare dispexerit, in eodem loco, id est in festiuitate praesenti, ubi tenere uoluerit, suspendatur.
Vt nullus in oblatione sacri calicis, nisi quod ex fructu uiniae speratur, aqua mixtum offerre praesumat, quia
sacriligum iudicatur aliut offerri, quam quod in mandatis sacratissimis saluatur instituit.
Id etiam regulare esse praespeximus decernendum, ut episcopus in ciuitate, in qua per decretum elegitur
ordinandus, in sua ecclesiae, cui praefuturus est, consecretur.
sane si subito necessitas temporis hoc implere non patitur, licit melius esset in sua ecclesia fieri, tamen aut sub
praesentia metropolitani aut certe cum eius auctoritate intra prouinciam omnino a conprouincialibus ordinetur.
Vt parrociani clerici a pontificibus suis necissaria sibi statuta canonum legenda percipiant, ne se ipsi uel populi,
quae pro salute eorum decreta sunt, excusint postmodum ignorasse.
Vt in oratoriis domini praediorum minime contra uotum episcopi, ad quem territorii ipsius priuiligium nuscitur
pertinere, peregrinus clericos intromittant, nisi fortisan quos probatus ibidem districtio pontificis obseruare
praeciperit.
De his, qui post baptismi sacramentum ad heresis lapsum carne suadente discendunt et agnoscentes reatum ad
unitatem fidei catholicae uenire disiderant, in episcoporum potestatem consistat, cum eos uiderint dignam
paenitentiam agire, quando uel qualiter communione pristine reformentur.
Vt episcopus, qui de facultate propria ecclesiae nihil relinquid, si quid de ecclesiae facultate, id est si aliter, quam
canones elocuntur, obligauerit, uindedirit aut distraxerit, ab ecclesiam reuocetur.
1

