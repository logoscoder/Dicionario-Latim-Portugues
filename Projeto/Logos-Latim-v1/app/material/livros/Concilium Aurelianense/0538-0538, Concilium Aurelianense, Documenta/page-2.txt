Quod si quilibet ille antestitum uel clericorum, quod supra scriptum est, uetare noluerit pro inobidentia triennii
excumunicatione multetur.
Quod si adulterii permixtio fuerit adprobata, in regradatione honorum priorum canonum statuta seruentur.
In quibus communitionibus metropolitanus a conprouincialibus, conprouincialis a metropolitano cum reliquis
conprouincialibus distringatur.
Si que oblationis in quibuslibet rebus adque corporibus conlate fuerint basilicis in ciuitatibus constitutis, ad
potestatem episcopi redigantur et in eius sit arbitrio, quid ad reparationem basilicae aut obseruantum ibi
substantia depotetur.
De facultatibus uero parrociarum uel basilicarum in pagis ciuitatem constitutis singulorum locorum consuetudo
seruetur.
De clericorum praemittenda conuertione id omnimodis obseruetur, ne ullus ex lahicis ante annualem
conuersationem uel aetatem legitimam, id est uiginta quinque annorum diaconus et trigenta presbyter, ordinetur,
ita ut de ipsis quoque, qui ordinandi sunt clerici, regulare costodiatur studium, ne aut duarum uxorum uir aut
renupte maritus aut paenitentiam professus aut simus corpore uel qui publice aliquando adreptus est ad supra
scriptus ordines promoueatur.
Quod si sciens episcopus contra haec statuta agendum esse crediderit, his quidem, qui ordinatur, suscepto iuxta
anteriores canones priuetur officio, sed et ille pro ordinationis timeritate sex mensibus a celebrandis officiis
sequestretur.
Quod si messas intra statutum tempus facere praesumpserit, anno integro ab omnium fratrum caritate priuetur.
De quorum promutionibus si quis clericus aut ciuis testis extiterit, quorum testimonio, dum creditur, frequenter
pontificis ignorantia praeuenitur, cum agnitum fuerit ordinationem inlicitam celebratam, anno integro a
communione pellantur.
Qui tamen si periculosam infirmitatem incorrerint, uiatica illis communio non negetur.
Clerici uero qui, cum uxores non habent, benedictione suscepta coniugia crededirint elegenda, qui uolentes
absque ulla reclamatione in aetate fuerint legitima ordinati, cum ipsis mulieribus, quas acciperint,
excommunicatione pellantur.
Quod si inuitus uel reclamans fuerit ordiantus, ab officio quidem deponatur, sed non a communione pellatur.
Episcopus autem, qui inuitum aut reclamantem praesumpserit ordinare, annuali paenitentiae subditus missas
facire non praesumat de adulteriis autem honoratorum clericorum id obseruandum est, ut, si quis adulterasse aut
confessus fuerit uel conuictus, depositus ab officio communione concessa in monasterio tot uitae suae tempore
retrudatur.
De clericorum honoratorum furtis aut falsitatibus.
Si quis clericus furtum aut falsitatem admiserit, quia capitalia et ipsa sunt crimina, communione concessa ab
ordine regradetur.
De periurio uero id censuimus obseruandum, ut, si quis clericus in causis, quae sub iureiurando finiendae sunt,
praebuerit iuramenta et post rebus euidentibus detegitur perierasse, biennii temporis excommunicatione
plectatur.
2

