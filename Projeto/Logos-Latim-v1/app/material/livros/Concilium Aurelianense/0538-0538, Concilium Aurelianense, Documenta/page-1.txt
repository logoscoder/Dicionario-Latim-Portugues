0538-0538- Concilium Aurelianense - Documenta
Concilia Galliae 511-695 - Concilium Aurelianense a. 538
Cum in dei nomine in aurelianensi urbe ad sinudale concilium uenissimus, de his quae per longum tempus
obseruatione cessante fuerant intermissa, priorum canonum tenore seruato praesentibus regulis uetera statuta
renouauimus et noua pro causarum uel temporum condicione addenda credidimus.
Primum, ut unusquisque metropolitanus in prouincia sua cum conprouincialibus suis singulis annis synodale
debeat oportuno tempore habere concilium.
Quod si illum infirmitas aut necissitas certa tenuerit, ut ad alium constitutum locum adesse non possit, ad suam
ciuitatem suos euocit fratres.
Quod si intra biennium diuinitus temporum tranquillitatem concessa admonitis conprouincialibus a
metropolitano synodus indicta non fuerit, metropolitanus ipse euocationis tarditate anno integro missas facire
non praesumat.
Quod si euocati nulla corporali infirmitate detenti adesse sua abutione despexerint, simili sententiae subiacebunt;
qui tamen et hanc excusatione sibi nouerint esse sublatam, si absentiam suam diuitione sortis crededirint
excusandam.
Vt nullus clericorum a subdiacono et supra, qui uxores in proposito suo adcipere inhibentur, propriae, si forte
iam habeat, misciatur uxori.
Quod si fecerit, laica communione contentus iuxta priorum canonum statuta ab officio deponatur.
Quem si sciens episcopus suus in hac uilitate permixtionis uiuentem ad officium postea admiserit, et ipse
episcopus ad agendam paenitentiam tribus mensibus sit a suo officio sequestratus.
De metropolitanorum uero ordinationibus id placuit, ut metropolitani a metropolitano omnibus, si fieri potest,
praesentibus conprouincialibus ordinentur, ita ut ipsi metropolitano ordinandi priuilegium maneat, quem
ordinationis consuitudo requirit.
Ipse tamen metropolitanus a conprouincialibus episcopis, sicut decreta sedis apostolicae continent, cum consensu
clerus uel ciuium elegatur, quia aequum est, sicut ipsa sedis apostolica dixit: "qui praeponendus est omnibus, ab
omnibus elegatur".
De prouincialibus uero ordinandis cum consensu metropolitani clerus et ciuium iuxta priorum canonum statuta
uolumtas et electio requiratur.
De familiaritatem extranearum mulierum licit iam multa, quae obseruari debeant, multis canonecis sententiis
fuerint statuta, tamen, quod agnoscitur saepe transcendi, conuenit replicari.
Ideo que statuimus, ut ne quis antestitum clericorum que omnium licentiam habeat intra domum suam ullam
absque his propinquis mulieribus, quas priores canones elocuntur, habere personam.
Quibus etiam id specialiter inhibeatur, ut, si quis clericorum suspicionem aduersam aut oblucutione populi de
muliere quacumque fortassis incurrerit, eam statim, si intra donum suam habit, abiciat; si certe extranea et sui
iuris est, ita omnibus condicionibus studeat euitare, ut infamia, quae excitata est, abrogitur.

1

