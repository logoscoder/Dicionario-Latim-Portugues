Si quis clericorum circa se aut districtionem aut tractationem episcopi sui potat iniustam, iuxta antiquas
constitutiones recorrat ad sinodum.
Si qui clericorum, ut nuper multis locis diabolo instigante actum fuisse perpatuit, reuelli auctoritate se in unum
coniuratione intercedente collegerint et aut sacramenta inter se data aut chartulam conscriptam fuisse patuerit,
nullis excusationibus haec praesumtio praeuelitur, sed res detecta, cum in sinodo uentum fuerit, in
praesumturibus iuxta personarum et ordenum qualitatem a ponteficibus, qui tunc in unum collicti fuerint,
uindicetur; quia sicut caritas ex praeceptis dominicis corde, non cartolae conscriptione est uel coniurationibus
exibenda, ita, quod supra sacras admittetur scripturas, auctoritate et districtione pontificali est repraemendo.
Si quis res ecclesiae debetas uel proprias sacerdotes orrendae copiditatis instinctu occupauerit, retenuerit aut a
potestate ex conpeticione perceperit, se, ut eas non restituat, nullis rebus excusit; sed si agnito iure ecclesiastico
non statim ecclesiae uel sacerdoti reformauerit aut, ut ipsum ius agnoscire possit, in iudicio electorum uenire
distulerit, tamdiu a cummunione ecclesiastica suspendatur, quamdio ristitutis rebus tam ecclisiam quam
sacerdotem reddat indemnem.
Similis etiam his, qui oblationis defunctorum legaliter dimissas quolibit ordine adsignare tardauerint uel retenere
praesumpserint districtionis ecclesiasticae iuxta prioris canonis furma seruetur.
Cui etiam sententiae subiacebit, quisquis ille quolibet ordine, quod pro deuotione sua ecclesiis dedit, reuocare
praesumpserit.
Abbatibus, presbyteris citiris que ministris de rebus ecclesiasticis uel sacro ministerio alienare uel oblegare
absque permisso et subscriptione episcopi sui nil liceat.
Quod qui praesumserit, regradetur cummunione concessa et, quod taemere praesumtum aut alienatum est,
ordenatione episcopi reuocetur.
De paenetentum conuersione.
Vt ne quis benedictionem paenetentiae iuuenibus persunis credere praesumat; certe coniugatis nisi ex consensu
parcium et aetate iam plena eam dare non audeat.
Si quis paenetentiae benedictione suscepta ad saeculare habitum miliciam que reuerti praesumserit, uiatico
concesso usque ad exitum excummunicatione plectatur.
Vt nullus seruilibus colonariis que conditionibus obligatus iuxta statuta sedis apostolicae ad honores
ecclesiastecus admittatur, nisi prius aut testamento aut per tabolas eum legeteme constetirit absolutum.
Quod si quis episcoporum eius, qui ordenatur, conditionem sciens transgredi per ordenationem inhebitam
fortasse uoluerit, anni spacio missas facere non praesumat.
Vt clericus a diaconatum insupra pecuniam non commodit ad usuras nec de praestitis beneficiis quidquam
amplius, quam datur, sperit neue in exercendis neguciis, ut publici, qui ad populi responsum negutiaturis
obseruant, turpis lucri cupiditate uersetur aut sub alieno nomine interdicta negutia audeat exerciri.
Quod si quis aduersum statuta uenire praesumserit, cummunione concessa ab ordine regradetur.
Quia persuasum est populis die domineco agi cum caballis aut bubus et ueiculis itinera non debere neque ullam
rem ad uictum praeparari uel ad nectorem domus uel hominis pertenentem ullatenus exerciri, quae res ad
iudaicam magis quam ad christeanam obseruantiam pertenere probatur, id statuimus, ut die dominico, quod ante
fieri licuit, liceat.

5

