De missarum caelebritate in praecipuis dumtaxat solemnitatibus id obseruari deberi, ut ora tertia missarum
caelebratio in dei nomine inchoetur, quo facilius intra oras conpetentis ipso officio expedito sacerdotis possint ad
uespertina officia, id est in uespertino tempore, conuenire; quia sacerdotem uespertinis officiis ab eclesia talibus
praeterea diebus nec decit deesse nec conuenit.
Episcopus in dioecisis alienas ad alienus clericus ordinandus uel consecranda altaria inruere non debere.
Quod si fecerit, remutis his, quos ordenauerit, altaris tamen consecratione manente, transgressor canonum annu a
missarum caelebritate cessabit.
De his uero clericis, qui sub qualibit occansione aut condicione in aliorum ciuitatebus uel terreturiis crediderint
inmorandum, ne ad ullum clericatus honorem absque sui episcopi scripto adque consensu debeant promouiri.
Presbytero, diacono uel subdiacono sine episcopi sui litteris ambulanti iuxta statuta priora cummunionem nullus
inpendat.
De raptoribus uirginum consecratarum seu in proposito sub deuotione uiuentium id statuimus, ut, si quis
consaecratae uel deuotae, id est religionem professae, uim inferre praesumpserit, a communione aeclesiastica
usque ad exitum repellatur, uiaticum tantum ei in infirmitatis pericolum reseruato.
Quod si, quae rapta dicetur, cum raptore habetare consenserit, et ipsa excummunicatione simili feriatur.
Quae forma et de paenetentibus hac uiduis in proposito manentebus sub districtione aeclesiastica conseruetur.
Quod si quis sacerdos sciens huiusmodi persunis cummunicauerit, anno integro pacem aeclesiae non habebit.
De munificentiis uero sacerdotum id obseruandum, ut, si quid praesenti tempore a clericis de decidentum
muneficentiis habetur uel possedetor, deinceps a successoribus nullatenus auferatur, ita ut, qui decessorum
largitatibus gaudent, officia ecclesiae, obidientiam et affectum sacerdotebus praebeant.
De quibus tamen munificentiis, quae praesenti tempore ab his, sicut dictum est, possedentur, si pro oportunitate
episcopo placuerit, quod uoluerit, cummotare, sine accipientis dispendio in locis aliis cummotetur.
De munificentiis uero praesentibus, quas unusquis clericis pro sua gratia eorum obsequiis extimat conferendas,
sicut in arbitrio dantis est, ut tribuere, quibus uoluerit, debeat, ita, si inobidientia uel contumacia in aliquo
accipientis exteterit, culpa agnita in arbitrio sit presedentis, utrum uel qualiter debeat reuocari.
De his uero clericorum personis, que de ciuitatinsis ecclesiae officio monastiria, deiocesis uel basilicas in
quibuscumque locis positas, id est siue in terreturiis siue in ipsis ciuetatebus, suscipiunt ordenandas, in potestate
sit episcopi, si de id, quod ante de ecclesiastico munere habebant, eos aliquid aut nihil exinde habere uoluerit,
quia unicuique facultas suscepti monastirii, deiocisis uel baselecae debet plena ratione suffecere.
De contumacibus clericis.
Si quis superbia elatus officium suum indignatione quacumque inplere noluerit, iuxta statuta priora laica
cummunione contentus ab ordene depositus tamdio habeatur, quamdio digna, sicut scriptum est, paenetentia et
supplicatione satisfecerit; praesidente pontifice tamen illis regolariter et caritatem integram et, quaecumque illis
stipendiorum iuxta consuitudinem redebentur, pro qualitate temporis ministrante.
De quebus si quaerilla procidat, officium agens recorrat ad sinodum.

4

