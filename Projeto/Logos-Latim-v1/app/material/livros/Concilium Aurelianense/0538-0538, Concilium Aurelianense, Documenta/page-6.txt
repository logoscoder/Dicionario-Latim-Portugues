De opere tamen rurali, id est arata uel uinea uel sectione, messione, excussione, exarto uel saepe, censuimus
abstenendum, quo facilius ad ecclesiam uenientes orationis gratiae uacent.
Quod si inuentus fuerit quis in operibus supra scriptis, quae interdicta sunt, exercere, qualiter emundari debeat,
non in laici districtione, sed in sacerdotis castigatione consistat.
De missis nullus laicorum ante discedat, quam dominica dicatur oratio, et, si episcopus praesens fuerit, eius
benedictio exspectetur.
Sacrificia uero matutina missarum siue uespertina ne quis cum armis pertenentibus ad bellorum usum expectit.
Quod si fecerit, in sacerdotis potestate consistat, qualiter eius districtione debeat castigari.
Quia deo propitio sub catholicorum regum dominatione consistimus, iudei a die cinae domini usque in secunda
sabbati in pasca, hoc est ipso quatriduo, procedere inter christeanus neque catholicis populis se ullo loco uel
quacumque occansione miscire praesumant.
Iudex ciuitatis uel loci si aeretecum aut bonosiacum uel cuiuslebet alterius aerisis sacerdotem quamcumque
personam de catholicis rebatizasse cognouerit et quia regis nos constat habere catholicus, non statim rebatizantis
adstrinxerit et ad regis fedem adque iustitiam propterea distringendus adduxerit, annuali excommunicatione
subdatur.
Clericus cuiuslebit gradus sine pontificis sui permisso nullum ad saecolare iudicium praesumat adtraere neue
laico inconsulto sacerdote clericum in saecolare iudicio leceat exebere.
Quocirca hec, quae inspirante deo cummuni consinsu placuerunt, si quis antestitum uiuentium uel eorum, quos
ipsis deus esse uoluerit successuris, relicta obseruationis integritate custudire et inplere neglexerit, reum se
diuinitatis pariter et fraternitatis iudicio futurum esse cognuscat, quia canonis suos nec ignorare quemquam nec
dissimulare, id est praeterire, permittetur.
Lupus in Christi nomine episcopus consensi et subscripsi quarto post consulatum Paulini ioniores, indictione
secunda.
Pantagatus episcopus subscripsi.
Leo episcopus subscripsi.
Arcadius episcopus subscripsi.
Flauius episcopus subscripsi.
Placidus episcopus subscripsi.
Aeterius episcopus subscripsi.
Agripinus episcopus subscripsi.
Leucadius episcopus subscripsi.
Amilius episcopus subscripsi.
6

