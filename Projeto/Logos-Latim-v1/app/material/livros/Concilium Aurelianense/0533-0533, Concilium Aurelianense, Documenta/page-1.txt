0533-0533- Concilium Aurelianense - Documenta
Concilia Galliae 511-695 - Concilium Aurelianense a. 533
Cum ex praeceptione gloriosissimorum regum in aurilianensem urbem de obseruatione legis catholicae tractaturi
deo auxiliante conuenimus ibi que, quid de antiquis regulis, quid de nouis ambiguitatibus pro captu intellegentiae
inluminante domino senserimus, expressimus, singillatim discriptis que constitutionibus, quae deo propicio in
posterum sint obseruanda, ex ueterum canorum auctoritate conscripsimus.
Id ergo est constitutum, ut nullus episcoporum admonentem metropolitano episcopo nisi certa taedii causa
detentus ad concilium uel ordinationem consacerdotis uenire penitus ulla excusatione detractet.
Vt metropolitani singulis annis cumprouincialis suos ad concilium euocent.
Ne quis episcoporum de quibuslibet causis uel episcoporum ordinationibus ceterorum que clericorum aliquid
praesumat accipere; quia sacerdotem nefas est cupiditatis uenalitate corrumpi.
Si quis sacerdotium per pecuniae nundinum exaecrabile ambitione quesierit, abiciatur ut reprobus, quia
apostolica sententia donum dei esse praecipit pecuniae trotina minime comparandum.
Nullus episcopus ad sepeliendum episcopum uenire conficta occansione dissimulet, ne cuiuslibet corpuscolum
diutius inhumatum neglegentia interueniente soluatur.
His uero episcopus, qui defunctum aduenerit sepelire, praeter expensam necessariam nihil pretii pro fatigatione
deposcat.
Vt episcopus, qui ad sepeliendum episcopum uenerit, euocatis presbyteris in unum donum ecclesiae adeat
discriptam que idoneis personis custodiendam sub integra diligentia derelinquat, ut res ecclesiae ullorum
improbitate non pereant.
In ordinandis metropolitanis episcopis antiquam institutionis furmulam renouamus, quam per incuriam
omnimodis uidemus amissam.
Itaque metropolitanus episcopus a conprouincialibus, clericis uel populis electus congregatis in unum omnibus
conprouincialibus episcopis ordinetur, ut talis deo propicio ad gradum huius dignitatis accedat, per quem regula
ecclesiae in melius aucta plus floreat.
Si quis diaconus in captiuitate redactus uxori fuerit copulatus, reuersus ab officii omnino ministerio remouendus
est.
Cui sufficere debet pro actus sui leuitate impleta poenitentia pro satisfactione communio.
Nullus presbyterorum sine permissione episcopi sui cum saecularibus habitare praesumat.
Qui si fecerit, ab officii communione pellatur.
Nullus nouercae suae, id est uxore patris sui, ulla copulatione iungatur.
Quod si qui presumpserit, nouerit se anathema supplicio feriendo.
Contracta matrimonia accedente infirmitate nulla uoluntates contrarietate soluantur.
1

