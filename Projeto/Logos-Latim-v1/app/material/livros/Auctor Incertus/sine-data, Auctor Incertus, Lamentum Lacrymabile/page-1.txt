Lamentum lacrymabile
Auctor incertus
Auctor incertus - Lamentum lacrymabile
[1095
LAMENTUM LACRYMABILE Super his qui in expeditione Jerosolymitana diversis mortibus,
justo quidem, sed occulto et inscrutabili Dei judicio interierunt (MARTEN. ibid., ex ms. Aquicinctensi.)
[1095A] Jerusalem, luge, medio dolor orbis in orbe Mollia commuta cilicio cinere,Funde Sion
lacrymas, et vos confinia terrae, Pulvere sparsa genas, inclyta terra, dole.Regna, tribus, gentes olim subvertere
nosti. Heu! modo gaudet atrox gens tua colla teriQuanta subegisti loca, castra, duces alienos, Ecce subacta premi
cernis ab hoste tuos.Vox crucis intonuit, terras fretumque repletur, Vox crucis innumeros traxit ad arma
viros,Occubuere duces, periit collectio plebis Multa super numerum sicut arena maris.Pigra pusilla prius, sed
nunc armata triumphis Imperiis curvat gens loca sancta suis.Gallia, mater, honor, primatus, gloria, splendor,
[1095B] Imperii, regni, militiae, populi.Dic ubi prompta manus, vigor, atque potentia, virtus? Corruit ecce tuus
nobilis ille status.Fama silet, tua doxa ruit, blasphemia surgit. Olim sparsus honor, nunc fit ubique
dolor.Praecones siluere crucis, tuba perstrepit hostis. Nocte subacta dies perfidiaque fides.Arcta fames, diuturna
sitis, violentior hostis, Vobis, Francigenae, causa fuere necis.Et tu fraude nocens Constantinopolis exlex,
Spondens obsequium, munera, robur, opes,Claudis aquas, populoque negas venalia terrae, Deficiuntque sibi,
peste, labore, fame: [1095C] Arte, dolo, subicis, gladio subjecta peribis. Te manet immanis plaga, ruina
gravis.Vos Sarraceni, gens improba, saevior hostis, Vos Arabes, Turci, gens inimica crucis;Perfida, plena dolo,
ritu polluta profano, Mersa lacu scelerum, sordida fece, luto.Quae spes, quaeve tuas acuit fiducia vires? Ut cruce
signatos perdere non dubites?Mos tibi, mos subici, succumbere, cedere Francis, Accelerare fugam, signa timere
crucis.Nunc spoliis locuplex, fera caede, superba triumphis, Laurea certa refers, hostis in hoste furis.Hos
tormenta pati compellis, vincla, labores: Horum strage truci foeda cruore mades. [1095D] Te furor exacuit,
movet ira, superbia tollit. Subdita colla premis, fortia facta teris.Hostibus insultas, gratanter humum pede pulsas
Proh dolor! o facinus! proh pudor! imo nefas! [1096A] Corrugas nasum, garrisque movesque cachinnum.
Pasceris hostili sanguine more canum.Ecce dies, inquis, jucunda, serena, salubris, Regno Francorum tristis,
amara, gravis.Quis furor? Unde tibi plebs coeca quod invaluisti Vis tua constat in hoc nulla, sed ira Dei.Francia
crux Arabum, victrix alienigenarum, En ubi fama prior, nomen et imperium?Ferrea turris eras, gens insuperabilis
hosti, Ecce jaces volucri praeda rapina cani.Vis invicta, tenax vigor, inconcussa potestas, Ut quid et unde ruis,
quae decus orbis eras?Restat ut ipsa fide respires, speque resurgas. Respirare pium, surgere nolle nefas.Gallia
fortis eram, gladioque manuque potenti, [1096B] Nunc exhausta premor, cogor ad ima teriOlim tuta, potens, et
inexpugnabilis hosti, Nunc infirma ruens, vincor ab hoste truci.Pulchra, placens, opulenta, vigens, praeclara
triumphis, Gens mea foeda jacet, spreta, subacta malis.Destituuntur agri, regiones, oppida, vici, E quibus
indigenae disperiere mei.Flet domus orba viro, lactens patre, sponsa marito, Moeret in exsilio plebs mea pressa
jugo.Hei mihi! terra ferax, species, opulentia, robur, Aret, fuscatur, deperit, obruitur.Mater ovans pridem,
concepi feta dolorem, Alvo tensa gravi, parturiens peperi.Sunt mea progenies lamenta, querela, dolores; [1096C]
En mea prae lacrymis intumuit facies.Hei mihi! quos genui praedo rapit, advena tollit; Heu pressura gravis, crux
mihi, poena meis.Lux abit, umbra subit, pietas dolet, ira superbit. Dulce datur felli, jusque sacrum sceleri.Fasque
ruit surgitque nefas, nova miraque pestis Mitibus asperitas obviat, ira piis.Vulpes erumpunt, mures nova cornua
sumunt, Dum leo rugit edax, agnus, ovisque tremunt.Parthus, Medus, Arabs, insultat, provocat, urget, Sibilat ore,
fremit dente, movetque caput.Sibilus opprobrium, fremitus magis exprimit iram, Motio derisum; quid sequar, aut
quid agam?Regis honor, populique vigor, reverentia cleri, [1096D] Pontificalis apex cogitur arcta pati.Ordo
sacer, gradus inferior, cuneus popularis, Infinita cadunt millia mille modis.His negat hostis iter, callisque
reflexus et asper [1097A] Hos male torquet hiems, aestus et aura nocens.Fraus inimica premit, furor afficit, ira
fatigat. Pulsat acerba lues, planctus ubique sonatCarnibus esuries vesci compellit equinis: Fossam cogit humum
lambere sicca sitis;Virque virum carnemque caro vorat, hostis hostem Pascit et illicitis proh dolor! ingluviem.Si
quid habet fugiens aetas infirma relinquit, Pauper egenus opes, fortior arma legit.Victa labore fugae, gravis,
anxia, tarda senectus Offert se gladiis, jungit utrasque manus.Pars consumpta fame, pars intolerabiliori Exhalant
animas aere, tabe, siti:Fortis et incolumis trahitur, trahitur vagus, exsul et exlex, [1097B] Morbidus in gladio
corruit atque senex;Corpora caesa locis inhumata jacent inaquosis, Esca volatilibus sparsa relicta feris.Pauca
teguntur humo, sanguis terraque marique Diffluit, arva madent, inficiuntur aquae,Lingua silet, mala juncta malis,
neque tot capit auris: Singula nosse dolor, cuncta referre labor.Gallia mater in his doleo, mihi condolet orbis, Tot
queror acta mihi damna, Deumque pati.Sanctis, Christe, locis, mons, murus, dextera, turris Da spem, confer
opem, respice probra crucis.Ne super hoste diu ferus ille superbiat hostis, [1098A] Sed fracto cornu sentiat arma
1

