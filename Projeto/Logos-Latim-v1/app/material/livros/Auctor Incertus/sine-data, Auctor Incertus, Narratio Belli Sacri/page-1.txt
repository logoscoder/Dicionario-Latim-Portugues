Narratio belli sacri
Auctor incertus
Auctor incertus - Narratio belli sacri
[1089]
ANONYMI BREVIS NARRATIO BELLI SACRI. (MARTENE, Ampl. Coll., V, 536, ex ms.
cod. Florinensi.)

TITULUS SEQUENTIS OPERIS.
[1089D] Historiam parvis scriptis tenet ille libellus;Ut fuit urbs capta a Francorum gente
Nicaea,Pro qua Francorum ceciderunt millia centum,Quos Solyma stravit, princeps dum victus abivit. [1090D]
Quodque labore famis bello plures cecidere,Urbem qui claram vicerunt Antiochenam,Et qui Jerusalem venerunt
pacis ad urbem,Ac Turcos sancto Domini pepulere sepulcre, [1091A] Auxilio Domini sedesque; fit inclyta
regni,Hoc regno reges reprimens populosque rebelles.Hac pugna belli quicunque fuere perempti,Quique labore
viae peregrinantes obiere,Christi militiae coeli jungantur in arce.Hoc regnum solo Godefridus dux habet
anno.Annos octodecim Balduinus eam regit urbem.Hi duo Germani digni diademate regni,Militia clari, fortes,
bello metuendi,Pauca gente sua gesserunt praelia multa,Illis infestas sternentes caede catervas,Perque Deum
fortes fuerant Babylonis in hostesDilataverunt regnum, quod tunc habuerunt [1092A] In regno Christi, nunc sint
sine fine beati.Imperium quorum cognatus sumpsit eorumAlter Balduinus morum probitate decorus,Quod per
quindenos rexit feliciter annos,Excepto solo quo captivus fuit anno.Regnat pro socero Volco comes
Andegavensis,Hic in tredecimo regni defungitur anno.Post patrem ternis Balduinus tertius annis,Praefectus regno
jam nomine clarus avito.Qui compilavit simul et conscribere fecitHoc opus, aeternae sibi sit retributio
vitae.Incipit historia Nicaena vel Antiochena,Urbis praeclarae necnon Jerosolymitanae.

BREVIS NARRATIO BELLI SACRI. [1091]
[1091B] 1. Anno incarnati Verbi millesimo nongentesimo septimo occidentales populi, dolentes
loca sancta Jerosolymis a gentilibus profanari, et Turcos etiam terminos Christianorum jam multa ex parte
invasisse, innumerabiles una aspiratione moti, et multis signis sibi ostensis, alii ab aliis animati, duces, comites,
potentes, nobiles et ignobiles, divites et pauperes, liberi et servi, episcopi, clerici, monachi, senes et juvenes,
etiam pueri et puellae, omnes uno animo, nullum ullo angariante, undique concurrunt, ab Hispania, a Provincia,
ab Aquitania, a Britannia, a Scotia, ab Anglia, a Northmannia, a Francia, a Lotharingia, a Burgundia, a
Germania, a Langobardia, ab Apulia, et ab aliis regnis, et virtute et signo sanctae crucis signati et armati ultum
ire parant [1091C] injurias Dei in hostes Christiani nominis. Et quanto quisque hactenus ad exercendam mundi
militiam erat pronior, tanto nunc ad exercendam ultro Dei militiam fit promptior, firmissima pace interim ubique
composita, et primo Judaeos in urbibus in quibus erant aggressi, eos ad credendum Christo compellunt, credere
nolentes bonis privant, trucidant aut urbibus eliminant; aliqui post ad Judaismum revolvuntur.
2. Eminebant in hoc Dei hostico dux Lotharingiae Godefridus et fratres ejus Eustachius et
Balduinus, Balduinus comes Montensis, Robertus comes Flandrensis, Stephanus comes Blesensis, Hugo frater
regis Francorum, Robertus comes Northmanniae, [1091D] Raimundus comes Sancti Aegidii, Boiamundus dux
Apuliae.
3. Exercitus Dei aggressus terminos paganorum viriliter agit, primumque eis fuit bellum ad
pontem Pharphar fluminis IX Kal. Martii, ubi multi Turcorum occisi sunt.
4. Secundum eis fuit bellum apud Nicaeam III Nonas Martii, in quo etiam pagani victi sunt. Capta
ergo Nicaea, capta etiam Laodicia, cum essent plus quam CCC millia armatorum in exercitu Christianorum,
tanta eis omnium rerum suppetebat copia, ut aries uno nummo, bos vix duodecim nummis venderetur.

1

