[1092B] 5. Obsessa Antiochia, in tantum attenuati sunt Christiani propter omnium rerum
penuriam, ut in toto exercitu vix centum boni equi invenirentur. Et tamen quamvis ea desperatione rerum multi
se substraxerint, multi etiam repatriaverint, nono obsidionis mense capta Antiochia. Christiani a paganis versa
vice obsessi, tanta fame afflicti sunt, ut vix aliqui ab humanis carnibus se abstinerent: sed confortati a Deo per
inventam ipsius lanceam a tempore apostolorum non visam, ipsa lancea ipsos praecedente, obsessi obsessoribus
concurrerunt quarto Kal. Julii, et hoc tertio bello victoriam adepti sunt.
6. Quartum bellum fuit eis in Romania Kalendis Julii et ibi Turci victi sunt.
7. Commissa Antiochia duci Boiamundo, Christiani [1092C] propter vitandum taedium et famem,
et maxime propter discordias principum proficiscuntur in Syriam et expugnatis Marra et Barra urbibus
Sarracenorum, et multis regionum castellis, tanta ibi rursum fame affecti sunt, ut corpora Sarracenorum jam
fetentia comedere compulsi sint.
8. Exercitus Dei divino monitu in interiora Hispaniae [(1)] {foot}
[1091D] Pars Syriae. EDIT. profectus larga Dei manu refocillatus est, quia cives et castellani
illius regionis legatos cum multis donariis ad eos praemittebant, parati etiam oppida vel urbes eis tradere, a
quibus Christiani, securitate accepta, et indicto urbibus tributo, interim etiam multis eorum qui se substraxerant
ad eos apud Tyrum recurrentibus, tandem perveniunt [1092D] Jerusalem, eaque obsessa cum laborarent pro
victus et maxime pro aquae penuria, omnes ex communi decreto nudis pedibus quotidie orando circuibant
urbem.
9. Octavo ergo talis humiliationis die, obsidionis autem die 39, capta est Jerusalem Idus Julii in VI
feria, et in templo Salomonis et in porticu ejus Christiani cum paganis sexto bello conserto, tanta in eis caede
debacchati sunt, ut in sanguine occisorum equitarent usque ad genua equorum.
10. Cum ordinatum esset qui Jerusalem deberet retinere, principibus jam de patriando agentibus,
ecce rex Sarracenorum ad debellandos eos venit [1093A] Ascalonam cum centum millibus equitum et
quadringentis millibus peditum. Quibus cum occurrisset exercitus Domini, in quo non plus quam quinque millia
equitum et quindecim millia peditum erant, Deo pro servis suis ad se clamantibus pugnante, et nube eos ab aestu
solis defendente, Sarraceni solo Christianorum impetu territi, omnes projectis armis fugerunt, et in hoc sexto
bello, IV Kalendas Augusti facto, caesa sunt centum millia paganorum. In porta vero Ascalone suffocati sunt
duo millia, et eorum qui in mari perierunt, et qui inter spineta silvarum consumpti sunt, numerus nescitur.
11. Duce Godefrido electo ad principandum remanentibus in Jerusalem, caeteri principes
repatriant. Capta est autem Jerusalem post annos circiter [1093B] quadringentos sexaginta ex quo sub Heraclio
imperatore secunda vice capta possessa est a Sarracenis. Et post haec quinto anno Jerosolymitae Accaron urbem
capiunt, et in sequenti anno innumerabilem paganorum multitudinem gloriosa victoria terunt.
12. Et post haec omnia XVIII anno Balduinus [(2)] {foot}
[1093] Cod. in marg.: Iste Balduinus rex fuit filius Hugonis comitis de Reitesta. Jerosolymorum
rex a Sarracenis capitur, qua de re mente excedentes, undique versum evocati, ad sexaginta millia
conglomerantur, ut Christianos a finibus suis exterminent, et apud Ascalon impedimenta sua commendant,
scilicet uxores, soboles et victualia. Christiani in arcto positi, nihil spei nisi in Deum habentes, exemplo
Ninivitarum utrique sexui jejunium indicunt, pueris etiam infantibus lactentibus, [1093C] universo quoque
pecori pabula negantur. Dies pugnae indicitur, procedunt Christi cum militibus et peditibus vix tria millia
aestimati, principes gradiuntur in fronte, scilicet patriarcha pro vexillo offerens [1094A] crucem Christi, abbas
olim Cluniacensis Pontius proferens lanceam transfixam in latere Christi. Episcopus Bethleemites ferens in
pixide lac sanctae Mariae perpetuae virginis. Sarraceni vero quaqua versum effusi ex omni latere in orbem
circumcingunt Christianos, ne quis possit effugere [ al. evadere]. Dum ita in procinctu haerent Christiani, vident
Deo sibi auspice splendorem scisso aere super paganos subito cecidisse, sed non prosperum, sed satis nocivum,
quamvis hunc ipsi Sarraceni non viderint. Illico enim omni virium robore enervati, passim fugientes caeduntur,
non solum a viris, sed etiam a pueris et feminis. Perierunt in bello septem millia, submersi sunt in aquis quinque
millia.
13. In secundo autem anno post haec Tyrus, Hebraea [1094B] lingua Sur dicta, urbs maritima
Phoenicis, et antiqua, in corde maris sita, Sydoniorum colonia, negotiatio maris, emporium totius orbis, vaticinio
prophetarum celebrata, et carminibus poetarum inclyta, olim quidem insula, sed a Nabuchodonosor vel ab
2

