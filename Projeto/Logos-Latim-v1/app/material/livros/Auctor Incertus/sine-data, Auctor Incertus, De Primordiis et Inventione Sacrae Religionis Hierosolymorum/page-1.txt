De primordiis et inventione sacrae religionis Hierosolymorum
Auctor incertus
Auctor incertus - De primordiis et inventione sacrae religionis Hierosolymorum
[1097]
DE PRIMORDIIS ET INVENTIONE SACRAE RELIGIONIS JEROSOLYMORUM.
(Monasticon Anglic., t. II, p. 489, ex veteri ms. penes Gilbertum North, armigerum, an. 1652.)
[1097C] Maxima inter plerosque hactenus dubitatio fuit, unde et a quibus Hosp. Ierosolimorum
primordium sumpserit. Quidam vana sompnia ingerentes deliramenta pocius quam veritatem confinxisse
videntur; veteres enim historias longissime ab invicem separatas, composito quodam glutineo conjunxerunt.
Quorum vanas fabulas hoc loco mihi referre cura non est; sed ad rei veritatem, id quod de sacris annalibus
decerpere potui, et quae conjectura et ratione assequi, non praepositae rei seriem in medium adducam.
Sacram Jerosolymorum religionem ita principium habuisse reputo: Cum exactis, mortuo
Alexandrio Philippo Macedonum rege, de urbe Jerusalem prophanis gentibus Machabeorum opera ad a. p. et
[1098C] libertatem, populus proclamasset, ingentia bella a finitimis regibus cum Iherosolimis gesta sunt.
Tandem, volente Domino, cum Machabeus urbem, arcem, et templum de prophanatis gentium manibus
vendicasset, et ad bellum iterum gerendum exeundum esset, prius compositis in urbe Jerosolima rebus, magna
manu in hostes Machabeus profectus est. Cumque multi de populo Dei ferro cecidissent, multique vulneribus
debiles facti essent, Machabeus in urbe Iherosolimitana, xenoduna, hoc est pium locum et debilium constituisse
dicitur; cui loco ingentes argenti et auri dragmas, ad expiandas defunctorum animas transmisit; ibique, ut
miserabilibus receptaculum, et defunctis piaculum constitueretur, imposterum decrevit. [1099A] Volventibus
deinde annis, cum religiosa clarissimi Machabei institutio levaretur, usque ad salutaris nostri tempora processum
est; ipseque Jhesus Christus humile non dedignatus hospicium, multum pietatis opera monstravit. In eodem
profecto, cum nullius rei possessor existeret, dicente illo: «Volucres coeli nidos, et vulpes habent foveas. Filius
autem hominis non habet quo reclinet caput suum.» non inmerito hunc locum ipsum incoluisse existimare
possimus: si enim discipulos monebat omnia in communi habere, nec de crastino esse sollicitos, si absque calceis
et pera discipulos esse volebat, quis dubitet Magistrum talia monentem, omnia habuisse communia, humilemque
locum inhabitasse?
[1099B] Hiis igitur rationibus confirmati, confidenter dicere possumus hunc locum communem et
humilem coelestis Imperatoris habitaculum fuisse. Hic discipulorum pedes Magister lavit, eosdemque
presbyteros fecit, suique corporis preciosissimi memoriam reliquit. Hic Petro Ecclesiae potestatem et claves
tradidit. Hic Veteris Testamenti finis, et Novi initium fuit. De hoc loco acenti ( sic), ad gloriosissimam
passionem, ut nostrae carnis fieret redemptio, Christus profectus est. Hic post ejus passionem discipuli cum
Maria matre ejus, confugientes, admirandae Resurrectionis revelationem habere meruerunt, et post quadraginta
dies promissum Spiritum sanctum acceperunt. Hic, post gloriosam ascensionem, sanctum primum concilium
[1099C] habitum est, fideique simbolum ad duodecim factum. Cumque gloriosi principes Christianae fidei, inter
se ad praedicandum, provincias sortiti essent, septem viros elegerunt, qui pauperum et Hospitalis curam habituri
essent; quibus Stephanum primum martyrem praepositum constituerunt. Et quia gloriosus novae legis praecursor
Joh. Baptista, Christi baptismum praedicans, ab Herode nuper decollatus erat, cujus vitae testimonium cuncti
admirabantur: et quia hiis locis natus et usque ad infantiae annos educatus erat, ob venerandam ejus memoriam
Hospitalis patronum appellaverat; subsedentibus postmodum temporibus, cum magna inter homines de fide
opinio esset, plurimi in societate pauperum discipulorum [1099D] Domini conferebant; et ut participes
orationum fierent, venditis rebus suis, ante pedes apostolorum precia ponebant, communem cum illis vitam
ducentes.
Verum, cum Christianae fidei devotione crescente, hujus sacrae domus facultates longe
multiplicatae essent, qui eas tuerentur, conducti milites constituti sunt, ut et facultates Hospitalis domus, sub
fratre Raymundo, a quo Regula postea constituta est, tuerentur, atque paganos repellerent: ipsi namque
sacerdotes sacris mysteriis et praedicationibus occupati, ea quae milites factitabant exercere non poterant; verum
cum in tantam vesaniam, impellente avaricia, milites elati essent, ut se facultatum Hospitalis professores
constituerent, sacerdotesque negligerent; [1100A] proinde decretum est, ut et ipsi milites Hospitalis participes
fierent, et Christianam religionem defenderent; unde et ipsi, pro nomine Christi pugnantes, ante pectus crucem
1

