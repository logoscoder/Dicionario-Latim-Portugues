[1104B] Et Godfridus de Boylen stetit tantum, cum exercitu suo, ante Jerusalem, quod ipse cepit
civitatem et interfecit multos Saracenos, et habebat magnum gaudium de victoria habita, quam Deus dederat eis
et venerunt ad sanctum sepulchrum Domini nostri, cantando, et gratias Deo reddendo. Deinde iverunt ad omnia
alia loca. Et deinde barones diviserunt possessiones Jerusalem, et donaverunt dicto Conrado, vel Gerardo,
magistro dicti Hospitalis Jerusalem, magnam partem possessionum, ad honorem sancti Johannis Baptistae,
patroni ejusdem Hospitalis. Deinde, tempore dicti magistri Conradi, vel Gerardi, Deus multiplicavit multum
dictam mansionem Hospitalis de redditibus, possessionibus et dominationibus per regnum Jerosolimitanum.
[1104C] Et quando Conradus fuit mortuus, anima ejus ivit in paradisum. Et frater Raymundus de Puy fuit
subrogatus ejusdem, loco ejus; et ad laudem Dei aedificavit casalia, mansiones et castra; et melioravit multum
mansionem de magnis possessionibus.
Ille frater Raymundus fecit stabilimenta mansionis Hospitalis, quae in eadem domo servantur
adhuc; et regulam; et a papa Innocentio secundo fecit ipsam confirmari, etc.
Deus Creator omnium liberet fratres Hospitalis ab omnibus malis et eorum peccatis, et eis
concedat gratiam veniendi ad coelestem gloriam cum omnibus eorum benefactoribus, Amen.

4

