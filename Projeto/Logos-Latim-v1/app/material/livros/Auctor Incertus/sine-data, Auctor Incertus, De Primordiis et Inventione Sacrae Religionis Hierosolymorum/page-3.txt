excepto Juliano Romano, qui per Filium Dei ad terram fuit exportatus [1102A] benigniter. Et quando Julianus
vidit infortunium quod evenerat, interrogavit Dominum, «Quis estis vos qui extraxistis me de isto periculo?» Et
Dominus noster respondit et dixit: «Ego sum Filius Dei, qui ordinavi te Hospitelarium domus pauperum
Jerusalem, et in futurum veniam corporaliter in illa domo;» et benedixit ei. Ille Julianus recepit ad gaudium
benedictionem Domini nostri; et venit in Jerusalem ad sanctum Zachariam, ubi ipse Zacharias et alii fratres
receperunt eum pro patre. Subsequenter, quando Dominus noster venit in terram, pro salute humani generis, et
voluit manifestare gloriam suam populo, vocavit apostolos suos et discipulos; et venit in Jerusalem, sicut
praedixerat per sanctum [1102B] Spiritum provisoribus mansionis Hospitalis. Et existens homo corporalis de
praesenti, fecit miraculum praesentibus suis discipulis, et apostolis faciebat salutem animarum. Deus qui fecit
magna bona huic domui, quod ipsemet voluit se ostendere eis, extendit manus suas supra suos apostolos et
pauperes mansionis praedictae; et tunc dixit: «Qui vos honorabit, me honorabit, et qui vos recipiet, me recipiet.
Maledicatur homo qui spernet unum de illis.» Notum facimus quod ista est mansio in qua Dominus noster dixit
illi sapienti homini: «Tu amabis Deum ex toto tuo corde, et ex toto tuo cogitamine,» et alia multa secundum
quod in Evangelio reperitur. Item ista est domus in qua abscondiderunt se apostoli, et clauserunt portas, [1102C]
timore Judaeorum, quando Dominus noster Jesus Christus fuit crucifixus. In ista sancta domo, venit virgo Maria
et sanctus Johannes evangelista ad Dominum nostrum, quando ipse erat in cruce pro nobis peccatoribus, et dixit
sancto Johanni,: «Vide hic matrem tuam.» Et postea dixit matri suae: «Vide hic filium tuum.»
Adhuc est ista domus Hospitalis, in qua venit Jhesus in octavo die suae resurrectionis, portis
clausis, et intravit in medio suorum discipulorum, et dixit eis: «Pax vobis.» Et ostendit eis manus et pectus, sed
Thomas non erat cum illis, quando Jesus venit. Et discipuli venerunt ad sanctum Thomam, et dixerunt ei: «Nos
vidimus Dominum nostrum.» [1102D] Et Thomas respondit et dixit. «Ego non credo. ego non tango, et video
foramen clavorum manuum suarum et pedum, et misero manum meam in pectore suo.» Prope istos octo dies,
sicut sanctus Johannes evangelista testatur, quando discipuli erant in ista sancta domo, et sanctus Thomas cum
eis, venit Jhesus, clausis januis, et dixit: «Pax vobis.» Et dixit Thomae: «Mitte huc digitum tuum in foramen
manuum mearum et mei costatus, et noli esse incredulus, sed fidelis.» Et in illa sancta domo recognovit sanctus
Thomas suum Creatorem. Cui Dominus noster dixit: «Quia tu me vidisti, credidisti. Beati sunt, qui non viderunt
et crediderunt.»
Eodem tempore Ananias et Saphira dimiserunt [1103A] seculum, et donaverunt se societati
Christi et discipulorum: et quia non reddiderunt Deo et sacrae domui Hospitalis et pauperibus, et non portaverunt
ad pedes discipulorum illud quod habebant, mortui sunt subitanea morte; et sanctus Petrus non permisit poni
eorum corpora in cimiterio, ymmo fecit eos sepiliri extra, tanquam excommunicatos. Et tempore quo Deus misit
nobis apostolos et discipulos suos ad praedicandum, et illi erant antiqui, sicut sanctus Stephanus, qui fuit primus
martyr, et Philippus prothomartyr, Nichauome, Thymocenn Permanan, Nycholaus Antiochenus. Isti custodiebant
domus Hospitalis et serviebant pauperibus ex praecepto Domini nostri Jesu Christi. In isto tempore erant in
eodem loco multae et diversae generationes [1103B] hominum; aliquando Graeci, aliquando Caryseni, qui
tenebant civitatem Jerusalem et terram promissionis; et hoc, non obstante quod dicta domus esset in magna
paupertate, tamen recipiebant pauperes et infirmos. Et quando venit finaliter quod Saraceni habuerunt domum
Jerusalem, et Graeci perdiderunt; unus servulus Jesu Christi, qui vocabatur Conradus, custodiebat sanctam
domum hospitalis, et elemosinas, quae dabantur sibi a Saracenis, ipse donabat pauperibus, et serviebat eis
benigniter.
Eodem tempore, quando Deo placuit quod Christiani haberent terram promissionis, Godfridus de
Boylon, et magna multitudo barenorum et peregrinorum, qui fuerint instructi per divinam gratiam [1103C] et
praedicationem, venerunt per longas terras, per montes et valles, et per terram Romaniae, in Antiochiam; et
obsederunt eam, et virtute Dei ceperunt eam. In illa, perfidorum Saracenorum magnam multitudinem perimerunt.
De qua iverunt ultra ad civitatem de Trypoly, et ceperunt eam. Et exinde ceperunt Acrys: et inde iverunt ad
terram Jerusalem. Et in eorum exercitu habebant tam magnam famem, quod quasi non habebant panem ad
comedendum. Tunc ille Conradus, qui serviebat pauperibus Hospitalis Jerosolimitani, quolibet die ter vel quater,
ponebat de pane in suo gremio, et desuper muros terrae projiciebat panem Christianis, loco lapidum; et iste
Conradus, qui custodiebat pauperes Hospitalis fuit accusatus coram Soldano. [1104A] per Saracenos qui
custodiebant muros. Et Soldanus praecepit Saracenis, qui accusaverunt eum, quod quando projiceret panem
Christianis, ipsum caperent et ducerent eum sibi, cum toto pane, et aliter eum non credebat. Deinde venit una
dies Conradus vel Gerardus faciebat uti solebat, projiciendo panem Christianis; et Saraceni, cum pane quem
habebat in gremio, ipsum ceperunt, et duxerunt eum coram Soldano: et quando Saraceni monstrabant panem
Soldano, tunc ille panis, virtute Dei, efficiebatur lapis. Et quando Soldanus vidit maliciam Saracenorum, dimisit
stare Conradum, et praecepit sibi, ut sine timore Christianos, ut consueverat, debellaret. Et quando Conradus, vel
Gerardus, audivit istud, quolibet die projiciebat panem Christianis Dei.
3

