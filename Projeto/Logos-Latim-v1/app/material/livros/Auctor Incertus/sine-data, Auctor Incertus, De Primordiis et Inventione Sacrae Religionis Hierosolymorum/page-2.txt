gestare instituerunt. Crescente deinde apud Orientem perfidia, fide deficiente, factum est ut Hospitale a Saracenis
occupato, Christi milites undique dispergerentur. Cumque in Acra et Sarrya nullum amplius refugii locum
haberent, in altum ascendere coacti sunt: prima eis navigatio in Cyprum fuit, insulam Iherosolimis propinquam.
Ibi a Christianis principibus recepti, contra prophanas gentes, pro Christi nomine, pugnare non destiterunt.
Multis deinde annis Rhodiorum insula Constantinopolitanis rebellis facta est; non valentibus ipsis, ob ingentes
Rhodiorum copias, [1100B] in ditionem vendicare insulam, ipsam Jherosolimitanis militibus occupandam
concesserunt. Milites vero, paratis manibus, instructis copiis, Rhodum navigantes, brevi dierum spacio in suam
potestatem redegerunt; duplicique praesidio muniti, ex Cypro et Rhodo adversus nostrae fidei inimicos bella
gesserunt et gerunt.
Qualiter domus Hospitalis S. Johannis Jerusalem fuit primo inventa voluntate Domini nostri Jesu
Christi.
Omnibus praesentibus et futuris notum facimus, quod domus Hospitalis S. Johannis Baptistae et
pauperum Jerosolimitanorum fuit incepta a principio, tempore primi Julii Caesaris, imperatoris Romani, et
tempore Antiochi principis Antiochiae; ille qui [1100C] fecit omnia, et suus Filius benedictus nobis mittat
Spiritum sanctum, qui omnes tres unum sunt in adjutorium sit, quod nos possimus dicere et retrahere de Latino
in grammaticam, ita et taliter quod sit laus praedicto sancto Johanni Baptistae.
Supradicto enim tempore fuit quidam presbyter, et dominus aliorum presbyterorum in Jerusalem,
qui vocabatur Melchiar; qui fregit sepulchrum David, et ex eo extraxit magnum thesaurum, videlicet aurum et
vestimenta preciosa, quae ibidem fuerant posita ab aliis regibus post Davidem regem, de quo quidem facto,
dictus Melchiar fuit accusatus, coram principe Antiochiae, qui tunc temporis erat dominus et dux in Jerusalem,
ex praecepto Julii [1100D] Caesaris: Antiochus vero de hoc fuit valde turbatus, et cogitabat intra se qualiter
posset honestius justiciam ministrare de furto supradicto. Et secunda nocte sequenti, jacendo in lecto, cogitabat
multum quid faceret de tali re: et postquam satis cogitavit, obreptus fuit a sompno, et tunc angelus cepit ejus
spiritum, et eundem portavit super montem Calvarii. Cui Rex regum apparuit, et dixit. «Antioche, non ponas
manum super istum sanctum presbyterum, et non effundas ejus sanguinem; quoniam in isto loco, quem tibi
monstravero, tu et ipse debetis facere unam domum pietatis et misericordiae, communem omnibus pauperibus
ibidem advenientibus. Et ego praecipio tibi, Melchiar, quod totum illum thesaurum, qui fuit extractus de
sepulchro [1101A] Davidis, ponatur in aedificio mansionis pauperum; quoniam Spiritus sanctus ubi vult spirat.»
Eadem nocte, ipse manifestavit se sancto presbytero Melchiar, et dixit eidem: «Vadas ante montem Calvarium,
et ubi tu invenies fundamentum aedificatum, ibidem facite mihi unam domum fortem et firmam, quoniam in
eadem recipi multae mansiones gentium, quia qui pauperes recipit, me recipit.» Et quando de mane in aurora diei
ille presbyter descendit de monte Calvario, obviat principi, et incoeperunt adinvicem loqui, quomodo Dominus
noster Jesus Christus unicuique ostenderat bonam viam, et illud quod Dominus noster ostenderat ambobus
multum placuit et eorum toto concilio; et quod ille sanctus presbyter donabat se et [1101B] totum illud quod
invenerat de thesauro in sepulchro David ad constructionem dictae sacrae domus causa serviendi pauperibus toto
tempore, sicut scriptum reperitur in libro de Machabaeis.
Quando Judas Machabaeus vidit et cognovit bene, quod bona res erat orare pro mortuis, misit in
Jherusalem XII dragmas argenti, et quod offerantur Hosp. pauperum quod ipsi rogarent pro mortuis, et placeret
Melchiar stabilire fratres ad serviendum pauperibus mansionis. In illa sacra domo, quam diximus, venerunt de
omnibus partibus mundi multi pauperes et infirmi, qui fuerint recepti et benigniter pertractati propter
misericordiam Domini nostri Jesu Christi. Princeps Antiochenus praedictus, quando obiit, donavit sacrae domui
praedictae Jerosolimitanae [1101C] magnam partem bonorum suorum.
Nos facimus vobis notum unum magnum miraculum, quod auscultare debent omnes in Deum
credentes. Dominus noster Jhesus Christus apparuit Zachariae prophetae una die, quando faciebat sacrificium
Deo, et in illa hora Filius Dei apparuit sibi, et dixit: «Melchiar, frater tuus transivit de hoc seculo, et anima ejus
est in paradiso, ex quo ego praecipio tibi, et filio tuo, et uxori tuae quod vos veniatis in Jerusalem, et serviatis
mihi et pauperibus meis donec Julianus de Roma veniat in Jerusalem.» Quando Zacharias complevit sacrificium,
quod ipse faciebat Deo, in parte fuit multum laetus, et in parte fuit multum stupefactus. Et quando venit in
domum suam, dixit uxori suae et filio plorando [1101D] illud quod Dominus illis praeceperat. Et omnes tres Deo
gratias egerunt, et quanto citius potuerunt, iverunt Jerusalem, et reddiderunt se et sua Deo et Hospitali pauperum,
et servierunt multum benigne et longo tempore Hospitali praedicto.
Adhuc evenit aliud grande miraculum, videlicet, quod Accamanus imperator Romanus, cum
quibusdam aliis honestis viris, causa recipiendi omagium a Judaeis; accidit quando fuerunt in mare prope unam
insulam Crethii, quae vocatur Rhochas, puppis eorum navis fracta est, et omnes qui supererant fuerunt perditi,
2

