ostenderet, Joelis verbis quibus futura haec novissimis diebus spiritus exuberatio praenuntiabatur, usus aliquando
fuisset? Unde non ea tantum ratione, ut Ruinartius credidit, iste auctor culpandus est quod harum martyrum visiones ex
iis esse, quae Deus per Joelem repromiserat, existimaverit. Laudata enim Joelis verba ad omnia, quae in nostro
Testamento a Deo charismata dispensantur referri posse non abnuo. Sed eo montanistam se prodit, quod prophetae
verba adhibuerit, ad majorem ostendendam novissimis diebus quam praecedentibus Ecclesiae saeculis, coelestium
charismatum exuberationem. Porro quamvis, ut idem Ruinartius subjungit, [0077D] Ecclesia Fidelium dicta vel scripta
inter Scripturas canonicas neutiquam computarit, etsi non dubitet ab eo processisse, a quo alii dantur genera linguarum,
alii prophetiae, alii sermo sapientiae, aliis alia dona, quae laudato Joelis testimonio praenuntiata et promissa fuisse
certum est, attamen non inde sequitur idem pariter de Actorum scriptore sentiendum esse. Quamvis enim neque
Ecclesia, neque scriptores catholici, novi Testamenti charismata et a Deo procedere, et laudato Joelis testimonio
praenuntiata, et promissa fuisse, unquam dubitarint: numquam tamen aut Ecclesia, aut aliquis Catholicorum Joelis
verbis usus est ad majorem novissimorum temporum, quam praeteritorum Ecclesiae saeculorum [0078A] visionibus et
revelationibus venerationem, auctoritatemque conciliandam.
Est quidem hoc adversus Actorum, ut aiunt, compilatorem gravissimum praejudicium; nescio tamen an non
gravius sit, quod ex sequentibus verbis conficitur argumentum. Sic enim pergit: «Itaque et nos, qui sicut prophetias, ita
et visiones novas pariter repromissas et agnoscimus, et honoramus.» Haec plane peremptoria sunt: neque enim
clarioribus verbis potuisset auctor, quam ipse sectam profiteretur, exponere: haec montanismi tessera sunt, et
montanisticae doctrinae clara et aperta professio. Id enim catholicos inter et montanistas, id temporis disceptabatur, an
novae, id est, extraordinariae et inusitatae visiones et prophetiae agnoscendae essent atque honorandae; [0078B] an
contra repudiandae atque abjiciendae. Catholici novas visiones et prophetias ut maligni spiritus seductionem
aversabantur, non quod nullas eo tempore in Ecclesia agnoscerent visiones et prophetias, aut quod charismatum fontem
exaruisse contenderent; sed novarum visionum et novae prophetiae nomine, insolitas, ut dixi, et ut loquitur apud
Eusebium [(1)] {foot}
[0078D] [Greek] Paraú toú kataú paravdosin kaiú kataú diadochún aænwqen thðû 1Ekklhsivaû eæqoû
dhðqen. Lib. V Histor. cap. 16. Asterius, «Praeter morem, atque intitutum Ecclesiae a majoribus traditum, et continua
deinceps successione propagatum» intelligebant. Contra Montanistae novas hasce revelationes, et prophetias plurimi
faciebant, amplectebantur et honorabant, et hunc primum suae ab Ecclesia secessioni colorem praetexuerunt, unde
etiam scelerata factio, ut ex Serapione constat [(2)] {foot}
[0078D] [Greek] Thðû ejpikaloumevnhû nevaû profhteivaû, etc. Epist. ad Caricum et Ponticum, apud Euseb.
lib. V, capite 19., nomen accepit, et [0078C] «nova prophetia nominata est.» Quod suae ipsos sectae nomen indidisse,
his verbis Asterius Urbanus clare et aperte testatur [(3)] {foot}
[0078D] [Greek] Kaiú katalabwún thún kataú povnton (leg. [Greek] tovpon) Ekklhsivan uJpoú thðû nevaû
tauvthû, oujk wJû aujtoiv fasi, profhteivaû, etc. Lib. I, Adv. Cataphryg. Apud Euseb., ibid., cap. 16.: «Et Ecclesiam
illius loci deprehendissem nova illa, non ut ipsi dicunt, prophetia, etc.» Novas prophetias, postquam ad Montanistas
defecit, passim jactat et praedicat Tertullianus, libro de Jejuniis [(4)] {foot}
[0078D] Cap. 1.: «Propter hoc novae prophetiae recusantur.» Et libr. III cont. Marcion. [(5)] {foot}
[0078D] Cap. 24.: «Qui apud fidem nostram est, novae prophetiae sermo testatur.» Et lib. IV [(6)] {foot}
[0078D] Cap. 22.: «Quam defendimus in caussa novae prophetiae.» Et lib. de Resurrect. carnis [(7)] {foot}
[0078D] Capite ultimo.: «Per novam prophetiam de Paracleto inundantem.» Firmiliano [(8)] {foot}
[0078D] Epist. inter Cyprianic. 75. Cataphryges sunt, qui «novas prophetias usurpare conantur.» Ex quo etiam
intelligimus, novas eos a Catholicis quoque prophetas [0078D] fuisse appellatos. Quae cum ita sint, montanistam utique
palam se prodit et apertissime profitetur, qui, ferventibus per ea tempora de nobis visionibus et [0079A] prophetiis
Catholicos inter et Montanistas dissidiis, novas se visiones et prophetias agnoscere et honorare palam aperteque
testatur. Neminem certe Catholicorum ita esse locutum ostendi potest: Montanistarum illa professio est, cui similem,
postquam hujus sectae dogmata amplexus est, Tertullianus his verbis edidit [(1)] {foot}
[0079D] Lib. de Anima cap. 19.: «Nam quia spiritalia charismata agnoscimus, etc.» Ita et Actorum editor:
«Visiones novas et prophetias agnoscimus, et honoramus.» Atqui, secundum Firmilianum, [Greek] Katavfrugeû illi
appellantur, qui novas prophetias usurpare conantur. Actorum igitur concinnator Cataphrygum seu Montanistarum
catalogo eximi nulla ratione potest.

