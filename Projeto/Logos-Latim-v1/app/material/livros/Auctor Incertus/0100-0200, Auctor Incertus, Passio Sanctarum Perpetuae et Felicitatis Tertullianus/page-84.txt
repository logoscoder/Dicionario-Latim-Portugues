resumebat. Eratque ei refectio et quies, sensumque omnem praesentis doloris adimebat prolatio horum verborum:
Christiana sum, et nihil apud nos mali geritur.» Non minus insigne illud quod de Theodoro in ecclesiasticis historiis
[(3)] {foot}
[0155D] Rufin. lib. X Hist. Eccles., cap. 36. Sanctus Augustinus, lib. XVIII, de Civitate Dei, cap. 52.
Socrates, lib. III Hist. Eccles., cap. 18 et 19. Sozomenus, lib. V, cap. 19 et 20. Theodorit., lib. III Hist. Eccles., cap. 10
et 11. memoriae proditum est. Jussu enim Salustii praetorio sub Juliano praefecti, diu et crudelissime tortus, laeto inter
tormenta et sereno vultu illum psalmi versiculum iterabat: «Confundantur omnes, qui adorant sculptilia, et qui
confidunt in simulacris suis.» «Hunc [0155C] Theodorum,» inquit Rufinus, «ipsi nos postmodum apud Antiochiam
vidimus, et cum requireremus ab eo si sensum doloris habuisset, ex integro dicebat: dolores se quidem parum sensisse;
adstitisse autem quemdam juvenem, qui sudanti sibi linteo candidissimo et sudores extergeret, et aquam frigidam
frequenter infunderet: et ita esse delectatum ut tunc moestior factus sit quando deponi de equuleo jussus est.» Denique
sanctus Flavianus, cujus supra mentio non semel facta est, hanc ipse suam revelationem narrat [(4)] {foot}
[0155D] Apud Ruin. in Actis sanctorum Montani, Lucii, etc., § 21.: «Cum adhuc episcopus noster solus
passus fuisset, ostensum est mihi hoc, quasi Cyprianum ipsum interrogarem, an pati ictus doleret; scilicet martyr
futurus, de passionis tolerantia consulebam, qui mihi respondit, et dixit: Alia caro patitur, [0155D] cum animus in coelo
est. Nequaquam corpus hoc sentit, cum se Deo tota mens devovit. Quibus [0156A] sancti Martyris verbis haec adjicit
Actorum compilator: «O verba martyris martyrem cohortantis! Negavit esse in passionis ictu dolorem ut qui et ipse
habebat occidi, animari constantius posset, quod nec parvum sensum doloris in passionis ictu timeret.» In coelo
Perpetuae non minus quam Cypriani fuisse animum, cum bestiis objecta, et ab eis vexata, nullo doloris sensu affecta
est, sanctus Augustinus sibi facile persuasit, qui hunc Actorum locum his verbis illustrat [(1)] {foot}
[0156D] Serm. 280, alias 103, de divers.: «Ubi erat illa femina, quando ad asperrimam vaccam se pugnare
non sensit, et quando futurum esset quod jam fuerat, inquisivit? Ubi erat? Quid videns ista non viderat? Quo fruens ista
non senserat? quo amore alienata, quo spectaculo avocata, quo poculo inebriata, etc.,?»
[0156B] Inter miracula etiam referri debet immaturus Felicitatis partus. Quamvis enim feminam acerbum
foetum emittere, miraculum absolute non sit; circumstantiae tamen cum quibus Felicitatis partus conjunctus fuit, ipsum
ex speciali Dei providentia, et non secundum communes et ordinarias naturae leges exstitisse plane suadent. Nam
statim post orationem quam martyres ad Deum fuderant ut partum acceleraret, «dolores eam invaserunt.» Qua de re
audiendus laudatus idem sanctus Augustinus [(2)] {foot}
[0156D] Serm. 281, al. de divers., 104.: «Denique editus est partus immaturo mense maturus. Actum est enim
divinitus, ut non suo tempore onus uteri poneretur, ne suo tempore honor martyrii differretur. Actum est, inquam,
divinitus, ut indebito die foetus ederetur dum tamen tanto comitatui debita [0156C] Felicitas redderetur, etc.»
Denique sine miraculo factum non esse videtur, ut cum pater, ultra modum iratus, infantem Perpetuae reddere
noluisset, ut apud illam, sicut antea, in carcere permaneret, et ab ea lactaretur, nullus aut ex lactis subtractione puerum,
aut ex mammarum fervore matrem dolor invaderet: «Tunc quia consueverat a me infans mammas accipere et mecum in
carcere manere, statim mitio ad patrem Pomponium Diaconum, postulans infantem; sed pater dare noluit, et quomodo
Deus voluit, neque ille amplius mammas desideravit; neque mihi fervorem fecerunt, ne sollicitudine infantis, et dolore
mammarum macerarer.» Quae sane omnia si quis pro veris miraculis habere nolit; illud saltem fateatur necesse est,
specialem [0156D] hinc ostendi divinae bonitatis erga suos martyres providentiam. De rerum autem gestarum fide, ipsa
narrationis simplicitas quae potissimum in Perpetuae verbis elucet, dubitare non sinit.
III. Argumenta quae hactenus prosecuti sumus, generatim ostendunt, Perpetuae sociisque martyribus
propheticum spiritum neutiquam defuisse: quae modo subjiciam aperte demonstrant, quam longissime a Montanistarum
doctrinis et institutis sanctos eosdem martyres abfuisse. Montanistarum sententia fuit, ut ex Tertulliano saepius dictum
est, solos ante diem judicii solemnis in coelum martyres recipi. Quam opinionem [0157A] idem Tertullianus in libro de
Anima, Perpetuae «fortissimae martyris» auctoritate confirmat; quae, inquit, «sub die passionis in revelatione gloriae
Paradisi solos illic commartyres suos vidit.» Sed aut fallitur aperte Tertullianus, aut fallit: solos enim se in paradiso
vidisse martyres Perpetua non dicit; quin oppositum clare et aperte testatur: «Et coepimus illic multos fratres
cognoscere, sed et martyres.» Igitur non solos ibi commartyres, sed et confratres etiam eosque non paucos Perpetua,
seu potius Saturus vidit: hanc enim revelationem Saturus accepit, et manu sua litteris consignavit. Cur autem specialem
de martyribus mentionem faciant, ratio in promptu est. In ipso Paradisi limine quatuor martyres, paulo ante in eadem
Severi persecutione consummatos, [0157B] obvios habuerant, a quibus de caeteris cum requisissent, moniti sunt ab
angelis ut prius introirent et Dominum salutarent: «Ibi invenimus Jocundum, et Saturninum, et Artaxium, qui eamdem
persecutionem passi, vivi arserunt; et Quintum, qui et ipse martyr in carcere exierat; et quaerebamus ab illis ubi essent
caeteri. Dixerunt autem nobis angeli: Venite prius, introite et salutate Dominum.» Quae ubi facta sunt, multos se fratres

