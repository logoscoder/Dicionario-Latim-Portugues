contra altare erectum est, etc. De hac, inquam, basilica seu majorum, seu restituta, loqui hoc loco sanctum Optatum
existimo, propterea quod a Victore Vitensi memoriae proditum fuit [(1)] {foot}
[0068D] Lib. I de Persecut. Africana., Carthaginensium episcoporum sedem illic semper fuisse, ac
domicilium. Porro in hac ecclesia quam omnium Carthaginensium statuere jure optimo possumus celeberrimam juxta
atque antiquissimam, Perpetuae et Felicitatis condita fuisse, corpora, laudatus Victor Vitensis testis locupletissimus est
[(2)] {foot}
[0068D] Ibid.: Basilicam majorem, ubi corpora sanctarum martyrum Perpetuae atque Felicitatis sepulta
sunt . . . . Suae religioni (Vandali) licentia tyrannica manciparunt. Imo ex Perpetuae eamdem [0068B] basilicam
appellatam fuisse nomine, haud obscure colligitur ex actis secundi Concilii Carthaginensis quod habitum fuisse dicitur
in basilica Perpetua (forte an Perpetuae) restituta. Hoc autem esse puto antiquissimi et celeberrimi cultus, et earum
orthodoxiae evidentissimum argumentum.
Vetustissimum fuisse in Ecclesia morem, et ipsi pene christianae religioni coaevum, ut catholica plebs ad
memorias martyrum conveniret, et ea loca frequentaret, ac religiosa devotione coleret, ubi sacrae ipsorum exuviae
conditae fuerant, nemo qui historiam ecclesiasticam vel a limine salutarit, ignorat. De romanis monumentis, in quibus
sacra Apostolorum corpora deposita fuerant, id manifeste testatur Zephyrion aequalis adeoque Tertulliano, Perpetuae
[0068C] et Felicitati synchronus Caius: Ego vero, inquit [(3)] {foot}
[0068D] [Greek] 1Egwú deú taú trovpaia twðn ajpostovlwn eæcw deiðxai× ejaún gaúr qelhvshéû ajpelqeiðn
ejpiú toún batikanoún, hÝ ejpiú thún oJdoún, thún 1Wstivan, eujrevseiû taú trovpaia twðn tauvthn ijdrusamevnwn thún
ejkklhsivan. Disput. adversus Proclum, apud Euseb., Histor. Ecclesiast. lib. II, cap. 25., Apostolorum tropaea possum
ostendere. Nam sive in Vaticanum, sive ad Ostiensem viam pergere libet, occurrent tibi tropaea eorum, qui ecclesiam
illam fundaverunt. In iisdem locis amplificata postmodum religione, et Ecclesia a persecutionibus respirante, exstructas
fuisse basilicas, sacrasque domos religiosis usibus mancipatas, etiam constat. Illud denique ex antiquis monumentis
compertum est, et ratio ipsa suadet, celebriores atque insigniores basilicas insignioribus atque illustrioribus fuisse
martyribus aedificatas; aut saltem celebriorum atque insigniorum martyrum [Greek] leivyana in celebriores et
insigniores basilicas fuisse translata. Praesertim vero majores Ecclesiae ut praecipuorum martyrum reliquiis
decorarentur, [0068D] cura episcoporum fuit: idque tum propter majorem ipsorum martyrum gloriam, tum propter
Ecclesiarum splendorem, tum denique quia frequentior erat christianae plebis ad matrices ecclesias concursus, atque ut
eo etiam frequentius praecipuorum martyrum devotione allecta conflueret. Cum igitur Perpetuae et Felicitatis corpora
in majorem ecclesiam Carthaginensem illata fuisse, ex Victore [0069A] Vitensi habeamus; quin inter illustriores
martyres, antequam eo inferrentur, fuerint numeratae ambigere non debemus.
Sed translationis tempus, ut de cultus antiquitate etiam constet, eruendum est. Anno CCCXC, quo secundum
concilium Carthaginense habitum est, major ecclesia Carthaginensis ex Perpetuae nomine, ut vidimus, nuncupabatur.
Eo igitur anno antiquiorem statuere debemus sacrorum pignorum translationem. Sub Liberio Bucherianum
calendarium, ut diximus, concinnatum est. In eo, ut et in omnibus martyrologiis, Perpetuae et Felicitatis festum nonis
martiis consignatur. Hunc autem non earum martyrii, sed translationis esse diem, Cl. Pagius hoc argumento probat [(1)]
{foot}
[0069D] Anno 198, num. V.. Passae sunt SS. Martyres quo die natale [0069B] Getae Caesaris colebatur:
Munere castrensi eramus pugnaturi. Natale tunc Getae Caesaris. Et infra: Quid utique non permittis refrigerare noxiis
Nobilissimis, Caesaris scilicet, et natali ejusdem pugnaturis? At in diem septimam martii, neque imperii Caesarei,
neque Getae natale genuinum incidebat. Natus enim Geta, teste Spartiano [(2)] {foot}
[0069D] In Geta, cap. 3., sexto calendas junias: Caesarea vero dignitate anno CXCVIII, non ante diem XIII
aprilis ornatus est: Et ratio est, inquit Pagius, quia, ut mox visuri sumus, Caracalla post eum diem tribunitiam
potestatem et augusteam dignitatem a patre obtinuit; et verisimile non est Getam minorem filium prius a patre
Augustum nuncupatum. Utraque itaque nuncupatio vel eodem tempore post mensem martium facta, vel Caracalla prius
dictus Augustus quam Geta [0069C] Caesar. Quare sanctae Perpetua et Felicitas alio die, quam quo passae sunt, in
martyrologiis coluntur. Quod non raro accidisse, passim in hoc opere observabimus, diesque septima martii dies est quo
Carthaginem earum reliquiae postea translatae, non vero dies obitualis. Cum itaque medio saeculo quarto Liberius
sedere coeperit, hoc tempore sacratum reliquiarum fuerat peracta translatio: adeoque statuere jure optimo possumus,
eam translationem non multo post initium saeculi quarti, reddita jam per Constantinum Ecclesiae pace, fuisse
celebratam; et ab earum martyrio saeculo dumtaxat elapso, Perpetuam et Felicitatem praecipuarum martyrum loco
habitas, et ad earum memorias Carthaginensem populum frequentissimum concurrisse.

