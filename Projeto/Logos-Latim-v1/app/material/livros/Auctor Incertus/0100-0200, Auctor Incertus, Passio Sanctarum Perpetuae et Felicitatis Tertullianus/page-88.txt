ministerio cuncta circa fortissimos fratres nostros dilectionis obsequia complerem: sed officium meum vestra diligentia
repraesentet, et faciat omnia quae fieri oportet circa eos quos in talibus meritis fidei ac virtutis illustravit divina
dignatio.» Et infra in [0163C] eadem epistola, Tertulli in iis pietatis officiis diligentiam, atque sollicitudinem laudat:
«Quamquam Tertullus, fidelissimus et devotissimus frater noster, pro caetera sollicitudine et cura sua, quam fratribus in
omni obsequio operationis impertit, qui nec illic circa curam corporum deest, etc.» Ad diaconos haec cura specialiter
pertinebat, ut non solum ex nostrorum martyrum Actis, sed etiam ex ejusdem Cypriani epistolis et ex Dionysii Alex.
epistola ad Domitium et Didymum, ubi Eusebii Diaconi sedulitatem commendat, qui in martyres Alexandrinos eam
curam impendit, quam erga martyres Carthaginienses Tertullus [(1)] {foot}
[0163D] [Greek] Eujsevbioû oÝn ejx ajrchðû oJ Qeoúû ejnedunavmwse kaiú pareskeuvase taúû uJphresivaû
twðn ejn taiðû fulakaiðû genomevnwn oJmologhtwðn ejnagwn wû ajpoplhrouðn, kaiú taúû twðn swmavtwn peristolaúû
twðn teleivwn kaiú makarivwn martuvrwn oujk ajkinduvnwû ejkteleiðn. Apud Euseb., lib. VII, cap. 2.: «Eusebius,
quem Deus jam inde ab initio roboravit, impulitque ut confessoribus in custodia positis ministeria strenue exhiberet;
[0163D] utque consummatorum ac beatorum martyrum cadavera non sine capitis sui periculo sepeliret.» Tertullianus
antequam se ab Ecclesia omnino abalienasset, et abruptius adversus eam disputare coepisset, in libro ad Martyras
ejusdem moris cum laude meminit: «Inter carnis alimenta, benedicti martyres designati, quae vobis et domina mater
Ecclesia de uberibus suis et singuli fratres de opibus suis propriis in carcerem subministrant, capite [0164A]
educandum. Carnem enim saginari, et spiritum esurire non prodest.» Et infra, capite secundo: «Ipsam interim
conversationem saeculi et carceris comparemus, si non plus in carcere spiritus acquirit, quam caro amittit; immo et
quae justa sunt, caro non amittit per curam Ecclesiae, et agapen fratrum.» Sed postquam sese prorsus in disciplinam
Montani tradidit, et acerbius atque inverecundius cum Catholicis gerere simultates coepit, tum Ecclesiae erga
confessores charitatem longe quam Lucianus invidiosius traduxit; tum quae Christianis observanda foret in vinculis ex
Montanistarum legibus et institutis victus et disciplinae severitas, his in libro de Jejuniis verbis exposuit [(1)] {foot}
[0164D] Capite duodecimo.: «Plane vestrum est, in carceribus popinas exhibere martyribus incertis, ne
consuetudinem quaerant ne [0164B] taedeat vitae, ne nova abstinentiae disciplina scandalizentur, cum nec ille Pristinus
vester non christianus martyr attigeret, quem et facultate custodiae liberae aliquandiu fartum omnibus balneis quasi
baptismate melioribus, et omnibus luxuriae secessibus quasi Ecclesiae secretioribus, et omnibus vitae istius illecebris
quasi aeternae dignioribus, hoc puto obligatum ne mori vellet: postremo ipso tribunalis de luce summa condito mero
tamquam antidoto praemedicatum, ita enervastis, ut paucis singulis titillatus (hoc enim ebrietas sentiebat) quem
Dominum confiteretur interroganti praesidi respondere non potuerit amplius: atque ita de hoc jam extortus, cum
singultus et ructus solos haberet, in ipsa negatione digessit.» Haec Tert. de Catholicis, quae quamvis [0164C] ad
invidiam faciendam sint ultra modum exagerata, clare tamen ostendunt, fuisse catholicos martyres in vinculis, quoad
per milites et custodes licebat, splendide ac liberaliter habitos. De Montanistarum vero duritia gravitateque haec antea
praemiserat: «Ut ab Joanne Paracletus obmutuisset, ipsi nobis prophetae in hanc maxime caussam exstitissemus . . .
indicentes omnem [Greek] tapeinofrovnhsin cum carcer ediscendus, et fames ae sitis exercendae, et tam inediae quam
anxii victus tolerantia usurpanda sit, ut in carcerem talis introeat christianus, qualis inde prodisset; non poenam illic
passurus, sed disciplinam; nec saeculi tormenta, sed officia, eoque fidentior processurus ad certamen e custodia abusus
nihil habens carnis, sic ut nec habeant tormenta materiam; cum sola [0164D] et arida sit cute loricatus, et contra
ungulas corneus, praemisso jam sanguinis succo, tamquam animae impedimentis, properante jam et ipsa, quae saepe
jejunans, mortem de proximo norit.» Haec victus austeritas, quam hic Tertullianus ex Montanistarum disciplina
describit, non hic solum in nostrorum martyrum Actis nullibi apparet; quin eos contra superius vidimus cibo potuque
libere utentes, et cum castigatius tractarentur, Perpetuam audivimus his tribunum verbis objurgantem, eique sancta
securitate dicentem: «Quid utique non permittis refrigerare noxiis nobilissimis, Caesaris scilicet, et [0165A] aliquid et a
nobis quod faciat ad Spiritum quoque natali ejusdem pugnaturis? aut non tua gloria est, si pinguiores illo producamur?»
Quae certe verba, praeter excelsam animi securitatem et indolem, quam prae se ferunt, mentem etiam Perpetuae
demonstrant a Montanistarum institutis omnino alienam, et aliis quam Tertullianus cogitationibus praeditam. Quid
enim adeo contrarium quam Perpetuae et Tertulliani hac de re sensus et verba? Ille christianum vult ad certamen e
custodia procedere, nihil habentem carnis, sola et arida cute loricatum, praemisso jam sanguinis succo, etc. Perpetua
vero cum tribuno de victus tenuitate expostulat et, quamquam festive, ait tamen pinguiorem velle se in amphitheatrum
produci. Ille Catholicos reprehendit, quod Pristino, [0165B] ipso tribunalis die, lautius convivium paraverint. Perpetua
vero, sociique martyres, pridie quam bestiis objicerentur, coenam quam liberam vocabant, et quae bestiariis lautissima
parabatur, neutiquam respuerunt.
IX. In quo sane catholicorum martyrum consuetudinem secuti sunt, qui illatos sibi cibos cum gratiarum
actione percipere consueverunt. Alcibiades, unus e martyribus Lugdunensibus, austerum vivendi genus, quod antequam
pro fide comprehenderetur, sectatus fuerat, in carcere retinebat. Attalo autem per visionem ostensum est, non recte
neque ordine facere Alcibiadem, quod duro illo et austero et singulari vitae genere uteretur. Testes hujus rei habemus
longe gravissimos, Lugdunenses ipsos atque Viennenses in Encyclica de martyrio suorum, apud [0165C] Eusebium,
epistola [(1)] {foot}

