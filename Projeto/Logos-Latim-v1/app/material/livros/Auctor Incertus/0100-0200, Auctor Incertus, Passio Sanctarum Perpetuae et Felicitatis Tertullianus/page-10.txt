Gestis purgationis Caeciliani in collatione Carthaginiensi. Praeterea ab ante, in ante, de intus, de trans, de super, et
similia leguntur. HOLST.
In habitu pastoris oves mulgentem. Repraesentatus est Perpetuae Christus ea forma, qua pictus cernebatur in
oratoriis et vasis sacris illorum temporum. Nam cum Evangelia titulum et personam pastoris, praecipue Christo
attribuant, gaudebant primorum tempornm Christiani, hanc ejus amabilissimam speciem, fidelium, nomine ovium
passim designatorum, frequentissime oculis objicere. Habes in Roma subterranea Bosii, pag. 59, et deinceps, multas
imagines e coemeteriorum monumentis expressas, in quibus ferme omnibus, Christus pastoris specie cum ovibus
pingitur; in prima etiam hac ipsa forma heic expressa, pastoris oves mulgentis. Non raro etiam pingebatur ferens in
humeris repertam ovem, quae perierat, juxta parabolam Evangelicam: idque praecipue in calicibus: quod indicat
Tertullianus in lib. de Pudicitia contra catholicos scripto, cap. 7, his verbis: A parabolis, [0027D] licebit, incipias, ubi
est ovis perdita a Domino requisita, et humeris ejus revecta. Procedant ipsae picturae calicum vestrorum, si vel in illis
perlucebit interpretatio pecudis illius, etc. HOLST.
Et circumstantes candidati millia multa. Quod millia multa jungatur sine copula cum voce candidati, non
solum exemplum habet ex vulgato interprete Apocalypsis. cap. VII: Quadraginta millia signati; sed et a Trebellio
Pollione in Vita Claudii Imp. ubi sic legitur: Huic salarium de nostro privato aerario dabis annuo frumenti modios tria
millia, hordei sex millia, laridi libras duo millia, vini veteris sextarios tria millia quingentos, etc. Similia et apud alios
occurrum. HOLST.
Bene venisti tecnon. Salutatio quasi parentis ad filiam. Nam [Greek]  Graecum ad utrumque sexum
accommodatur, ut cuivis notum. HOLST.
Et clamavit me. Jam tum corrumpi incipiente latina lingua in vulgari usu, haec verbi clamare constructio
[0028A] in vulgi usum emanaverat: quae deinde in Italicam vulgarem est recepta, mi chiamo. HOLST.
Et de caseo quod mulgebat, dedit mihi quasi buccellam.Augustinus sup. relatus vocat buccellam lactis. Multa
dici possent de usu lactis et mellis symbolice catechumenis dari solito, ex Hesychio in Exodum [0028B] p. 257, et
Tertulliano de Corona p. 121. ed. Rig. ubi dixit: Lactis et mellis concordiam praegustamus. Vide Albaspinaeum Lib II,
Observ. ultima. HOLST.
— Et de caseo quod mulgebat, dedit mihi quasi buccellam: et ego accepi junctis manibus, et manducavi, et
universi circumstantes dixerunt, Amen. Ad haec verba, quod notatum in Holstenii schedis reperi de lacte Catechumenis
dari solito, non sufficit ad sententiam loci declarandam et alia his adjuncturum fuisse auctorem, si ultimam huic operi
manum potuisset imponere, declarat spatium purae chartae ab eo in Adversariis, post haec quae descripsimus S.
Perpetuae verba, relictum, ultimis videlicet curis explendum. Explicandum scilicet restabat, quomodo ex hac
porrectione buccellae per visum ministratae experrecta intellexerit S. Perpetua, itemque frater ejus, postquam ei rem
narravit, significatum divinitus, eos qui carcere attinebantur, nequaquam inde dimittendos, sed consummandos
martyrio. Haec enim post superius descripta verba, ibi subduntur. Et retuli statim fratri (qui nempe illam [0028C]
rogaverat, ut ostendi sibi divinitus curaret, morituri ne essent, an salvi emittendi), et intelleximus passionem esse
futuram: et coepimus nullam jam spem in saeculo habere. Unde autem id intellexerint, merito quaeritur. Ego existimo,
inde quod in visione adumbratus erga Perpetuam ritus fuerat Eucharistiae ministrandae: quae cum notissimo tunc usu
dari soleret iis, quos certum erat brevi morituros, recte in Perpetua et ipsius fratre ita interpretati sunt, ut significatam eo
viso Confessorum mox secuturam necem arbitrarentur. Ritus perceptionis Eucharistiae eo adumbratus cernitur; quod
quasi buccella Perpetuae porrigitur, quod eam ipsa accipit junctis menibus, quod deinde comedit, circumstantibus,
Amen, acclamantibus. Quae omnia in Eucharistiae olim ministratione solita servari, notius est e plurium antiquorum
testimoniis et sancti praesertim Ambrosii, quam ut demonstrari pluribus opus sit. Certe de usu Africanarum ecclesiarum
peculiariter constat solitas eas Eucharistiam ministrare confessoribus in martyrii procinctu constitutis: idque ita
necessarium arbitratas esse, ut inde [0028D] argumentum sumpserint scribendi ad Cornelium Rom. Pontificem, manu
quidem et calamo Cypriani, nomine autem aliorum quoque septem et triginta Episcoporum Africanorum, ut aequi
consuleret gratiam fieri legis prius sancitae de non admittendis umquam ad Ecclesiae et Eucharistiae communionem iis,
qui semel in persecutione lapsi fuissent: quoniam tunc ex iis multi in poenitentium numero scripti a novis
persecutoribus periclitarentur, et, ut res se habebant, brevi pro Christi confessione interficiendi viderentur; quibus in
procinctu agonis positis, denegari consuetum viaticum Corporis Christi, nimis erat inhumanum. Ex hac Epistola, quae
secunda lib. I apud Cyprianum est (in nostra ed. LVII, vid. infr.) quaedam adscribam, ad fidem rei quam tractamus
faciendam, opportuna. Sed cum, inquiunt, videamus diem rursus alterius infestationis appropinquare coepisse, et crebris
atque assiduis ostensionibus admoneamur, ut ad certamen quod nobis hostis indicit, armati et parati simus; plebem
etiam nobis [0029B] de divina dignatione commissam exhortationibus nostris paremus, et omnes omnino milites
Christi, qui arma desiderant, et praelium flagitant, intra castra dominica colligamus; necessitate cogente censuimus, eis
qui de Ecclesia Domini non recesserunt, sed poenitentiam agere et lamentari, ac Dominum deprecari a primo lapsus sui

