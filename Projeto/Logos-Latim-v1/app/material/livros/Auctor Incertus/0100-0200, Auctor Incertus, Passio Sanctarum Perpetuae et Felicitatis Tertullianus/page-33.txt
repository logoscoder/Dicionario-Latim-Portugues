Anno Christi CCX, die undecimo Aprilis Novilunium Eclipticum Uticae in Africa hora 11 post mediam
noctem, m. 57, s. 14. Hoc fuit medium Eclipsis:
Initium, hora 10, m. 44, s. 44.Tempus incidentiae, hora 1, m. 12, s. 30.Finis hora 1 post meridiem, m. 12, s.
1.Tempus emersionis, hora 1, m. 14, s. 47.Duratio totius Eclips., hora 2, m. 27,, s. 13.Quantitas, digiti 8, m. 57, s. 30.
Domicilium solis cujus Tertullianus meminit, non heic intelligendum de Leonis signo: sed accipiendum
secundum rationem horoscopi, de portione aut cuspide [0059C] signi Arietis, quem tum insidebat sol, Eclipticam
contingente: nam ut observat Jovianus Pontanus libro de Rebus Coelestibus II, c. 4, p. 75, et c. 5, p. 79, talis in quolibet
Dodecatomorio locus, Solis proprium domicilium est, et antiquis saepe dicitur, Locus solis, sive Dei. Fuit etiam tunc
Sol in suo hypsomate, sive exaltatione: sic enim quidam astrologi signum Arietis appellant. Quamquam (et eo magis
inclinat Lalovera) facile intelligi potest Tertullianum per Solis hypsoma nihil aliud indicare voluisse, nisi altitudinem
[0060A] verticalem Solis ipso meridie culminantis, quando id deliquium passus est. Quod si Tertullianus fieri potuisse
naturaliter negasse videatur, in eo populariter erraverit; impune, ut in arte aliena a studiis et professione sua. Nam hoc
et ipse videtur innuere, continuo ad Astrologos allegans curiosos rerum talium. Re vera nihil in eo supra naturalem
usum fuit. Hactenus Epilogismus hujus Eclipsis; ex qua manifeste demonstratur, quod dudum ostendere satagebamus;
longe post annum Christi 202, Severi 10, fuisse scriptum librum Tertulliani ad Scapulam, cum in eo referatur Solis
deliquium commissum anno Christi 210, qui fuit 18 et ultimus Severi; et ita referatur, ut aliquot ante annis patratum
appareat. Locus hic est proferendae, quam alicubi reperi notatam, conjecturae illustrissimi Holstenii de tempore scripti
libri ad Scapulam. Cum enim retulisset Scaligerum [0060B] sub Elagabalo scriptum autumare; ipse ait se putare, sub
Macrino scriptum: nam a Macrino vexatos clericos testari Sulpicium Severum. Ut ut se se res haec habuit, de nogotio
quod in manibus habemus, jure nostro colligere videmur ex hactenus dictis; satis nos verisimiliter existimare,
Martyrium cujus Acta primigenia nunc damus, anno Christi 203, Coss. Lucio Septimio Geta Caesare, et Lucio Septimio
Plautiano, contigisse. Quod Geta Caesar eo anno consul esset, causa videtur fuisse cur ejus Natalis gladiatoriis ludis et
arenae spectaculis honestaretur: unde ex hac ipsa Consulatus Getae nota confirmatur nostra chronologia: cui subscribit
etiam Baronius, eisdem Consulibus, et eodem Severi anno passas SS. Martyres Perpetuam et Felicitatem fuse tradens,
num. XXI, et seq. anni 205. Ita ille numerat solita sibi additione duorum annorum, quam deinde cum communi calculo
exaequat detracto biennio ex Probi Augusti principatu, prout jampridem docti omnes Chronologi observarunt, [0060C]
Scaliger, Dekerius, Petavius, Bucherius, Bollandus, Henschenius, Philippus Labbe et alii. Quare omni genere
argumentorum, nempe auctoritatibus gravium scriptorum, rationibus ex re ipsa ductis, denique characteribus
coelestibus, ad omnem certitudinem firmata remanet quam proposuimus sententia de tempore triumphi sanctarum
Tuburbitanarum martyrum Perpetuae et Felicitatis, anno Christi 203, nonis martii, gloriae immortalis palmam
adeptarum. Petrus POSSINUS, e societate Jesu. jugulum suum posuit [a] {Lectiones Variantes}
[0057A] Transtulit Holsten.. Fortasse tanta femina aliter non potuisset occidi, quia ab immundo spiritu
timebatur, nisi ipsa voluisset.
O fortissimi ac beatissimi martyres! o vere vocati et electi in gloriam Domini nostri Jesu Christi! quam qui
magnificat et honorificat et adorat, utique et haec non minus veteribus exempla in aedificationem Ecclesiae [0058A]
legere debet, ut novae quoque virtutes, unum et eumdem semper Spiritum sanctum usque adhuc operari testificentur, et
omnipotentem Deum Patrem, et Filium ejus Jesum Christum Dominum nostrum, cui est claritas et immensa potestas in
saecula saeculorum. Amen.

