Denique Apologetici cap. 17. Deus totam molem istam cum omni instrumento elementorum, corporum, spirituum de
nihilo expressit. HOLST.
Omnia donativa administrans in omnibus, etc. [0016C] Locus expressus ex Paulo I Cor. XII, 4, ubi de
Charismatis disserit, quae noster heic Donativa vertit, hac quoque in re Tertullianum referens. Is enim lib. V, adversus
Marcionem cap.: Data dedit filiis hominum, id est donativa, quae Charismata dicimus. Et lib. I ad Uxorem, cap.:
Extendamur in priora, et meliorum donativorum sectatores simus. Ita enim praestantissima illa editio Nicolai Rigaltii
legit. Sic lib. de Resurrect. carnis vertit illud ad Rom. VI. 3. Stipendia delinquentiae, mors; donativum autem Dei vita
aeterna: quod ab Imperatorum liberalitate et re militari deductum nemo est qui ignoret. HOLST.
Sive Martyrum, sive in revelationum dignatione.Frequentissima apud Tertullianum et Cyprianum, aliosque
ejus aevi Africanos Scriptores, Dignationis vox pro gratia, quam Deus conferre aut praestare dignatur. Pontius in Vita
S. Cypriani: Finge enim tunc illum Martyrii dignatione translatum. Ibidem post visionem S. Cypriano in exsilio
ostensam, subjungit: Quid hac revelatione manifestius? quid hac dignatione [0016D] felicius? Et infra: Sed crastinus
dies ille quem ante annum dignatio divina praedixerat. Ita Cyprianus ipse non semel lib. IV. Epistola VII, XXV et
XXXIV. Item libro de Mortalitate, ubi sic legitur: Non est in tua potestate, sed in Dei dignatione martyrium. Et serm. V
de Lapsis: Corona de Dei dignatione descendit. Idem alibi Tertullianus de Patientia cap. 11: Gratulari et gaudere nos
decet dignatione divinae castigationis. Et de Cultu feminarum cap. 2. Nam et vobis . . . . eamdem judicandi
dignationem pollicetur. De Baptismo cap. 18. Si Philippus tam facile tinxit Eunuchum, recogitemus manifestam et
exsertam dignationem Domini intercessisse. Et mox: Dei dignatio suas praemittit praerogativas. Ita eodem lib. cap. 3.
Praescriptionum adv. Haer. cap. 31. De Patientia cap. 4. Lib. adv. Judaeos cap. 1. etc. HOLST.
Non credentibus in testimonium, credentibus in beneficium, etc. Sic Tertullianus de Anima cap. 51: Ubique
Deus potestatis suae signa proponit; suis in solatium, extraneis in testimonium. HOLST.
CAP. I.—I. Adolescentes catechumini. Sic in vetusti [0017B] membranis Casinensibus scriptum reperi: atque
ita in Mombritii Sanctuario passim editum legitur. Neque aliter fortassis eo saeculo proferebant hujus modi voces. Sic
apud Optatum Milevitanum Filuminus legitur. Caeterum apposite ad rem nostram Pontius Carthaginiensis diaconus in
Vita S. Cypriani: Majores nostri plebeiis et catechumenis martyrium consecutis, tantum honoris pro martyrii ipsius
veneratione dederant, ut de passionibus corum multa, aut prope dixerim pene cuncta conscripserint, ut ad nostram
quoque notitiam, qui nondum nati fuimus, pervenirent. Quo loco plebeii accipiendi sunt laici, nullum in clero ordinem
adepti. Sic enim paulo inferius idem Pontius: Multa sunt quae adhuc plebeius, multa quae jam presbyter fecit. Videtur
autem Pontius haec ipsa, aliaque his similia Acta innuere. Id saltem liquet, ecclesiam Africanam sedulo in hoc operam
dedisse, ut gloriosa sanctorum martyrum facta ad posteritatis memoriam transirent. Porro non ad extenuandam, sed
augendam martyrum nostrorum gloriam [0017C] facit, quod fidei christianae rudimenta vix dum edocti, et religionis
nostrae tirones, tam strenue concertasse memorantur. Ita Lugdunensis ecclesia apud Eusebium, lib. V, cap. 1,
summopere laudat Maturum  Et lib. VI, cap. 4, ab eodem Eusebio
commemorantur Martyres ex Origenis ludo Heraclides et Hieron, [Greek] oJ meún provteroû eåti kathcumenoû, oJ deú
neofwvtisoû, alter adhuc catechumenus, alter recens baptizatus. Quibus et Rhais catechumena ibidem accensetur, quam
Origenes dicebat Baptismum ignis consecutam esse. Sed egregie de Catechumenorum martyrio loquuntur
Constitutiones Apostolorum, lib. V, cap. 5,

 Hoc
est: Qui autem dignatus martyrio est, gaudeat in Domino, et quamvis catechumenus sit, securus abeat; passio enim pro
Christo tolerata, erit ei verius [0017D] Baptisma: quoniam ipse quidem re ipsa moritur Domino, caeteri autem in figura.
HOLST. sunt digesta, ut lectione eorum, quasi repensitatione rerum, et Deus honoretur et homo confortetur; cur non et
nova documenta aeque utrique causae convenientia et digerantur? vel quia et haec vetera futura quandoque sunt et
necessaria posteris, si in praesenti suo tempore minori deputantur auctoritati propter praesumptam venerationem
antiquitatis. Sed viderint qui unam virtutem Spiritus unius sancti, pro aetatibus judicent temporum, quum majora
reputanda sint novitiora quaeque ut novissimiora, secundum exuberationem gratiae in ultima saeculi spatia decreta. In
novissimis enim diebus, dicit Dominus, effundam de Spiritu meo super omnem carnem; et prophetabunt filii filiaeque
eorum. Et super servos et ancillas meas de meo Spiritu effundam: et juvenes visiones [0015B] videbunt, et senes
somnia somniabunt (Joel, II, 18, 19; Act., II, 17, 18) Itaque et nos qui sicut prophetias, ita et visiones novas pariter
repromissas et agnoscimus et honoramus, ceterasque virtutes Spiritus sancti ad instrumentum Ecclesiae deputamus, cui
et missus est idem omnia donativa administrans in omnibus, prout unicuique distribuit Dominus, [0016A] necessario et
digerimus, et ad gloriam Dei lectione celebramus; ut ne qua aut imbecillitas aut desperatio fidei apud veteres tantum
aestimet gratiam divinitatis conversatam, sive martyrum, sive in revelationum dignatione: cum semper Deus operetur
quae repromisit, non credentibus in testimonium, credentibus in beneficium. Et nos itaque, quod audivimus et
contrectavimus annuntiamus et vobis, fratres et filioli, ut et vos qui interfuistis, rememoremini gloriae Domini, et, qui

