cessabant. Ita Calpurnius Flaccus declamat, IV. Non potes adversus damnatum jure patris uti; jam non larem habeo,
non sacrum, non patrem. Ut nuper vir eruditissimus hunc locum emendavit. HOLST.
III.— Profecta est mihi vox, et nominavi Dinocratem. Videtur dicere sibi oranti indeliberatam vocem subito
excidisse Dinocratem nominanti, de quo dudum non cogitaverat. HOLST.
Et cognovi me statim dignam esse, et pro eo petere debere. Hoc est, sensu fiduciae interioris intellexi me
omnino exaudiendam, si pro Dinocrate orarem. [0033C] Sic superiori cap. § III. audivit a fratre suo Perpetua: Domina
soror, jam in magna dignatione es, etc. significans, ut ex sequentibus patet, tantam ejus gratiam apud Deum videri, ut
impetrare quidvis posset. HOLST.
Video Dinocratem exeuntem de loco tenebroso, ubi et complura erant loca tenebrosa, etc. Valde notandus
videtur hic locus, quia fidem facit antiquae traditionis, ex qua theologi Scholastici magno consensu, ut observat
Bellarminus lib. II. de Purgat. cap. 6. § Octava est, docent esse sub terra quatuor locos distinctos, in quibus animae
mortuorum detinentur; nempe omnium infimum, ubi daemones et animae damnatae; supra hunc, Purgatorium, ubi
animae purgantur ad tempus; deinde Limbum puerorum, quo detinentur animae mortuorum in solo peccato originali;
postremo Limbum patrum nunc vacuum a tempore mortis et resurrectionis Christi, quo animae Patriarcharum et
sanctorum mortuorum ante Christum, [0033D] omni licet labe purgatae detinebantur, qui vocatur in Evangelio, Sinus
Abrahae, quo portatum ab Angelis Lazarum, dives epulo vidit ex inferno. Haec fuisse videntur illa complura loca
tenebrosa, quae se vidisse sancta Perpetua testatur his verbis. E quorum uno, nempe Purgatorio, exeuntem se
Dinocratem spectasse affirmat: non quod tunc liberaretur poenis, nam hoc paulo post contigit; sed quod permissu Dei,
inde cum suis poenis exiret, ut imploraret subsidium precum sororis; cujus generis tam multae, tamque testatae apud S.
Gregorium et alios referuntur apparitiones animarum, poenas purgatorias tolerantium. HOLST.
Aestuantem valde, et sitientem. Apprime haec congruunt cum doctrina Ecclesiae de Purgatorio, ubi aestu et
igne animae torquentur. Nam hunc Dinocratem fuisse baptizatum Augustinus observat, quem [0034B] pronum est
credere postea in aliquam impatientiam incidisse; vel, quod suspicatur S. Augustinus, ab impio patre tentatum, in fide
leviter titubasse. HOLST.
Frater meus carnalis. Sic Afri vulgo loquebantur. S. August. Epist. CCXXV. Neque hoc inviderunt Ecclesiae
Tagastensi, quae carnalis patria mea est. Haesit haec vox in lingua italica vulgari; quae fere corruptiones antiqui latini
sermonis amplectitur. HOLST.
Facie cancerata male obiit, ita ut mors ejus odio fuerit, etc. Significat eum tali morte defunctum, quae
horrorem incuteret spectantibus, propter deformitatem foedi et foetidi ulceris in facie extantis. Quid porro cancer sit, ut
sciremus, praeter caeteram diligentiam, medicos quoque consulendos putavimus, ex quorum responsis, additis
quibusdam, haec congessimus. Cancer priscis Latinis idem sonat quod Gangraena; ita Nonius Marcellus: Gangraena est
cancer; quem Glossarium vetus etiam sequitur, eoque trahi [0034C] potest Cornelius Celsus lib. VIII, cap 10, ubi dum
promptiores cancros ait, cum ossis fracturae carnis quoque vulnus accessit, videtur significare, id quod usu cernitur, in
tali casu majus periculum esse gangraenae. Non facile tamen accesserim ad sententiam eruditi medici, qui postquam
haec observavit, negat sequioris nostrique aevi medicis in hujus vocis notione cum antiquis convenire: propterea quod
id cancri nomine intelligunt, quod Graecis [Greek]  dicitur: quasi vero non antiqui quoque Carcinomatis
Graeco nomine, Latinum cancri aut canceris vocabulum expresserint. Sane Celsus lib. V. cap. 28. de cancro in facie
extante his verbis loquitur: Non idem periculum [Greek]  affert, nisi imprudentia curantis agitatum est. Id
vitium fit maxime in superioribus partibus, circa faciem, nares, aures, labra, mammas feminarum. Hactenus Celsus qui
etiam lib. VI, cap. 15, cum de oris cancro agit, de hoc ulcere, quod alio illo loco carcinoma vocat, videtur loqui. Quare
crediderim [Greek] karkinwma nomen [0034D] esse commune difficiliorum ulcerum; unde apud Hippocratem [Greek]
 dicuntur, quando exasperantur et incurabilia evadunt. Et in Lexico Hippocratico [Greek]
 explicatur per [Greek] , quod est exacerbari. Gangraena igitur proprie dicta, si a cancro differt,
videtur cum eo participare commune nomen carcinomatis, differens ab eo fortasse, quod celerrime mortem afferat;
quum cancer ita serpat, ut multis annis hominem adhuc viventem depascatur. Nihil autem vetat quin cancer, quo
Dinocrates obiit, gangraena fuerit; nam id ex repraesentata tam tenera aetate morte, suspicari licet. Est autem utriusque,
tam canceris, inquam, quam gangraenae proprium, serpere, unde est illud ad Timoth. XI cap. II, V\ 17. de Doctrina
haereticorum: Et sermo eorum ut cancer serpit. Et videtur translatum ex cancro animali [0035A] polypode, antrorsum et
retrorsum reptare solito. Huc facit Luciferi Calaritani locus in libro De [0035B] non conveniendo cum haereticis ad
Constantium Imp. Arianum: Sic est de corpore Ecclesiae excisus Sabellicus, ut est et condetestabilituus excisus Arius
iste, cujus sermo ut cancer in te fortissime adeo serpserit, ut totus jam cancer esse cernaris, nec poteris dicere te non
Arii cancerasse sermonem, cum foetor cancerationis tuae ad omnem pervenerit regni tui locum; et cuncti te vitare
statuerimus, ne et ipsi peste tua Ariana canceraremur. Haec ille. Ex cujus verbis obiter colligimus canceratam faciem,
quae vox hoc loco legitur, non esse barbariem sequiori saeculo natam, ut nonnemo ex medicis a me consultis

