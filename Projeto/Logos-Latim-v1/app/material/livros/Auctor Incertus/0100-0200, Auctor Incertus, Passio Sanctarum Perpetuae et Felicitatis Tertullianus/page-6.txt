Turbarum beneficio. Hoc est, propter turbas, vel multitudinem hominum. Graecismus merus, [0021D]
. Ita mox: Mei beneficio hoc est, mei causa vel propter me. HOLST.
Concussurae militum. Videtur significare impulsus feros contrudentium reos militum, quos 
Procopius vocat Hist. arcanae pag. ult. Nota autem militum barbara feritas in vinctos, etiam S. Ignatii testimonio; qui
proptera Leopardos eos vocat, et beneficio efferari scribit ad Romanos. Porro iis non solum custodiae merces
solvebatur, sed ultro offerebantur dona, ut mitius leniusque agerent cum vinctis, quae mercedis extortae loco essent. Ita
Constit. Apostolorum lib. V, cap. 1, eleemosynas designatis martyribus submittere jubent, et ad victum ipsorum, et ad
solvendum mercedem militibus, ut allevent sua opera, curentque vinctos, hoc est, saevitiam in eos solitam remittant,
 ut quantum in vobis est, non concutiatur beatus frater
vester: hoc est ad vexationem et concussuram redimendam,  enim hoc loco, est concussura. HOLST.
[0022A] Novissime macerabar sollicitudine infantis. Elegans admodum et nativa materni affectus expressio;
cujus exemplo Deus ipse in sua erga nos pietate contestanda utitur. HOLST.
Benedicti diacones.  affectum aut venerationem erga personam, cujus fit mentio, exprimens. Notior
hodie linguae italicae vulgari quam communi latinae: derivatum in Africanam latinitatem forte et Syriaco aut Hebraeo
sermone, quo prisci Tyrii ac Poeni Carthaginis coloni, aut non multum [0022B] diverso utebantur. Syrorum enim ac
Hebraeorum est Benedicti adjunctum ad Dei praesertim mentionem apponere, ut habes Marci XIII. 61, et saepius in
aliis scripturis. Sed et ad compellationem bonorum hominum: Benedicti vos a Domino, Psalm. CXXIII, 15. Et alibi non
raro. Tertullianus ipso principio libri ad Martyres designatos: Benedicti Martyres. Mox: Imprimis ergo benedicti nolite
contristare Spiritum sanctum. Et cap. 2: Quo vos benedicti de carcere in custodiam si forte translatos existimatis. Ibid.
Sic nunc benedicti, carcer etiam Christianis molestus; et mox capite 3 et de Cultu feminarum libro II, feminas
christianas Benedictas appellat. Et libro Praescript. Sub episcopatu Eleutherii benedicti. Et libro de Exhort. Cast.
Benedicti Patriarchae. Ita Lucianus Confessor apud Cyprianum Epist. XXII, Cum benedictus Martyr Paulus adhuc in
corpore esset. Et Clerus Romanus apud eumdem Epist. II: Didicimus benedictum papam Cyprianum secessisse.
HOLST.
Qui nobis ministrabant. Magnam curam semper gessit [0022C] ecclesia eorum, qui vincti tenebantur;
praesertim ob Christi confessionem, quorum ministerio et obsequiis olim dicati fuere diaconi. Hi alimenta ipsis
ministrabant, et unde militum saevitiam lenirent, ut paulo superius ex Constit. Apost. retulimus. Hi consilio aderant,
exhortabantur, consolabantur. Cypr. Ep. XI. Semper sub antecessoribus nostris factum est, ut Diaconi ad carcerem
commeantes, martyrum desideria consiliis suis et scripturarum praeceptis gubernarent. Denique ut boni Angeli
commendatis sibi hominibus, sic illi confessoribus, opera, officio, sedulitate praesto erant. Unde illud Ignatii Epist. ad
Trallianos: Quid diaconi? quam imitatores angelicarum Virtutum? Vide Concil. Carthaginiense IV, cap. 43. Concilium
quoque Aurelianense, V Canone 20, Archidiacono vel praeposito Ecclesiae carceris visitandi officium injungit:
episcopo autem, ut vinctorum necessitatem misericorditer sublevet, competentem eis victum de domo ecclesiae
attribuendo. HOLST.
[0022D] Constituerunt praemio. Hunc enim in usum, et Ecclesiae publice, et singuli Fideles de opibus suis
erogabant, ut confessoribus et martyribus in carcere alimenta caeteraque vitae subsidia ac necessaria refrigeria
suppeditarentur: aut ubi opus esset, a custodum iniquitate largitionibus exprimerentur, ne miseriis victi ante ipsum
certamen deficerent: prout ex Tertulliano lib. ad Martyres, et ex S. Cypriani Epist. IV et V aliisque videre est. Romanae
autem Ecclesiae peculiarem hac in re sollicitudinem ac  pietatem a Dionysio Corinthio vetustissimo
scriptore jam olim laudatam, ad sua usque tempora constanter perdurasse testatur Eusebius, ut omnium per orbem
terrarum martyrum et pro Christi nomine afflictorum curam gereret, iisque vitae subsidia subministraret. Neque frustra
sanctissima Martyr praemio hoc constitutum, hoc est pretio emptum scribit, ut paucis horis ex arcto ergastulo
emitterentur, quod carceribus praefecti, utpote quibus supplicium vectigal erat juxta Manilium libro V, non nisi pretio
corrupti, [0023A] custodias laxius habere soleant. Quos coercet Lex VIII. ff. de Custodia reorum. Ludit eleganter in
[0023B] describenda horum custodum immanitate Manilius modo laudatus, ab illo versu:
Quisquis in Andromedae surgentis tempore ponto,Nascitur, etc. numquam experta eram tales tenebras. O
diem asperum! aestus validos [a] {Lectiones Variantes}
[0021A] Validus Holsten. turbarum beneficio concussurae militum: novissime macerabar sollicitudine
[0022A] infantis. Ibi tunc Tertius et Pomponius, benedicti diacones, qui nobis ministrabant, constituerunt praemio ut,
paucis horis emissi, in meliorem [0023A]
[0023C]

