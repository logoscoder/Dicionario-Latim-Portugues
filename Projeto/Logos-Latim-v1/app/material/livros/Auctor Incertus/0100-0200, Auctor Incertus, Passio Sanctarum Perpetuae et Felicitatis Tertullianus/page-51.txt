quorum sanguis semen erat Christianorum, neque haereticos complectebatur, neque solos Montanistas, sed vel maxime
Catholicos, qui ut est apud eumdem Tertullianum [(3)] {foot}
[0092D] Lib. de Jejuniis, cap. 40., de multitudine gloriabantur, et e quibus [0093A] constat, innumeros prae
aliis sectis fuisse martyres coronatos. Attamen cum, Tertulliani judicio, quo tempore Apologeticum promulgavit,
nempe in medio aestu persecutionis, ipsi quoque Montanistae Catholicorum numero censerentur; manifestum est, ex iis
et veris Catholicis unam eamdemque, ex ejus sententia Christi Ecclesiam constitisse, quae licet ubique non easdem
omnino morum institutiones usurparet: unum tamen idemque religionis corpus censenda esset, quod in eadem fidei
dogmata conspiraret, iisdemque fidei sacramentis uteretur.
VIII. Tertio notandum est, id quod etiam ex praemissis sponte sua proficiscitur, Catholicorum martyres fuisse
a Montanistis pro veris martyribus aestimatos, et ad eorum quoquomodo communionem viam affectasse. [0093B]
Catholicos quidem martyres a Montanistarum communione abhorruisse, memoriae prodidit Asterius Urbanus, non item
Montanistas Catholicorum martyrum communionem esse aversatos [(1)] {foot}
[0093D] [Greek] 6Oqen toi kaiú ejpeidaún oiJ ejpiú toú thðû kataú ajlhvqeian pivstewû martuvrion
plhqevnteû ajpoú thðû Ekklhsivaû tuvcwsi metav tinwn twðn ajpoú thðû twðn Frugwðn aijrevsewû legomevnwn
martuvrwn diafevrontaiv te proúû aujtouúû, kaiú mhú koinwnhvsanteû aujtoiðû teleiouðntai, diaú toú mhú bouvlesqai
sugkataqevsqai twðé diaú Montanouð kaiú twðn gunaikwðn pneuvmati, kaiú oåti touðto ajlhqeû kaiú ejpiú twðn
hJmeterwðn crovnwn ejn Apameivaé thðé proúû Maiavndrwé tugcavnei gegenhmevnon, ejn toiðû periú Gaviçon kaiú
1Alevxandron ajpoú Eujmeneivaû, marturhvsasi, provdhlon. Apud Euseb., lib. V, cap. 16.: «Quamobrem, inquit,
quotiescumque Ecclesiae viri ad martyrium pro vera fide subeundum vocati, una cum quibusdam de Phrygum haeresi,
qui martyres dicuntur, casu quodam coierint, semper ab illis dissentiunt: et communionem eorum sollicite vitantes,
gloriosum martyrii exitum consequantur; quippe qui Montani et muliercularum spiritui assensum commodare nefas
ducant. Atque id verum esse constat ex iis quae nostra aetate in urbe Apamea, quae ad Meandrum sita est, gesta sunt a
Caio et Alexandro martyribus, oriundis Eumenia.» Hujus quoque rei [0093C] manifesta nobis ex eodem Tertulliano
suppetunt argumenta: imprimis ex libro ad Martyras, qui cum furente persecutione editus fuerit, nullum dubium est
quin ad eorum classem pertineat, quos dum in Montani castris militaret, elucubravit. Certum autem imprimis est hunc
librum veris, ex Tertulliani quoque sententia, Christi martyribus fuisse nuncupatum, ut quos innumeris laudibus
cumulat, et benedictos pasasim appellat [(2)] {foot}
[0093D] Cap. 1.: «Inter carnis alimenta benedicti martyres designati. Imprimis ergo benedicti, etc. [(3)] {foot}
[0093D] Cap. 2.. Quo vos benedicti de carcere, etc. [(4)] {foot}
[0093D] Cap. 3.. Sic nunc benedicti, Proinde vos benedictae, etc. [(5)] {foot}
[0093D] Cap. 4.. Haec benedicti non sine caussa, etc.» Secundo, tertium est, hos, quos tantis benedictionibus
cumulat, et ad coelum usque laudibus effert, non montanistas fuisse [0093D] martyres, sed catholicos, aut ex his saltem
plurimam eorum partem constitisse. Id constat ex capite primo, ubi eos ad mutuam pacem his verbis adhortatur:
[0094A] «Quam pacem quidam in Ecclesia non habentes a martyribus in carcere exorare consueverunt. Et ideo eam
etiam propterea in vobis habere, et custodire debetis, ut si forte, et aliis praestare possitis.» Hic enim Catholicorum mos
fuit, ut communione ob crimina capitalia dejecti, martyrum opem implorarent. Porro Catholici ad Montanistas, quibus
sciebant ejusmodi Ecclesiae catholicae morem et consuetudinem improbari, minime confugissent. Tertio, certum est
martyres, ad quos ejusmodi librum Tertullianus destinavit, a sua communione alienos neutiquam credidisse. Eos enim
rogat, quod inter alimenta carnis, quae illis Ecclesia subministrabat, et hoc ab eo munusculum acciperent, quod ad
saginandum spiritum faceret; quod certe mutuae communionis indubium [0094B] est argumentum. Certum denique est
Ecclesiam quae laudatos martyres alimentis carnis tanquam pia mater fovebat, veram Christi Ecclesiam, Tertulliani
quoque judicio fuisse: «Inter carnis alimenta benedicti martyres designati, quae vobis et domina mater Ecclesia de
uberibus suis, et singula fratres de opibus suis propriis in carcere subministrant, capite aliquid et a nobis, quod faciat ad
spiritum quoque educandum.» Atqui catholica Ecclesia nisi de catholicis martyribus sollicita non fuisset. Praeterea inter
praecipuas Ecclesiae Romanae dotes, ex quibus illam, ut supra videmus, summopere commendat, hanc etiam recenset,
quod suos ad martyrium adhortaretur: Martyrio, inquit, adhortatur. Quae vero laus, aut gloria fuisset non genuinos, sed
adulteros Christo [0094C] martyres parere? aut quis dubitet an veros Christi martyres in honore Tertullianus habuerit,
et eorum communionem exoptarit? Postremo, eorum martyrum, quorum fidem, constantiam, et multitudinem cum in
Apologetico, tum in libro ad Scapulam, et alibi frequentissime praedicat, maximam partem fuisse Catholicorum, nec
Basnagius, puto, inficias iturus est: nisi forte velit eximiam hanc Catholicae. adeoque verae Christi Ecclesiae laudem
detrahere, quod fecundissima fuerit sanctorum martyrum parens.

