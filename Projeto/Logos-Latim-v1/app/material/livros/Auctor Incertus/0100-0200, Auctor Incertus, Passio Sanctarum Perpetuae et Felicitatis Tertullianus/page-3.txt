nunc cognoscitis per auditum, communionem habeatis cum sanctis martyribus, et per illos cum Domino Jesu Christo,
cui est claritas et honor in saecula saeculorum. Amen.

INCIPIT PASSIO. CAPUT PRIMUM.
[0016B] ARGUMENTUM.— Apprehensis sanctis, S. Perpetua patrem vincit, cum aliis baptizatur, detruditur
in tetrum carcerem; sollicita de infante, ex visione sibi facta, scalae in coelum erectae, et ascensus S. Saturi et sui, et
buccellae oblatae, intelligit martyrium propediem futurum.
I. Apprehensi sunt adolescentes catechumini, Revocatus [0017A]
[0017D]
Matronaliter nupta. Circumstantia matrimonii, praesertim in muliere, augere videtur meritum et pretium
martyrii, propter impedimenta quae hic status peculiaria objicit in tali discrimine. Quare Tertullianus, lib. I ad Uxorem,
ait tempore persecutionum onera matrimonii esse plurimum importuna et fidei periculosa; cur enim Dominus de
praegnantibus et nutricantibus cecinit, nisi quia filiorum impedimenta, etc., significans sive in utero, sive in ulnis
mulieres prolem habeant, multum ejus charitate retardari a necessaria tali tempore alacritate offerendi se ad mortem.
Quare quod hae duae sanctae mulieres, Perpetua et Felicitas, altera in alvo, altera in uberibus, filios haberent, magis
heroicam utriusque fortitudinem arguit: quae forte causa fuerit, ut cum eadem occasione Revocatus, Secundulus, etc.,
martyrium consummarint; Ecclesia tamen solarum Perpetuae ac Felicitatis [0018B] memoriam peculiari honore
prosecuta sit. Sed ut ad Tertullianum revertamur, pergit is ibidem obstaculorum respectu, quae mulieribus
matrimonium in occasione martyrii objicit, uxorem dehortari a secundis nuptiis post suum excessum; eo quod, ut ait:
Viduae ad quamcumque pressuram persecutionemque perferendam magis expeditae sint; nulla in utero, nulla in
uberibus aestuante sarcina nuptiarum. Quare quae tot retinaculis abruptis, liberae et expeditae per calcatam patris, viri,
prolis charitatem, ad Crucis tropaeum cucurrerunt, haud paulo laudabilius heroicae fortitudinis exemplum praebuisse
visae sunt. Quaeri heic potest, cur viri Perpetuae mentio in his Actis nulla sit? an quod is christianus erat, ut ex paulo
inferius scriptis ab ipsa Perpetua recte videtur colligi? an quod muliere gravioris criminis comperta, dissolutum tunc
matrimonium censebatur? ut innui videtur lege 5 ff. de bonis damnatorum. HOLST.
Infantem ad ubera. Infans ad ubera eadem ratione dicitur, ut servus ad limina, puer ad manum, [0018C] ad
pedes, etc. Ii Latinis Sububeres vocantur. Glossae Isidori: Sububeres, infantes qui adhuc sunt sub ubere, Graecis
: ut LXX Ose, c. XIV, 1; quae Joeli, cap. XI, 16, , parvuli sugentes ubera. Aliis
, vel , et  vocantur. Ita equas  vocabant Graeci, , quibus pulli
suberant, ut ait Homerus I. l. HOLST.
II.— Cum adhuc cum persecutoribus essemus, etc. Quomodo non erat cum persecutoribus haec scribens S.
Perpetua, quae tum maxime ab iis custodiebatur in carcere? An dicemus significare voluisse mutationem, quae in ipsa
contigit, quam paulo post exprimit his verbis: Recipimur in carcerem, et expavi, quia numquam experta eram tales
tenebras. O diem asperum! aestus validus turbarum beneficio, concussurae militum, etc.? Sed talem angorem
aliquamdiu pro naturae debilitate passa, deinde affluxu gratiae uberioris, statim (inquit ipsa) convalui, et relevata sum a
labore, [0018D] et factus est mihi carcer subito praetorium, ut ibi esse mallem quam alicubi, etc. Quo videri potest
pertinere Tertulliani locus ex libro ad Martyres: ubi conversationem saeculi et carceris comparans, inter caetera multa
hujus commoda, etiam haec ponit: Vacas a scandalis et tentationibus, a recordationibus malis, jam et a persecutione.
Hoc praestat carcer Christiano, quod eremus Prophetis. Auferamus carceris nomen; secessum vocemus. HOLST.
Et dejicere pro sua affectione perseveraret, etc. Dejiciendi vox a pugilibus et palaestra translata,
frequentissima est apud Scriptores christianos in sensu tentandi et pervertendi. Ut Tertullianum omittam, unum
apponam exemplum e Cassiano de spiritu vanae gloriae, cap. 7. Quem non poterit per honorem dejicere, humilitate
supplantat. HOLST.
Sic et ego aliud me dicere non possum, nisi quod sum Christiana. Proborum est enim ac veracium, ut est in
graeco Senario,  [0019A] . Merito queritur Tertullianus in Apologetico de
gentilibus, quod Christianos, id quod erant confitentes, torquerent, cum negantes id quod sunt, torqueri legibus soleant.
Quo alludere videtur Eusebius, lib. V, cap. 1, his verbis: , [0019B] ,
. Atque hi quidem confitentes quod erant in carcerem conjiciebantur, tamquam Christiani. HOLST. et
Felicitas conserva ejus, Saturninus [a] {Lectiones Variantes}

