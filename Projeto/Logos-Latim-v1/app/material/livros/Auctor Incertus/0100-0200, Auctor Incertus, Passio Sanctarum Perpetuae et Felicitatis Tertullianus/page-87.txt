quod etiam iis angelorum verbis confirmatur, quibus jubetur plebem suam corrigere, «quia sic, inquiunt, ad te
conveniunt, quasi de circo redeuntes et de factionibus certantes.» Haec enim verba non in eum bene conveniunt, qui
paucorum hominum sectae praeesset, qualis tunc erat in Africa Montanistarum: sed qui populum et multitudinem
gubernaret, qua [0161C] se merito Catholici, ut ex eodem Tertulliano discimus [(1)] {foot}
[0161D] Lib. de Jejuniis, cap. 11., efferebant. Jam vero hoc argumento liquere puto, Perpetuam et Saturum
sociosque martyres catholicae communionis fuisse, non autem de grege Montanistarum: cum eorum catholicus
episcopus curam gerat, ad eos accurrat, cum eis communicet, ad eorum se pedes mittat, sermones cum eis misceat,
eorum denique opem imploret, et ipsi martyres suum expresse papam et episcopum appellent.
VII. Postremo pro sanctis martyribus conjectura nascitur, cum ex Ecclesiae sollicitudine, ut splendide in
carcere sancti martyres et liberaliter tractarentur; tum ex facilitate qua exhibitum sibi refrigerium ipsi martyres
admittebant, ab omni prorsus morositate alieni, quae in hypocritis et haereticis, iis praesertim [0161D] qui se morum
gravitate et disciplinae asperitate jactant, ut erant Montanistae, solet ut plurimum eminere. Actorum loca, quae huc
pertinent, adnotanda sunt, cap. I, § 2: «Ibi tunc Tertius et Pomponius, benedicti diacones qui nobis ministrabant,
constituerunt pretio ut paucis horis emissi, in meliorem locum carceris refrigeraremus» cap. III, § 1: «Deinde post
paucos dies, Pudens miles Optio praepositus carceris, qui nos magni facere coepit, intelligens magnam virtutem esse in
nobis, multos fratres ad nos admittebat, ut et nos et illi invicem refrigeraremus cap. V, § 3: «Cum a tribuno castigatius
eo tractarentur, quia ex [0162A] admonitionibus hominum vanissimorum verebatur, ne subtraherentur de carcere
incantationibus aliquibus magicis, in faciem respondit Perpetua, et dixit: Quid utique non permittis refrigerare noxiis
nobilissimis, Caesaris scilicet, et natali ejusdem pugnaturis? Aut non tua gloria est, si pinguiores illo producamur?
Horruit et erubuit tribunus, et ita jussit illos humanius haberi, ut fratribus ejus et caeteris facultas fieret introeundi, et
refrigerandi cum eis, jam et ipso Optione carceris credente.» Et cap. V, 4: «Pridie quoque cum illa coena ultima, quam
liberam vocant, quantum in ipsis erat, non coenam liberam, sed agapen coenarent, etc.»
VIII. Quam haec consentanea sunt vetustissimae Ecclesiae catholicae disciplinae, quae maximam semper,
[0162B] et maternam erga confessores in vinculis constitutos ostendit sollicitudinem; tam aliena videntur ab asperrimis
in speciem montanistarum institutis. Lucianus in epistola de morte Peregrini, veterum Christianorum erga fratres suos
pro fide in vinculis positos, pietatis et caritatis officia, quamvis ea nefarie deridens, graphice tamen his verbis
luculenterque describit [(1)] {foot}
[0162D] [Greek] OiJ d1 ejn tevlei kaiú aujtwðn kaiú sunekavqeudon eændon met1 aujtouð, diafqeivranteû
touúû desmofuvlakaû× eiøta deiðpna poikivla eijsekomivzeto, kaiú lovgoi iJeroiú aujtwðn ejlevgonto . . . . . Kaiú mhún
kaiú twðn ejn 1Asivaé povlewn eæstin wßn hßkovn tineû, twðn Cristianwðn stellovntwn ajpov touð koinouð,
bohqhvsonteû kaiú xenagoreuvsonteû kaiú paramuqhsovmenoi toún aændra. 1Amhvcanon dev ti toú tavcoû
ejpideivknuntai ejpeidavn ti toiouðton gevnhtai dhmovsion, ejn braceið gaúr ajfeidouðsi pavntwn. Kaiú dhú kaiú twðé
Peregrivnwé povllaú tovte hßke crhvmata par1 aujtwðn ejpiú profavsei twðn desmwðn, kaiú provsodon ouj mikraún
tauvthn ejpoihvsato.: «Magistratus autem eorum etiam intus cum eo condormiebant, custodibus corruptis: Dein coenae
variae introducebantur, et sacri eorum sermones dicebantur . . . . Aliqui etiam ex quibusdam Asiae civitatibus venerunt,
e communi mittentibus Christianis, qui viro opem ferrent, ipsumque defenderent et consolarentur. Incredibilem autem
quamdam celeritatem ostendunt, si quid tale publicum [0162C] contingat. Illico enim nulli rei parcunt. Proinde
Peregrino tunc multae pecuniae mittebantur, et non exiguum proventum hunc lucrifecit.» Sed Christianos hac de re
disserentes audiamus. Sanctus Cyprianus pluribus epistolarum suarum locis veteris hujus Ecclesiae consuetudinis
meminit, et in haec non minus quam in alia curae pastoralis officia sedulo ac solerter incubuit. Ita enim hac de re
praecipit epistola quinta, quam e secessu scripsit ad Clerum: «Quantum autem ad sumptus suggerendos, sive illis qui
gloriosa voce Deum confessi, in carcere sunt constituti, sive iis, qui pauperes et indigentes laborant, peto nihil desit;
cum summa omnis quae redacta est, illic sit apud clericos distributa propter ejusmodi casus; ut haberent plures,
[0162D] unde ad necessitates et pressuras singulorum operari possint.» Is porro erat christianae plebis erga confessores
affectus, ut non ei hac in parte stimulos addere, sed fratrum ad carceres concursum, ad fovendos scilicet atque
refocillandos confessores, [0163A] ex prudentiae legibus moderari opus esset. Unde statim subjungit: «Peto quoque, ad
procurandam quietem, solertia et sollicitudo vestra non desinat; nam etsi fratres pro dilectione sua cupidi sunt ad
conveniendum et visitandum confessores bonos, quos illustravit jam gloriosis initiis divina dignatio, tamen caute hoc,
et non glomeratim, nec per multitudinem simul junctam puto esse faciendum; ne ex hoc ipso invidia concitetur, et
introeundi aditus denegetur, et dum insatiabiles multum volumus, totum perdamus. Consulite ergo et providete, ut cum
temperamento hoc agi tutius possit: ita ut presbyteri quoque, qui illic apud confessores offerunt, singuli cum singulis
diaconis per vices alternent: quia et mutatio personarum, et vicissitudo convenientium [0163B] minuit invidiam.» Et
epistola 12, ad Pamelii numeros 37, de eodem argumento ita rursus scribit ad clerum: «Quamquam sciam vos, fratres
charissimi, litteris meis frequenter admonitos esse ut gloriosa voce Dominum confessis, et in carcere constitutis omnis
diligentia praebeatur; tamen identidem vobis incumbo, ne quid ad curam desit iis quibus ad gloriam nihil deest. Atque
utinam loci, et gradus mei conditio permitteret, ut ipse nunc praesens esse possem: Promptus et libens solemni

