Quem locum ex Ciceronis Verrina V videtur expressisse, ubi sic legitur: Patres hi, quos videtis, jacebant in
limine, matresque miserae pernoctabant ad ostium carceris, ab extremo complexu liberorum exclusae, quae nihil aliud
orabant, nisi ut filiorum extremum spiritum excipere sibi liceret. Aderat janitor carceris, carnifex Praetoris, mors
terrorque sociorum et civium lictor Sestius, cui ex omni gemitu doloreque certa merces comparabatur: ut adeas, tantum
dabis: ut cibum tibi intro ferre liceat, tantum; nemo recusabat, etc. Porro mulieres praesertim christianae huic operi
misericordiae sese impendebant; quales non dubito quin Libanius innuerit Orat. jam citata, ubi janitorum et custodum
carceris avarissimam crudelitatem [0023C] detestans, refert; vix exiguum lumen ut habere miseris liceret, magno pretio
ab ipsis emi solitum: tum si quis reorum sumptum sibi deesse excusaret, huic male mulctato regerebant:

. Cur per eos qui hinc egrediuntur non vocas huc mulierem
aliquam ex iis, quae humanitatis officiis dant operam; ad cujus genua provolutus, impetres ut stipem aliquam
corrogatam tibi afferat? HOLST.
Ut paucis horis emissi in meliorem locum carceris refrigeraremus. Fuerant ergo conjecti in carcerem
interiorem, ut vocatur Actor. cap. XVI. Porro quod heic beneficii loco a praefecto custodiae, praemio delinito,
impetratum est, id postea a Constantio Aug. constitutum Leg. I Cod. de Custodia reorum, ubi sic legitur: Nec vero sedis
intimae tenebras pati debebit inclusus, sed usurpata luce vegetari ac sublevari; et ubi nox geminaverit custodiam, in
vestibulis carcerum [0023D] et salubribus locis recipi: ac revertente iterum die, ad primum solis ortum illico ad
publicum lumen reduci, ne poenis carceris perimatur: quod innocentibus miserum, noxiis non satis severum esse
dignoscitur. Qua constitutione mitigatum videtur Antonini Pii rescriptum, qui gravioris sceleris reos, ipsam carceris
poenam, ante supplicium sustinere voluit. Libro III, ff. de Custod. reorum. Quod addit refrigeraremus, praeter id quod
superius dictum est, videtur exprimere Graecum verbum , etsi Lexicon vetus refrigerare reddat .
HOLST.
Jam inedia defectum. Id est ferme ad mortem redactum. Tertullianus libro II, ad nationes: Cur non magis dea
quae magis pia, illa filia patris in carcere fame defecti uberibus suis educatrix? Ita etiam Seneca et Phaedrus loquuntur,
cujus locum viro docto suspectum esse miror, cum innumeris aliis passim occursuris auctorum classicorum testimoniis
comprobari possit. Unde apparet quam eleganter [0024A] vulgatus interpres Ecclesiastici capite XLI, 4. Graecam
vocem  latine interpretatus sit defecto [0024B] aetate. Addo ad cumulum, locum ex gestis Purgationis
Caeciliani: Cum audirem, mente defectus sum. Et Suetonii Tranq. libro de Illustribus Grammaticis de Offio Care: Cum
jam non gressu modo deficeretur, sed et visu. HOLST.
Factus est mihi carcer praetorium. Hoc est, non modo carceris incommoda non me amplius conturbabant, sed
et iis gaudebam, tamquam in splendidis et commodis aedibus degerem. Praetorium proprie erat Palatium publicum, in
quo Proconsul jus dieebat, ut ex Pontio quoque Diacono intelligitur: neque aliter accipitur in historia Dominicae
Passionis. Ideo quoniam fere caeteras privatorum aedes structurae elegantia et ornatus splendore superabat, quaevis
palatia aedesque magnifice instructae, utcumque privatorum et ruri aedificatae, praetoria dicebantur. Martialis:
Ad lapidem Torquatus habet praetoria quartum.
Caeterum ad sententiam hujus loci facere videtur, quod scribit Tertullianus his verbis: Christianus extra
[0024C] carcerem saeculo renuntiavit, in carcere autem etiam carceri. Dum scilicet animus divina gratia roboratus,
incommoda ejus et molestias aut non sentit, aut negligit, et constantia vincit. HOLST.
III.— Jam in magna dignitate es. Holsten. legit dignatione et addit: Quippe quam illustrarat jam gloriosis
initiis divina dignatio, ut ait sanctus Cyprianus Epistola IV de confessoribus in carcere constitutis. De dignationis voce
superius dictum. Heic unum Tertulliani locum insignem ac plane opportunum addo. Is lib. I ad Uxor. cap. 4, adhibens
exemplum sororum, quae nuptiis sanctitatem anteponunt addit: Malunt enim Deo nubere; Deo speciosae, Deo sunt
puellae: cum illo vivunt, cum illo sermocinantur: illum diebus et noctibus tractant: orationes suas, velut dotes, Domino
assignant: ab eodem dignationem, velut munera dotalia, quotiescumque desiderant, consequuntur. In ejusmodi statum
progressam, carceris patientia, sororem frater existimans, ab ea contendit, ut a Deo sibi revelari postulet, quid futurum
sit: certus eam [0024D] exauditum iri. Haec sententia illorum verborum est, ut postulem visionem, etc. HOLST.
An passio sit, an commeatus. Ut multae aliae voces ex castrensi disciplina ad sacram Christi militiam
traductae, ita et commeatus vocabulum. Est autem auctore Festo: Tempus quo iri, redirique possit, ab Imperatore
militibus dari consuetum. Unde Apuleius l. XI: Amatoriae militiae brevem commeatum indulsit. Et in Codice: Milites
datis commeatibus, vel per commeatus dimitti dicuntur, et hoc modo dimissi Commeatales vocantur. Ita Hesychius
[Greek]  esse ait [Greek] . Hoc est: petitam libere abeundi licentiam
accipere. Et in glossis: Commeatus, [Greek]  quasi discedendi atque eundi, quo velis, facultas. Ita L. 3, ff de
poenis: Nemo potest commeatum remeatumve dare exsuli, nisi Imperator ex aliqua causa. Haesit haec vox in lingua

