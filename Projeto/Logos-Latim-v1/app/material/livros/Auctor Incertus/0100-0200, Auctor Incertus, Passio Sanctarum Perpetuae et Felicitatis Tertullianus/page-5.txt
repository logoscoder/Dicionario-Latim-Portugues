vero producitur ad experimentum felicitatis, ad occasionem [0020C] secundae intinctionis, ad ipsum divinae sedis
ascensum, nulla plus illic quam patientia corporis. Si spiritus promptus, et caro sine patientia infirma; ubi salus spiritus,
et carnis ipsius? At cum hoc Dominus de carne dicit, infirmam pronuntians, quid ei firmandae opus sit ostendit:
patientia scilicet, adversus omnem subvertendae fidei vel puniendae paraturam; ut verbera, ut ignem, ut crucem,
bestias, gladium constantissime toleret. Sola enim patientia, ut inferius, cap. 15, subjungit, martyria consummat.
Magistrum sequitur Cyprianus, qui eodem sensu verbis diversis: Non alia magis quam patientiae solatia iis subvenire,
ait, quibus in persecutionem certamine patrimonia relinquenda sunt, subeundus carcer, portandae catenae, animae
impendendae; gladius, bestiae, ignes, cruces, omnia denique tormentorum ac poenarum genera, fide et virtute patientiae
perferenda. HOLST.
Recipimur in carcerem. Gesta purgationis Caeciliani et Felicis, pag. 279, recipiatur in carcerem. Ita [0020D]
Passio SS. Dativi, Saturnini, etc., pag. 290: Martyres Christi exoptatus carcer recepit. Ulpianus leg. 1 ff., de Custodia
reorum: De custodia reorum Proconsul aestimare solet, utrum in carcerem recipienda sit persona, an militi tradenda, vel
fidejussoribus committenda, vel etiam sibi. Hoc autem vel pro criminis quod objicitur qualitate, vel propter honorem
aut amplissimas facultates, vel pro innocentia personae, vel pro dignitate ejus qui accusatur, facere solet. Haec ibi: ad
quam legem eruditissime de Custodiarum diversitate scripsit Raevardus Var. Lect. l. III, cap. 12. HOLST.
Et expavi, etc. Vides ut ad carceris horrorem expaverit constantissima Martyr, quae sententiam Proconsulis, et
mortem ipsam, non solum forti et intrepido, sed hilari quoque animo paulo post excepit. Unde apparet carceris
molestias, praeexercitamenta futuri martyrii fuisse, et, ut Eusebii voce utar, , quae corpus et animum
malorum usu ac consuetudine ad suppliciorum mortisque patientiam solidarent. HOLST. «se in me ut oculos mihi
erueret: sed vexavit tantum, et profectus [a] {Lectiones Variantes}
[0019A] Profecto. Holst. est victus cum argumentis diaboli, Tunc paucis diebus quod caruissem patre,
Domino gratias egi, et refrigeravit [b] {Lectiones Variantes}
[0019A] Sic Holsten. Codd. mss. refrigerata sum. Sic in sequentibus differt Holsten. a mss.; quem
praetulimus, cum id verbum sic in aliis Actis Africanis expressum observaverimus. absentia illius. [0020A] In ipso
spatio paucorum dierum baptizati sumus; mihi autem Spiritus dictavit nihil aliud petendum in aqua [c] {Lectiones
Variantes}
[0020A] Ab aqua Holsten. quod sic quis posset interpretari ab eo tempore quo baptismum suscepi., nisi
sufferentiam carnis. Post paucos dies recipimur in carcerem, et expavi, quia [0021A]
[0021A]
Tales tenebras. Tertullianus, lib. ad Martyres, cap. 2: Habet tenebras carcer, sed lumen estis ipsi. Habet
vincula, sed vos soluti Deo estis. Triste illic expirat, sed vos odor estis suavitatis. Quod imitatus B. Cyprianus, Epist.
LXXXI. O beatum, inquit, carcerem, quem illustravit vestra praesentia! O tenebras lucidiores sole ipso, et luce hac
mundi clariores! Tertullianus, lib. de Resurrect. carn., cap. 8: Age jam quid de ea (nempe carne) sentis, cum in
carceribus maceratur, teterrimo lucis exsilio, penuria mundi, squalore, paedore, [0021B] contumelia victus: ne somno
quidem libera, quippe ipsis etiam cubilibus vincta, ipsisque stramentis lancinata. Libanii plane insignis locus est in
Orat. de Custodia reorum, nuper in lucem prolata, quo commentariensium improbitatem et avaritiam describit, qui
magno pretio vix unum lychnum concedebant. Ejus verba paullo post commodius proferentur. HOLST.
Aestus. Oritur aestus ille ex loci angustia et hominum turba, quo multos in carcere suffocari queritur Libanius
Orat. quam modo dixi: idque magistratuum negligentia. Adscribam locum ejus ex pag. 68, leviter a me correctum et ex
auctoris mente conversum: 

 Hoc est: Cum ergo Magistratus isti turmas
hominum in vincula mittant, atque interim legibus quae ea de re latae sunt, valere jussis, circa alia versentur negotia,
quo populares videantur; quis non [0021C] suffocetur? Lucianus quoque confessor apud Cyprianum, Ep. XXII, easdem
carceris molestias his verbis obiter itidem restitutis, describit: Jussi sumus secundum praeceptum Imperatoris, fame et
siti enecari: et reclusi sumus in duabus cellis, ita ut nos afficerent fame et siti. Sed et ignis, ab opere pressurae nostrae
tam intolerabilis erat, quam nemo portare posset. Haec ibi; ubi videtur ignis dici quem S. Perpetua aestum vocat. Ex his
intelligitur non minimam aut postremam diaboli machinam adversus martyres fuisse carcerum aerumnas; id quod
Gallicanae ecclesiae agnoscunt apud Eusebium, Hist. Eccl, lib. V, cap. 1, his verbis:

. Hoc est: Constipationes in tenebroso et aerumnosissimo loco tales, ut plerique suffocarentur. HOLST.

