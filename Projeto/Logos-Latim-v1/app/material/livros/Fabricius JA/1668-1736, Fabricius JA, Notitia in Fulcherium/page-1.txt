VOLUME_OF_MIGNE=155
Notitia in Fulcherium
Fabricius, Joannes Albertus
[0821]
NOTITIA IN FULCHERIUM. (Fabric. Biblioth. med. et inf. Lat., tom. II, pag. 214.)
[0821C] Fulcherius Carnotensis Robertum Northmaniae ducem an. 1095, secutus in Palaestinam, et
deinde regis Balduini I et II capellanus, circa annum 1127 scripsit Gesta peregrinantium Francorum cum armis
Hierusalem pergentium, sive Historiam Hierosolymitanam et res quibus ipse interfuerat; quod opus ab anno 1095 ad
1124 primus in lucem protulit Jacobus Bongarsius in Gestis Dei per Francos tomo I, pag. 381-440, divisum in capita
56.
Gaspar Barthius codice Basileensi (non auctiore tamen) usus divisit in capita 99 illustravitque notis, quas
ex ms. bibliothecae Ittigianae publicavit Joannes Petrus Ludewig tomo III reliquiarum mstorum, etc., pag. 291-360.
Apud Andream vero Duchesne, tomo IV Scriptorum de rebus Francicis pag. 816, exstat eadem [0821D] Fulcherii
Historia Hierosolymitana, ex codice coenobii S. Quintini de Monte prope Peronam tributa in libros tres, et auctior
extrema parte anni 1124, [0822C] annorumque 1125, 1126 et 1127, a pag. 879 ad 889.
Liber primus incipit ab anno 1095, secundus ab initio regni Balduini I, hoc est ab anno 1100 (editionis
Bongarsianae capite 22); liber tertius ab initio Balduini II, A. 1118 (editionis Bongarsianae medio capite 44). Denique
Praefationem ex codice S. Germani a Pratis vulgavit Edmundus Martene tomo I. Anecdot., p. 364 seq., in qua
Fulcherius ait comparium suorum quorumdam pulsantibus precibus, aliquoties motum, ea se quae oculis ipse suis
perspexerit, stylo rusticano, tamen veraci, diligenter digessisse. Ut a Vossio notatum est, reprehenditur Fulcherius a
Guiberto abbate in bellis Antiochenis cap. 29, 30, 31 et 38. Sed a bona fide eum commendat Ordericus Vitalis, lib. IX
Historiae ecclesiasticae; [0822D] item Guilelmus Malmesburiensis, lib. IV qui addit usum esse stylo non quidem
agresti, sed ut dici solet sine nitore et palaestra, et qui alios [0823A] commonere potuerit, ut accuratius scriberent. Idem
hic Fulcherius, qui in obsidione Antiochena A. 1098 caute ac fortiter rem gessit, de quo Gilo Parisiensis libro VII, apud
Edmundum Martene t. III Anecdotorum, p. 241.
. . . . . Fulcherius imminet ante Per tenebras legit ille vias gressu titubante, Illis temporibus radios
ducente cometa Praemonstrabatur regni mutatio laeta, etc. [0824A] Et page 241:
. . . . . Fulcherius ille Natus Carnoti, proceres praecedere mille, Non timet invictae properans ad moenia
villae. Non hunc tardat onus clypei, sed ad ardua pronus Evolat arma gerens scalaeque viriliter haerens, Illum
Veneticus sequitur: stupet hostis iniquus. Ut stetit in muris Fulcherius, ense1.

1

[0823A] Ita legendum puto, non ecce, ut habet Martenii editio, nam apud Chesneum vox tota desideratur. necantur
Fulmineo vigiles, et ad infima praecipitantur. Exultat victor, etc.

