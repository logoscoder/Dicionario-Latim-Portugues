dicitur, super quem [1046A] evangelizatur fessum itinere sedisse Jesum, et sermonem habuisse cum Samaritana, ubi nunc
Ecclesia construitur. Juxta Sichem terebinthus illa, sub qua Jacob abscondit idola. In Bethel milliario a Sichem Luza civitas,
in qua per multum temporis spatium habitavit Abraham, ubi et Jacob dormiens scalam vidit coelum tangentem, angelosque
per illam ascendentes et descendentes; statim evigilans ait: Hic locus vere sanctus est, et porta coeli (Gen. XXVIII, 17) .
Erigens lapidem in titulum, et fundens oleum desuper, appellavit nomen loci illius Bethel, quod prius Luza vocabatur. In
Bethel, angeli praecepto voluit Abraham immolare Domino filium suum Isaac. Est autem Bethel collateralis mons Garinim,
respiciens montem Gebal ad orientem, et [1046B] Stadam super Sichem. Vigesimo milliario a Sichem, quarto a Jerusalem,
via quae ducit Diospolim mons Syla et civitas, quae et Arama, ubi arca testamenti et tabernaculum Domini ab adventu
filiorum Israel manserunt usque ad tempora Samuelis prophetae David regis. Vigesimo milliario a Sichem, sexto decimo a
Diospoli, sexto decimo ab Hebrom, tertio decimo a Jericho, quarto a Bethel, decimo septimo a Bersabee, vigesimo quarto ab
Ascalone, totidemque a Joppe, sexto a Ramatha, Jerusalem sanctissima Judaeae metropolis, quae et Sion, de qua dictum est:
Gloriosa dicta sunt de te, civitas Dei (Psal. LXXXVI, 3) , quae et Aelia ab Aelio Adriano, qui eam construxit. Bethlehem
est civitas Juda, quae et Ephrata dicitur: Bethlehem domus panis interpretatur, [1046C] nec sine causa, quia de flore
Nazareno processit in ea fructus vitae de virgine Maria, videlicet Filius Dei Christus Jesus, qui panis est angelorum,
totiusque vita mundi. In Bethlehem, juxta locum nativitatis praesepe, in quo et ipse latitavit infans Jesus, unde propheta:
cognovit bos possessorem suum, et asinus praesepe domini sui (Isai. I, 3) , ex quo feno, ubi infans latitaverat, Romam
delatum fuit ad ecclesiam sanctae Mariae majoris. Milliario a Bethlehem stella pastoribus Domino nato apparuit, angelo
dicente: Gloria in excelsis Deo (Luc. II, 14) , etc. In Bethlehem, nova stella duce, venerunt tres reges ab oriente venerari
natum Jesum, et eum ut regem angelorum adoraverunt, praesentantes mystica munera [1046D] aurum, thus et myrrham. In
Bethlehem ejusque finibus Innocentes jussit decollari Herodes, quorum pars contra meridiem quarto milliario a Bethlehem,
secundo milliario a Thecua sepulta quiescit. Quarto milliario a Bethlehem contra meridiem ecclesia beati Caritot est, ubi et
ipso transeunte de hoc mundo, monachi, quibus ipse pastor praefuerat, cum eo pariter devote mori desiderant, eoque Pater
eorum prius exstiterat, nec post eum in mundo vivere volebant, ejus amore ferventes; quorum singulorum compagines in
Ecclesia videri possunt modo illo quo habuerunt in desolatione Patris eorum agonizantes, postea translati in Jerusalem, in
Bethlehem infra basilicam non longe a praesepio requiescit corpus B. Hieronymi, Paula quidem et Eustochium, [1047A]
quibus ipse Hieronymus scribit similiter; a Bethlehem via, quae ducit Jerusalem Kabrata est locus, in quo cum Benjamin
peperisset Rachel occubuit, ibique a viro suo Jacob tumulata quiescit, cujus in tumulo supposuit Jacob duodecim lapides
non modicos testimonio filiorum Israel, cujus adhuc pyramis a transeuntibus videtur. Jerusalem, gloriosa Judaeae
metropolis, juxta philosophos, in medio mundi sita est, regnavit autem in ea David per triginta tres annos et dimidium. Est
quidem in Jerusalem mons Moria, super quem videns David angelum percutientem evaginato gladio, qui populum Dei
graviter occiderat, timens ne in se et in urbem ulcisceretur, quod in populum numerato deliquerat, pronus in terra corruit
vere poenitens graviterque se [1047B] affligens, a Domino exauditus est, et veniam meruit (II Reg. XXIV, 16, 17) , de quo
ait Dominus: Inveni virum secundum cor meum. In monte Moria regnante David florebat area Ornam Jebusaei, a quo et ipse
David, cum emere voluit ad construendum ibi domum Domini in illo loco, consecutus fuerat eo quod angelus Domini ei
parcens et urbi, ibi steterat. Emit quidem, sed vetitum fuit a Domino, ne intromitteret se, quia vir sanguinis erat, et ideo quas
ad hoc praeparaverat expensas Salomoni filio suo tradidit, quatenus inde domum Domino construeret. Aedificavit ergo rex
Salomon templum Domino in Bethel et altare, quod aedificavit incomparabili sumptu, petens quod quicunque Dominum
[1047C] consuleret in eo de quocunque exaudiri mereretur. Quod concessum fuit ei a Domino; ergo domus Domini consilii
est. Illud autem postea pro incontinentia principis et populi expoliavit Nabuchodonosor, per Nabusardam, principem
coquorum suorum, tempore Sedeciae regis, ipsumque privatum ab urbe, totumque, quod pretiosum in aede, et in urbe fuit,
jussitque praesentari in Babylonem et populum; paulo post quidem Pharao necessario templum et urbem delevit. Modo vero
relatori auditorique non videatur taediosum sub quibus et a quibus restructiones et destructiones primi, secundi et tertii
templi fuerint, enuntiare hic de praesenti omitto. Bethel sub quo et a quo principe restitutum fuit ignoratur. Quidam enim
sub Constantino imperatore [1047D] ab Helena matre sua reaedificatum fuisse perhibent pro reverentia S. crucis ab ea
repertae; alii ab Heracleo imperatore, pro reverentia ligni Domini, quod de perfidis Perside triumphans retulerat; alii ab
Augustiniano Augusto; alii quoque a quodam admiratore Mymphis Aegypti, pro reverentia Alachiber summi Dei, et
quoniam ad ipsum colendum ab omni lingua reverendum veneratur praesens hoc loco, in quo templum quartum praedicatur,
cujus in penultimo octavo die Natalis puer Jesus circumcisus, cujus praeputium in Jerusalem in templo de coelis ab angelo
Carolo magno regi praesentatum fuit, et ab eo delatum in Gallias Aquisgrani, postea quidem a Carolo magno Calvo
translatum Aquitaniae in pago Pictaviensi, apud Carnotum, in ecclesia [1048A] quam ibi in honore Sancti Salvatoris
construxit, et regiis bonis amplissimis sub monachali religione locupletavit, quod usque modo ibi solemniter veneratur. In
templo in Ypopanti suo Jesus a matre sua praesentatus est, et receptus a beato Simeone dicente: O Domine, lumen gentium,
et gloria Israel, nunc dimittis servum tuum, Domine, secundum verbum tuum in pace, quia viderunt oculi mei salutare tuum
(Luc. II, 29) . De templo ementes, et vendentes ejecit Deus, in templo liberavit adulteram ab accusantibus eam dicens: Qui
sine peccato est ex vobis, primus in eam jaciat lapidem (Joan. VIII, 7) ; et illi mulieri dixit: Mulier, vade in pace, jam
amplius noli peccare (ibid., 10) . In templo laudavit munus pauperculae, quod in gazophilacio [1048B] posuit, quia totum
quod habebat dederat. In templo dum moraretur Jerusalem, docebat Judaeos, licet eum aemulantes. Supra pinnaculum

