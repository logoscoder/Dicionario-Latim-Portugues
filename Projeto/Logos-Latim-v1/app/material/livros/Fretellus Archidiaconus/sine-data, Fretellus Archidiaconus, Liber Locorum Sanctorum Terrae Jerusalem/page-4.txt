panibus et duobus piscibus, unde locus ille mensa vocatur, quasi locus restitutionis, cui locus subjacet ille in quo Christus
post resurrectionem suam suis discipulis apparuit, comedens cum eis partem piscis assi et favum mellis; supra mare ibidem
Dominus sicco pede ambulavit; circa quartam noctis vigiliam Petro et Andreae piscantibus apparuit, ubi et Petro supra mare
ad eum ire volenti [1044A] et mergenti ait Jesus: Modicae fidei, quare dubitasti? (Matth. XIV, 31) ubi et alia vice
discipulis suis in mari periclitari timentibus mare quietum reddidit. In sinistra parte maris montis, in concavo Genesareth,
Magdalum oppidum, a quo et Maria Magdalena; haec autem regio, Galilaea gentium in tribu Zabulon et Nephtalim (Matth.
IV, 15) . In superioribus hujus Galilaeae partibus viginti fuerunt civitates illae quas rex Salomon Hiram regi amico suo dono
dedit.
Secundo milliario a Magdalo est Cinerech, quae et Tyberias a Tiberio Caesare cognominata, quam in juventute sua Jesus
frequentare solebat. Quarto milliario a Tyberiade est Bethulia civitas, ex qua Judith pro gente sua salvanda satis astute
peremit [1044B] Holofernem in obsidione urbis.
Quarto milliario a Tyberiade contra meridiem est Bothan, in qua fratres suos reperiit Joseph pascentes suos greges, quem
habentes odio Ismaelitis vendiderunt. Decimo milliario a Tyberiade est Nazareth civitas Galilaeae domus propria Salvatoris,
eo quia nutritus in ea fuit: Nazareth interpretatur flos, vel virgultum, nec sine causa, cum in ea flos ex fructu, cujus saeculum
repletum est, flos inquam ille, quem virgini Mariae Gabriel archangelus in eadem Nazareth Fllium Altissimi de ea
nasciturum nuntiavit, inquiens: Ave, Maria, gratia plena, Dominus tecum, benedicta tu in mulieribus (Matth. I, 28) , et
benedictus fructus ventris tui. De Nazareth vero dictum est: A [1044C] Nazareth potest aliquid boni esse? (Joan. I, 46.)
Secundo milliario a Nazareth Sephoris est civitas, via quae ducit Achon; et Sephori Anna mater beatae Mariae matris Jesu
fuit nata. Quarto milliario a Nazareth est Cana Galilaeae contra orientem, a qua fuerunt Philippus, et Nathanael, in qua et
puer Jesus, discumbens cum matre in nuptiis, aquam convertit in vinum. In Nazareth labitur fons exiguus, ex quo in pueritia
sua puer Jesus aquam haurire solebat, et inde ministrare matri suae, et sibi. Milliario a Nazareth contra meridiem est locus,
qui et principium dicitur, ex quo juvenem Jesum praecipitare voluerunt parentes ejus, aemulantes prudentiam ipsius, et ab
eis in momento disparuit. Quarto milliario a Nazareth contra orientem est mons Thabor, in quo [1044D] transfiguravit se
Jesus, apostolis suis videntibus Petro, et Joanne et Jacobo, coram Moyse et Elia, ubi etiam vox Patris audita est: Hic est
Filius meus dilectus in quo mihi bene complacui (Matth. XVII, 5) , et Joanni et Jacobo dixit ne quod viderant alicui
revelarent donec Filius hominis a morte resurgeret (ibid., 9) . Ibi enim Petrus ait: Domine, bonum est nos hic esse,
faciamus hic tria tabernacula, tibi unum, Moysi unum et Eliae unum (ibid., 4) . Secundo milliario a Thabor contra orientem
est mons Hermon, in descensu montis Thabor obviavit Abrahae redeunti a caede Amalec dominus Melchisedech, qui fuit
rex et sacerdos, qui dicitur Salem, praesentans ei panem, et vinum, quod significat oblationem altaris Christi sub gratia.
Secundo milliario a Thabor [1045A] est Naim civitas, ad cujus portam restituit Christus vitae filium viduae. Supra Naim est
mons Endor, ad radicem cujus supra torrentem Kadmium, qui est torrens Cison, cum filio Delborae prophetissae, Barac
filius Abineech devicit Idumaeos, Sisar videlicet, Agebel uxorem Aberenei, Zeb autem, et Zebeae, et Salmana trans
Jordanem persequens gladio peremit, brachium in Endor, et sub Endor Cison exercitu, unde in psalmis Thabor, et Hermon
in nomine tuo exsultabunt, et tuum brachium cum potentia (Psal. LXXXVIII, 13) . Quinto milliario est Anain Jezrael
civitas, quae et Zaraim, ex qua Jezabel impiissima regina fuit, quae abstulit vineam Naboth, quae etiam pro importunitate
sui de summo palatii sui praecipitata interiit, cujus adhuc pyramis superstes [1045B] videtur. Juxta Jezabel est campus
Magedo, in quo Josias rex, a rege Samariae subactus succubuit, deinde translatus in Sion, et sepultus. Milliario a Jezrael
montes Gelboe sunt, in quibus dimicantes Saul et Jonathas subacti siluerunt, unde David: Montes Gelboe, nec ros nec
pluvia veniat super vos (II Reg. I, 21) , etc. Secundo milliario a Gelboe contra orientem est Schitopolis civitas, Galilaeae
metropolis, quae et Bethsan, id est domus solis, vel civitas; super muros ejus suspenderunt caput Saul. Quinto milliario a
Jezrael est oppidum illud a quo incipit Samaria, quae et Sebasten, et Augusta, ab Augusto Caesare dicta, in qua sepultus fuit
paranynphus ille praecursor Domini, Joannes Baptista ab Herode decollatus, trans Jordanem infra lacum [1045C]
Asphaltitem in castello Macheronta, et a discipulis suis translatus fuit Sebasten, ibique sepultus inter Eliseum et Abdiam, et
assumptum exinde postea corpus ejus a Juliano Caesare Apostata, ejusque jussu crematum fuisse perhibetur, datis vento
cineribus; sed absque capite, quod Alexandriae antea translatum fuerat, postea Constantinopolim, ad ultimum in Galliam, in
pago Pictaviensi, et absque indice qui venientem ad baptismum Jesum indicaverat, dicens: Ecce Agnus Dei, ecce qui tollit
peccata mundi (Joan. I, 29) . Inde illud beata virgo Thecla inter Alpes detulit, ubi sub veneratione maxima detinetur in
ecclesia Morianensi. Samaria est nomen urbis et patriae.
[1045D] Quarto milliario a Sebasten est Neapolis, quae et Sichen, Sichem ante Veteomor nominata, inter Dam et Bethel
posita; a Sichem vocata est terra illa Sichen, ex Sichem fuit Emor, qui Dinam filiam Jacob, finibus illis deambulantem,
violavit. In Sichem vero relata fuerunt ossa Joseph ex Aegypto; in Sichem juxta fontem fabricavit Jeroboam vitulos duos,
quos adorari fecerat a decem tribubus, quas adduxerat et seduxerat; unum ex eis posuit inter Dam, alium in Bethel. Sichem
urbem illam deleverunt filii Israel Emorque, dolentes de adulterio Dinae sororis suae. Sichem his diebus Neapolis dicitur, id
est nova civitas. Sicharante Sichem juxta praedium, quod dedit Jacob filio suo Joseph, in quo est Fons Joseph, qui et Puteus

