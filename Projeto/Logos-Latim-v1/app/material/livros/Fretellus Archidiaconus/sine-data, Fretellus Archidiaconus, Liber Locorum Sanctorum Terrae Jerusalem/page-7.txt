crux Domini reperta est. Secundo milliario a Jerusalem crevit arbor illa dignissima, in qua verus ille Leo pependit qui morte
sua mortem delevit, vitam mundi reparans, unde propheta: O mors, ero mors tua (Ose, XIII, 14) . De carcere vero, et
medio mundo praedicatur fabulatione cum utriusque loci dignitas reverenda sit. Locus namque, qui modo Carcer dicitur, in
passione Christi campestris erat, sed in eo moram habuit quandiu machinabantur ei crucis suspendium, illoque loco secundo
manifestavit se Jesus Mariae Magdalenae, cum rediret ab inferis. Eadem die declinante jam ad vesperam peregrini sub
specie latitans apparuit duobus discipulis [1050D] in via sub conquestu de morte illius tendentibus ab Enteropolima, id est
Emmaus oppidum sexto milliario a Jerusalem, quem et ibi repertum cognoverunt in fractione panis, sed statim disparuit ab
eis. Monte Sion octavo die Thomae cum illis omnibus vulnera sua palpanda intulit, cui et inde Thomas: Dominus meus, et
Deus meus (Joan. XX, 28). In Galilaea secus mare et in mari discipulis suis ter se manifestavit. Quadragesimo die in monte
Oliveti susceptus a nube, manibus erectis coelos ascendit, quinquagesimo die in monte Sion, qui nobis jubilaeum, id est
aeternam libertatem figurat, apostolorum suorum corda inflammantem Spiritum sanctum remisit Paracletum. Monte Sion
Virgo Jesu mater transivit de mundo, et in Josaphat ab apostolis [1051A] sepulta fuit, inde a Filio suo super choros
angelorum exaltata. Monte Sion David rex et Salomon, et alii reges Jerusalem sepulti quiescunt. Ante portam Jerusalem
quae respicit occasum, qua ex parte liberata urbs sub secundo Israel saxis obrutus beatus Stephanus inter Nicodemum, et
Abilon et Gamalielem, postea Constantinopolim, Romae ad ultimum B. Laurentio contumulatus, unde et in tumulo:

Quem Sion occidit nobis Byzantia misit. Ante portam Jerusalem, juxta lacum qui respicit meridiem, cavea illa in qua leo
quidam jussu Dei omnipotentis martyrum fere duodecim millia sub Cosroe perempta una in nocte detulit, unde carnarum
Leonis dicitur.
[1051B] Sexto milliario a Jerusalem via quae ducit Ramatha est mons Modin, ex quo Mathathias pater Machabaeorum, in
quo sepulti requiescunt, eorum apparentibus tumulis adhuc. Octavo milliario a Modin via quae ducit Joppen Lidda, quae et
Diospolis, in quo B. Gregorii corpus sepultum fuisse manifestatur. Milliario a Ramatha, quarto milliario a Bethlehem
Thecua oppidum, ex quo Amon, qui, et ibi sepultus quiescit. Quarto milliario a Jerusalem, contra austrum, oppidum illud in
quo morabatur Zacharias tunc temporis, quam Maria mater Jesu festinans jam habens in utero Filium Dei venit ad
salutandam Elisabeth cognatam suam, jam gravidam de Joanne filio suo, quem et ibi natum fuisse [1051C] perhibent.
Decimo tertio milliario a Jerusalem contra boream est Jericho, ex qua Raab meretrix hospitata est quatuor exploratores
filiorum Israel, et coenavit, fovit, et pavit, ex qua et Zachaeus, statura pusillus, audiens Jesum partes illas deambulantem,
Sycomorum arborem ascendit, ut Deum videret, et cum eo loqueretur, se judicans et petens veniam, ex qua et pueri, qui B.
Eliseum Jerosolymam ascendentem deriserunt exclamantes: Ascende, calve, ascende, calve (IV Reg. II, 23) . Secundo
lapide a Jericho ad sinistram est desertum, quod Carentena dicitur, in quo Jesus quadraginta dierum spatio totidem noctium
jejunium complevit; eumque ibi esurientem tentans diabolus dixit: Dic ut lapides isti panes [1051D] fiant (Matth. IV, 3) .
Secundo milliario a Carentena contra Gallilaeam est mons excelsus, in quo ille [1052A] diabolus iterum Jesum tentavit
ostendens omnia regna mundi, et inquiens: Si cadens adoraveris me, haec omnia tibi dabo (ibid, 9) . Sub Carantena est
fontis illius rivulus, quem beatus Eliseus ejus sanata sterilitate de amara potabilem reddidit. Ante Jericho secus viam stetit
caecus mendicus audiens quia Jesus transiret, clamans: Jesu fili David, miserere mei (Luc. XVIII, 38) , ab eo illuminari
meruit tam exterius quam interius. Tertio lapide a Jericho duobus milliaribus a Jordane est Bethagla, quod interpretatur
locus gyri, eo quia ibi plangentium circuissent funera Jacob filii ejus gensque sua referentes eumdem ex Aegypto in Hebron.
Engaddi in tribu Juda ubi abscondit se David in solitudine, quae est in Aulone Jericho, hoc est in [1052B] regione illa
campestri, de qua supra diximus; vocatus Vicus pergrandis Judaeorum, Engaddi juxta mare Mortuum, unde pobalsamum
afferri solebat et oriri, unde et vinae Engaddi nuncupantur. Octavo milliario a Nazareth contra Carmelum est mons, ad
radicem cujus juxta fontem, Lamech pater Noe sagitta sua peremit Cain, arcuque suo ducem suum, unde furore repletus ait:
Occidi virum in vulnus meum, et adolescentulum in livorem meum (Gen. IV, 23) . De Cain vero Dominus praedixerat:
Omnis qui occiderit Cain, septuplum punietur (ibid., 15) . Tertio milliario a Caim monte mons Carmeli, de quo in Canticis:
Collum tuum ut Carmelus (Cant. VII, 5) , in quo et multum temporis conversari voluit B. Elias, ejusque discipulus cum eo
B. Eliseus. Sexto [1052C] milliario a Nazareth contra genu est locus in quo Jehu rex Israel percussit Ochoziam regem
Judae. Sexto decimo milliario a Nazareth contra orientem supra mare Galilaeae est Gergessa viculus ille, quo Salvator eos
qui a daemonibus vexabantur sanitati restituit, ex quo, et in mari porci praecipitium subiere. Sexto decimo milliario a monte
Carmeli intra meridiem est Caesaraea Palestinae metropolis, ex qua fuit Cornelius centurio, quem in ea baptizavit B. Petrus,
et creavit in episcopum, in qua et turris Stratonis, in qua et Herodes contra adventum Augusti Caesaris construxit albo de
marmore portum, ipse idem Herodes turrim, quae Jerosolymam supereminet, quae et turris David dicitur, Josepho testante,
[1052D] fabricavit, et eam Antoniam vocavit.

