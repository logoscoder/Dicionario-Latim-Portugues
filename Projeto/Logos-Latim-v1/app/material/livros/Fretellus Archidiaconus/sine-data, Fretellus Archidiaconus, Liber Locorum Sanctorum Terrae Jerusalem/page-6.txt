templi statuit Jesum diabolus tentans eum, et dicens: Si Filius Dei es, mitte te deorsum (Matth. IV, 6) . De templo
praecipitatus fuit beatus Jacobus, primus sub gratia pontifex in Jerusalem. In templo nuntiatum fuit Zachariae de futura
natione filii sui Joannis Baptistae. Inter templum et altare Zacharias filius Barachiae martyr occubuit. Super templum in
Veteri Testamento sacrificare solebant turtures, et columbas, quod a Sarracenis postea mutatum est in horologium et adhuc
videri potest. Per Speciosam portam templi transiens Petrus cum Joanne [1048C] respondit petenti ab eis eleemosynam:
Quod habeo tibi do (Act. III, 6) . In Jerusalem est Probatica piscina, quam tempore Jesu certis terminis movere solebat
angelus Domini, quicunque autem infirmus post motionem aquae prior intrabat, a quacunque detinebatur infirmitate statim
fiebat sanus; probatio ergo peculiaris dicitur, eo quia in sacrificiis solebant inde ablui extrema pecudum; erat quidem rubea
ex hostiis quae ibi mundabantur. Ante probaticam piscinam languidum sanavit Jesus dicens ei: Tolle grabatum tuum, et
ambula (Marc. II, 9) . In medio Jerusalem excitavit puellam a morte Jesus; sub Salomonis regia in valle Josaphat et
natatoria Siloe, ad quam caecum ab eo illuminatum misit Jesus ut lavaret suos oculos, et abiens lavit, et vidit; [1048D] ergo
Siloe missus interpretatur, Siloe, secundum traditionem Tyrorum, ex Silo manare dicitur, Siloe sub silentio gurgitem suum
ducit, quia subterraneum. Juxta Siloe exstat quercus, sub qua B. Isaias requiescit. In valle Josaphat sepultus fuit B. Jacobus,
inde translatus Constantinopolim. In valle Josaphat sub acuta pyramide rex idem Josaphat jacet sepultus. Secundo milliario
a Jerusalem via, quae ducit Sichen est mons Gabaath, in tribu Benjamin. Milliario a Jerusalem in accubito montis Oliveti est
mons Offensionis, et continuus contra Asphaltitem.
Bethania collateralis est monti Oliveti et mons Offensionis est continuus. Dividit autem eos via, quae de Josaphat ducit per
Bethphage. Dictus est [1049A] autem mons Offensionis, eo quia rex Salomon in eo idolum adoravit Moloch. Bethania
oppidum illud, in quo Simon leprosus saepe Jesum recepit in hospitem, cui devote ministrabant Maria et Martha. Bethaniae
Maria ejus pedes lacrymis rigans, suisque crinibus extergens et ungens unguento suorum meruit veniam peccatorum;
Bethaniae Martham laudavit et Mariam, Martham in ministrando sollicitam, Mariam in verbis ejus sollicitam. Quare
precibus earum et lacrymis motus, fratrem earum Lazarum in monumento jam quatriduanum vitae restituit. Bethania domus
obedientiae interpretatur; Bethphage, qui et viculus sacerdotum, domus buccae, vel maxillarum interpretatur, mons Olivae,
mons chrismatis, vel sanctificationis, vallis Josaphat vallis [1049B] judicii, Jerusalem visio pacis, Sion speculum, vel
speculatio Dei. Per hunc tramitem ascendit Jesus Jerosolymam, sedens super asinam die qua celebratur ramis palmarum, sic
et quisque Catholicus sub obedientia summi consilii Angeli debet adire, et incedere ad sacerdotis praesentiam, qui verbum
Dei ruminat, ut ab eo corrigatur et instruatur, eorumque doctrina et consilio subire vallem judicii, id est constructionem
sanae compunctionis, in qua videlicet et se affligat per portam immortalitatis digne introiturus sanctam Jerusalem coelestem
Sion stola jucunditatis decorandus. Monte Sion lavit Jesus pedes discipulorum suorum, dicens eis: Sic facite in meam
commemorationem (Joan. XIII, 15) . Monte Sion coenavit cum discipulis suis, dans eis [1049C] in panem corpus suum ad
manducandum, et in vino sanguinem suum ad bibendum; quod est viaticum nostrae redemptionis. Monte Sion etiam in
coena supra pectus Domini B. Joannes recubuit, de fonte potans sapientiae. Monte Sion in coena Judae traditori suo panis
buccellam intulit. Monte Sion ait Jesus: Mecum est in mensa qui intingit manum mecum in paropside, qui me traditurus est.
Cui Judas: Nunquid ego sum, Rabbi? Jesus respondit, Tu dicis (Matth. XXVI 23, 25) .
Ad sinistram montis Sion est ager peregrinorum, qui vocatur Acheldemach, id est ager sanguinis. Secus viam quae ducit
Ephrata est mons Geon, in quo fuit unctus rex Salomon, et regium diadema [1049D] suscepit. In Jerusalem vendidit Judas
Jesum in accubitu montis Oliveti contra orientem trans Cedron, jactu lapidis Gethsemani, ibique oravit Christus ad Patrem
suum dicens: Pater, si fieri potest, transeat a me calix iste (Matth. XXVI, 39) , ubi ex terrore crucis, carnis sudorem fudit
sanguineum, ubi dixit Petro: Non potuistis una hora vigilare mecum (ibid., 40) . Unde regressus est Gethsemani. Judas
autem traditor accepto jam pretio ad id quod de Jesu reddiderat, signum dederat cohorti, ut quemcunque esset osculatus
tenerent, quem cognitum fraudis osculo ducunt vinctum in Sion in praelati praetorio, Graece nuncupatum Lithostratos,
Hebraice Gabatha, ubi et Petrus negavit eum ter; unde audito galli cantu pie reminiscens verbi Jesu vere poenituit, flevitque
[1050A] amare, fugiensque in cavea quae modo appellatur Galli cantus, vulgariter quae Galilaea est via, quae ducit
Josaphat sub porta montis Sion Jesum opprobriis, et nimis afflictum, verberibus caesum, cachinnis derisum, crucis suae
bajulum, Pilati jussu, Judaeorum impulsu in Golgotha, quod est Calvariae locus, tunica exutum, felle et aceto potatum,
crucis suae patibulo suspensum neci dederunt, locus, inquam, Calvariae dictus est, eo quia in eo excalvari, id est damnari rei
solebant; Calvariae dum in cruce sua pateretur Jesus, matrem suam amico suo commendat, virginem Virgini Matri dicens:
Ecce Filius tuus (Joan. XIX, 26) , deinde: Ecce mater tua (ibid., 27) . Calvariae dum in cruce pateretur hostia mundi latroni
pendenti ad dexteram ab eo petenti [1050B] veniam stolam immortalitatis promisit, crucis in patibulo perforatus lancea
sanguinem emisit et aquam, ex stilla quorum aperti sunt oculi Longini qui eum percusserat. Sub loco Calvariae ad dexteram
introitus ecclesiae est locus, in quo Joseph impetravit a Pilato corpus Jesu sublatum de cruce, lavit reverenter charissimis
liquoribus, et aromatibus condidit in horto in monumento, quod novum sibi de rupe sculpserat. Inde descendit ad inferos ad
redimendum hominem; inde resurrexit verus Leo de tribu Juda, morte subacta, ubi et angelus Domini sacris mulieribus
apparuit, jam ab ostio monumenti lapide revoluto, Jesumque vere a mortuis resurrexisse nuntiatum est: Ite, dicite discipulis
ejus et Petro, quia praecedet vos in Galilaeam (Marc. XVI, [1050C] 7) . Sub loco Calvariae in capite ecclesiae ab Helena

