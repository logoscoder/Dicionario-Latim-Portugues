[1039B] Modo autem, reverende mi domine, quoniam a parvitate mea locorum sacrorum terrae promissionis, scilicet
Israeliticae regionis, notitiam quaerere dignatus es, prout sanius potero, sublimitati tuae diligenter elucidare non dedignabor.
Vertam ergo stylum sumens initium a Cheron, id est Hebron. Olim fuit metropolis civitas Philisthinorum et gigantum in
tribu Juda, civitas sacerdotalis, et fugitivorum. Hebron sita est in illo agro in quo summus Dispositor patrem [1039C]
nostrum plasmavit Adam, et inspiravit in eo spiraculum vitae. Hebron autem Anatarbe dicitur, quod Sarracenice sonat
civitates. Quatuor illi reverendi patres in spelunca duplici in ea consepulti fuerunt, primus Adam, Abraham, Isaac, et Jacob,
et eorum uxores quatuor; Eva mater nostra, Sara, Rebecca et Lia; est autem Hebron juxta vallem Lacrymarum sita. Vallis
Lacrymarum dicta est, eo quod centum annis in ea luxit Adam filium suum Abel, in qua postea monitus ab angelo cognovit
uxorem suam Evam ex qua genuit filium suum Seth, de tribu cujus erat Christus oriundus.

Secundo milliario ab Hebron est sepulcrum Lot, nepotis Abrahae. In Hebron habetur ager quidam, cujus gleba rubea, quae
ab incolis effoditur et comeditur, [1039D] et Aegyptum venalis asportatur, et quasi pro specie emitur charissime. Praedictus
ager, inquantum [1040B] alte et profunde effossus, intantum Dei dispositione, anno finito reddita gleba, gratus aperitur.
Juxta Hebron mons Mambre, ad radicem cujus est illa terebinthus, quae dirps vocatur, id est ilex, vel quercus, secus quam
permultum temporis mansit Abraham, sub qua quidem tres angelos vidit, et unum adoravit, hospitioque susceptos, prout
dignius potuit, fovit et pavit. Unde prima via credendi dictus est ilex praedicta. Ex tunc usque ad tempus [1040C] Theodosii
imperatoris, testante Hieronymo, suum esse dilatavit, et ex ipsa scissa perhibetur, quae a possidentibus cahra tenetur, quae
licet sit arida medicabilis perhibetur in hoc, quod quandiu equitans quis secum detulerit animal suum non offendet. In
Hebron primum applicuerunt causa terrae promissionis explorandae Caleph et Josue, eorumque socii decem. In Hebron
regnavit David annis septem, et dimidio.
Decimo milliario ab Hebron est lacus Asphaltites contra orientem, qui mare Mortuum dicitur, vere mortuum, quia in eo nihil
vivum est, nec dat, nec recipit, et mare Diaboli dicitur, eo quod instinctu ejus, quatuor illae civitates miserrimae, id est
Sodoma, Gomorrha, Seboim, Adama, perseverantes in [1040D] turpitudine sua, igni sulphureo concrematae in illo loco
subversae sunt.
[1041A] Supra lacum in accubitu Judaeae Segor, quae et Belzora dicitur, una de quinque civitatibus illis precibus Lot de
incendio et subversione reservata est, quae usque nunc ostenditur. In exitu Segor uxor Lot in statuae effigiem mutata fuit,
cujus adhuc apparent vestigia. Supra ripam praedicti maris multum aluminis, multumque Katranii ab incolis reperitur et
colligitur, et ex mari bitume extrahitur, quod Judaeae in multis appellatur necessarium. Segor autem a compatriotis oppidum
Palmae vocatur.
Supra lacum Asphaltitem, in descensu Arabiae Carviaym spelunca est in monte Moabitarum, ad quam Dahac filius Ebor
divino nutu adduxit Balaam ad maledicendum filiis Israel, qui pro vehementi praeruptu Excisus vocatur. Lacus Asphaltites
dividit [1041B] Judaeam et Arabiam.
Arabia tempore filiorum Israel solitudo erat, et desertum, terra invia et inaquosa. In ea quidem detinuit eos 40 annis
Dominus, manna pluens eis ad manducandum. In Arabia Elmon fuerunt castra filiorum Israel in deserto, in quo duodecim
fontes, et septuaginta palmae de mari Rubro exeuntes repertae sunt. In Arabia est vallis Moysi, in qua percussit bis silicem
virga, duos aquae rivulos populo Dei reddens, de quibus tota illa patria modo irrigatur. In Arabia est mons Sinai, in quo
Moyses quadraginta diebus cum totidem noctibus totius expers cibi moratus fuit, in quo etiam Dominus Moysi legem dedit,
proprio digito suo scriptam in tabulis lapideis. In Arabia [1041C] praecessit filios Israel columna ignis per noctem,
nubesque vallavit eos diebus singulis. In Arabia sunt quadraginta Mansiones filiorum Israel. In Arabia est mons Hor, quo
sepultus quiescit Aaron. In Arabia est Abarim, in quo Dominus Moysen sepelivit, ejus nunquam apparente tumulo. In
Arabia est mons Regalis, quem et Balduinus, primus rex Francorum in Jerusalem ad terram illam Christicolis subjugandam
et ad tuendum regnum David in castrum firmum reddidit. Arabia jungitur Idumaeae in confinibus Botoron.
Idumaea est terra Damasci. Idumaea est sub Syria, caput quidem Syriae Damascus. Idumaeam et Phoeniciam dividit
Libanus, Phoenicia, in qua Sor, id est Tyrus Phoenicum nobilissima est metropolis, [1041D] quae Christum perambulantem
maritimam, ut Syrii asserunt, recipere noluit, quae et divina testante pagina tot martyres Deo reddidit, quorum solius Dei
scientia numerum colligit.
Tyrus Origenem tumulatum celat, unde apud Tyrum est lapis ille marmoreus modicus, super quem sedit Jesus manens
illaesus; a tempore Christi usque ad expulsionem gentium ab urbe, sed postea defraudatus est a Francis, nec non a Venetis.

