aulam repetunt, ad prandia magna volando: Considunt, manibus dant famuli latices. Prandia digna colunt,
praegustant munera Bacchi, Et sermone pio jam super ora movent. [0594B] O sacer antitis [j] {foot}
[0594D] Pro Antistes. Ita in ms., Romani pastor ovilis, Qui vice apostolica pascis ovile Petri [k] {foot}
[0594D] Antea nos monuit poeta, atque iterum infra repetet, accitum fuisse pontificem a Ludovico Pio
in Franciam. Nunc Ludovicum inducit sciscitantem causam cur ille se in Gallias contulerit. Non bene ista
cohaerent. Et quidem postrema haec cum reliquis eorum temporum chronologis concordant, prodentibus
Stephanum IV sponte illuc profectum. Quae te causa tulit (Caesar sic orsus) ad istam Francorum patriam? redde
responsa mihi. Ille ut erat placidus, pacato pectore fatur, Perlustrans regem vultibus assiduis: Quae reginam
Austri quondam sapientis amore Per varias plebes, per freta, perque nives, Haec me causa tuas, Caesar, perduxit
ad arces, Qui Salomoniacas fers mihi rite dapes. Fama meas dudum, princeps, pervenit ad aures, Quanta Dei
populo fers pater auxilia, Quantaque per mundum resplendent dogmata vestra, Praecellis [l] {foot}
[0594D] Scripserit fortasse Nigellus praecellisque tuos. tuos arte fideque patres. Non tamen obsistens
potuit res ulla volentem [0594C] Frangere, quin possim cernere gesta tua. Sermo quidem nullus valuit mihi tanta
referre, Quanta meis confers gesta benigna oculis. Reginae ergo tibi illius nunc verba renarro, Quae
Salomoniacis auribus ipsa tulit. [0595A] Cerneret ut regem, famulos, sive ordine vestes; Pincernasque suos, sive
domos varias: Felices famuli, felices denique servi, Qui stant et cernunt inclyta gesta tua. Haurit et aure pia qui
dogmata vestra beatus, Et populus felix, regna beata simul. Sit Deus excelsus toto recolendus amore, Qui tibi
concessit dogmata tanta pater; Cui placet, atque thronum qui dat retinere paternum, Dilexitque suos te super
instituens. His regina Saba est Salomonem affata potentem: His ego te supplex ausus adire fui. Tu tamen es
potior, tu rite potentior exstas: Ille umbram retinens, tu quia vera colis. [0595B] Ille fuit sapiens nimium, sed
cessit amori; Tu sapiens caste vivis amore Dei. Israel ille fuit regnator solius arcis: Tu pius Europae regna
potenter habes. Ergo Deum cuncti precibus pulsemus opimis, Ut te conservet saecla per ampla suis. His aliisque
Sacer quam pluribus insuper almum Compellat regem, Caesar et ipse Sacrum. Pocula densa volant, tangitque
volentia Bacchus Corda, fremit populus laetitia unanimi. Transactis epulis surgunt, mensisque relictis Caesar
cum Stephano tecta secreta petit. Noctem illam curis, variisque sub ordine rebus Dimittunt: oculis somnus at ipse
fugit. Mane novo Caesar Stephanum proceresque senatum [0595C] Convocat: ast illi regia jussa colunt. Caesar
in excelsa consedit sede togatus, Multa tenens animo, quae parat incipere. Aurea sella Sacrum lateri sociavit
amico, At proceres resident ordine quisque suo. Tum pius haec Caesar, Sacro, famulisque subactis Edidit ore
prior aurea verba sonans: Audite haec, proceres, et tu, sanctissime praesul, Hoc commune bonum suscipite
unanimes. En mihi cunctipotens miseratus regna paterna Cessit habere Deus, et decus omne simul. Non meritis,
ut credo, meis, sed patris honorem Hunc miserans Christus cessit habere mihi. Ergo precor fidos, et te, praeclare
sacerdos, Ut mihi consilii rite feratis opem. [0595D] Et ferte auxilium qui mecum regmina nostra Servatis,
famuli, tuque beate Sacer, Quo clerus, populusque meus, pauperque, potensque Jura paterna sequi me faciente
queant. Regula [a] {foot}
[0595D] Innuit poeta librum de Vita clericorum, sive de Institutione canonicorum, quam tunc pius iste
Caesar meditabatur, et ipso curante subinde ipso anno 816 in concilio Aquisgranensi statuerunt episcopi. Quod
pium institutum, in paucas antea ecclesias invectum, deinde per universa regna Francorum, atque adeo per ipsam
Italiam propagari coeptum est. Haec de Ludovico habet Ademarus in suo Chronico: «Jussit fieri Regulam
canonicis, excerptam de diversis Patrum scripturis, decrevitque eam observandam [0596D] canonicis, ut sicut
monachi respiciunt ad librum Regulae sancti Benedicti, sic perlegant canonici inter se librum Vitae clericorum. »
Nihil habet hic poeta de sanctimonialibus, quibus tamen regulam quoque praescribendam Ludovicus curavit.
sancta Patrum constringat in ordine clerum, [0596A] Et populum societ lex veneranda Patrum. Et monachorum
ordo Benedicti dogmate crescat, Moribus et vita pascua sancta petat. Dives agat legem, pauper teneatur eadem,
Nec personarum sit locus atque modus. Munera saeva locum nullis redimita metallis Haud teneant, cedant dona
maligna procul. Si quoque jure gregem Domini nos pascimus almum, Quem mihi, sive tibi, pastor amate, dedit:
Corrigimus pravos, donamus munere justos, Et facimus populum jura paterna sequi: Tum Deus excelsus nobis,
populoque sequaci Praestabit miserans regna beata poli, Atque in praesenti nostrum servabit honorem, Infestos
hostes hic procul [b] {foot}
[0596D] Fortassis, hinc procul. ire facit. [0596B] Nos simus clero exemplum, seu norma popelli:
Justitiam doceat praesul uterque suos. Israel ille Dei populus dilectus amore, Qui pedibus siccis per maris ivit
iter, Cui Deus in eremo tantis labentibus annis Manna cibum tribuit, rupe volucre dapes; Cui fuit arma Deus,
gladius, scutumque viator, Ad repromissum vexit honore locum; Quo praecepta Dei servavit adusque docentis,
Justitiam coluit, judiciumque dedit; Dumque in amore pio Dominum dilexit eumdem, Non aliena sequens, sed
pia dicta Dei: Adversas illi prostravit numine gentes, Prospera cuncta dedit, atque inimica tulit. O felix semper
Domini si jussa secutus [0596C] Adforet, aeternum regna teneret ovans. Divitiis incaute ut primo indulsit
22

