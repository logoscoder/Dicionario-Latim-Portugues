0781-0826- Ludovicus Pius - Epistola ad Sicharium archiepiscopum
EPISTOLA LUDOVICI PII [a] {foot}
[0971D] Ad Sicharium archiepiscopum. Missa sunt concilii Aquisgranensis exemplaria in singulas
provincias cum epistola imperatoris ad uniuscujusque provinciae metropolitanum. Hinc epistolarum, quae
passim occurrunt, tituli diversi. In exemplari nostro quia in [0972D] Aquitaniam secundam missum fuit, nomen
est Sicharii archiepiscopi Burdigalensis, in Antissiodorensi nomen Magni Senonicae urbis, quae caput est
provinciae illius archiepiscopi. Omnes porro ejusdem sunt argumenti. JAC. SIRM. AD SICHARIUM
ARCHIEPISCOPUM BURDIGALENSEM. Mittit exemplum statutorum concilii Aquisgranensis, ut ea in
provincia sua diligenter transcribi et observari faciat.
Ludovicus divina ordinante providentia imperator [0973A] Augustus, venerabili in Christo Sichario
archiepiscopo in Domino salutem [a] {foot}
[0973D] Hanc epistolam encyclicam fuisse oportet, nam in Goldasti tomo IV Constit. imperial., pag. 12
nov. edit., affertur data ad Arnonem archiepiscopum Salzburgensem. MANSI..
Sacrum et venerabile concilium, divino nutu nostroque studio in Aquisgrani palatio nuper aggregatum,
in quo multa ob propagandam ecclesiasticam dignitatem, praecedente et subsequente gratia Christi, diligenter
tractata atque instituta sunt, tuam nullatenus credimus latere sanctitatem. Sed quia contingit eidem sancto et
venerabili concilio tuam non interfuisse paternitatem, ad tuam destinare decrevimus beatitudinem, per
praesentem missum nostrum, nomine Adalelmum, formulam canonicae institutionis, ab eodem sacro conventu
ex sanctorum Patrum sparsim digestis sententiis collectam atque in unum congestam. Quam etiam idcirco penes
palatium [0973B] nostrum diligenter scribi fecimus, ut nihil in se scriptorum vitio depravationis aut
detruncationis habens, ad te usque incolumis perferretur. Quapropter volumus atque decernimus ut juxta
metropolitanae sedis tibi canonice collatam dignitatem, nostraeque auctoritatis sanctionem, dioeceseos tuae
episcopos, et caeteros Ecclesiae praelatos, tempore et loco congruenti ad te accersere facias, et his coram
capitulatim memoratam institutionis formulam praelegi jubeas, et quod ob exaltandum ecclesiastici culminis
fastigium, et animarum salutem, idem sacer conventus eam ediderit, liquido demonstres; sed et his qui in uno
collegio canonice degunt, tenendam observandamque coram memorato misso nostro conferas: ac si alicujus
cordis obtusio eam intelligere [0973C] nequiverit, huic sive abs te, sive ab aliis episcopis, comprovincialibus
scilicet tuis, doctrinae fulgore renitentibus sobrie tradatur. Sed et in hoc nihilominus circumspectam monemus
esse tuam prudentiam, ut ab his qui eam transcripturi sunt, ita transcribatur, ut nec depravata vitio scriptoris, nec
detruncata ab aliquo fiat: sed sicut a praedicto misso nostro eis demonstratum fuerit, absque aliqua depravatione
vel detruncatione transcribatur. Noveris etiam, quia ideo illius exemplum apud armarium palatii nostri detentum
est, ut eo probari patenter possit quis eam incuriose transcripserit, vel quis aliquam ejus partem detruncarit. Ut
enim comperimus, dum in eodem sacro concilio perlegeretur, antequam coram nobis ab eodem concilio prolata,
[0973D] et necdum mensura cibi ac potus statuta fuisset, quidam magna ex parte illam detruncantes, quaedam
capitula inconsulte ex ea transcripserunt. Unde necesse [0974A] est ut si aliquem in tua dioecesi tale fecisse
repereris, hujusmodi factum coram provincialium tuorum episcoporum conventu, et coram praescripto misse
nostro frustreris, et hanc authenticam, ut praemisimus, diligenter, sicut missus noster eis insinuaverit, transcribi
percenseas. Omnes ergo tuae dioeceseos episcopi et caeteri praelati eam vigilanti cura transcribere, solerti studio
intelligere, instantissimae assiduitatis exercitio divinitus adjuti operibus complere decertent: ut cum nos hujus rei
gratia inquirendae venturis Kalendis Septembribus, (sicut eidem sacro et memorabili concilio meminimus nos
dixisse facturos) missos nostros per imperium a Deo nobis collatum destinaverimus, remota cujuslibet
difficultatis oppositione, ejusdem salutiferae [0974B] institutionis praelati et subditi, prout Dominus posse eis
dederit, strenui inveniantur operatores. Quoniam diligenti indagine, vita comite, perquirere jubebimus quis
praelatorum injunctum sibi officium strenue peregerit, vel quis in claustris canonicorum et caeteris [b] {foot}
[0973D] Habitationibus constructis. Duo praecipit imperator, regulam observari, et monasticas
habitationes instaurari. Utrumque pariter complexus est Hetti Trevirensis archiepiscopus in epistola quam de
eadem re tunc scripsit ad Frotarium Tullensem episcopum: Â«Non nescitis, inquit, cum qua cautela mandatum
suscepimus domini imperatoris nos in dioecesi nostra, et episcopi singuli in parochiis suis, id est, de regula
augendae religionis, et de ministratoriis canonicorum [0974D] officinis, ut si quibus in locis bene comptae
essent, deinceps cum summa diligentia ornarentur. Nunc autem in proximo est placitum, quo sine dubio
sciscitabitur de obtemperatione mandati dominus mandati. Quapropter scrutemini diligenter in parochia vestra,
in vestris aliorumque monasteriis, si praefata regula digne per omnia conservetur, et si officinae juxta ipsius
decreta constructae atque innovatae contineantur: ut cum imperiali solertiae praesentabimur, dejecto procul
1

