Andreas, Benedictus, Agericus cum suffraganeis suis similiter conveniant. Quarto etiam apud Tolosam urbem, quo
simul conveniant Notho, Bartholomaeus, Adalelmus, Agiulfus cum suffraganeis suis. In quibus conventibus tractare,
quaerere, et cum Dei adjutorio invenire debent de causis ad religionem Christianam et eorum curam pertinentibus, quid
a principibus et reliquo populo, vel ita ut divina auctoritas docet aut aliter teneatur, vel quid inde ex parte vel ex toto
dimissum sit [1324B] ut non teneatur. Deinde quid in ipsorum qui pastores populi constituti sunt moribus,
conversatione et actibus inveniri possit quod divinae regulae atque auctoritati non concordet; simulque inveniant quae
occasiones in utroque ordine id effecerint ut a recto tramite deviatum sit. Et quidquid de his causis inventum fuerit, tam
solerti cura custodiatur ut nullatenus ad aliorum notitiam pervenire permittant ante tempus constitutum. Et ideo unus
notarius inter omnes eligatur qui quod ipsi invenerint describat, et ipse sub juramento constrictus ea quae inventa et
digesta fuerint diligenter fideliterque conservet.
EPISTOLA X. EPISCOPI IN [a] {foot}
[1323D] Ex praefatione hujus synodi quaedam referre juvat: « Cum liquido pateat Ecclesiam, quam Christus,
qui eam suo proprio sanguine redemit, suisque orthodoxis famulis Ludovico et Lothario gloriosis Augustis regendam
tuendamque committere occulta sua dispensatione voluit, diversorum morborum generibus affici, cladibus multifariis
conteri, divinum contra se mucronem interius exteriusque, meritis exigentibus, grassari, plagasque quas Dominus suis
jussis obedire nolentibus, sed potius ad mala quae vetuit labentibus interminatus est, incessanter experiri; iidem Deo
pleni principes coelitus inspirati, consulto ad Deum dignam conversionem judicaverunt esse faciendam . . . . . eorum
saluti, juxta ministerium nobis collatum, consulere cupientes, anno Incarnationis Domini DCCCXXIX, Ludovico
filioque ejus Lothario, sub die VIII Iduum Juniarum, nos indigni episcopi, ex dioecesi scilicet Duyocoytoyum nec non
et dioecesi Senonica et Turonica atque Rothomagica, apud Parisiorum urbem convenimus et qualiter de paulo superius
praemissis causis, juxta admonitionem eorumdem principum, egerimus vel tractaverimus, in subsequentibus breviter
capitulatim adnotare curavimus. » SYNODO PARISIENSI ANNO 829 CONGREGATI AD LUDOVICUM ET
LOTHARIUM IMPERATORES. [1324C] (Anno 829.) [Apud D. Bouquet. , Recueil des hist. , tom. VI, ex Sirmondo,
tomo II Concil. Galliae, pag. 542.]
Dominis praestantissimis et pietatis gratia praeditis, Ludovico et Lothario orthodoxis atque invictissimis
Augustis.
Nos famuli vestri, quamvis indigni, tamen episcopi, Deo humiliter grates persolvimus ejusque immensam
pietatem et benignitatem collaudamus et praedicamus, qui vos adeo in sui amorem devotissimos famulos suos flagrare
facit, ut de profectu et exaltatione sanctae suae Ecclesiae indesinenter cogitetis, eamque ut pote matrem spiritalem,
sicut fideles et dilecti spiritales filii, ad meliora et potiora semper provehere studeatis. Nam cum mucro divinus
[1324D] imperium vobis divinitus commissum interius exteriusque, merito nostrae iniquitatis, multifariis attereret
cladibus, prudenter animadvertentes quod haec nonnisi justo Dei judicio evenirent, illico scriptis serenitatis [1325A]
vestrae anno praeterito cunctos ecclesiarum pastores admonuistis, ut quia constabat eos speculatores Domini existere, et
gladium divinum super terram, id est super peccatores, grassari, meminerint speculationis suae et jejunio triduano ab
omnibus generaliter peracto, unusquisque in quolibet ordine positus, diligenter conscientiam suam conveniret, et ubi se
Deum offendisse cognoscebat maturato per poenitentiae satisfactionem corrigere non differret. In quibus etiam apicibus
inserere vobis placuit ut, si Deus pacem undique et otium vobis tribueret, in hoc placitum vestrum generale consumere
voluissetis, ut primum quidquid in vobis, id est in persona et ministerio vestro, corrigendum inveniretur, Domino
auxiliante corrigeretis. Deinde quaecunque in omnibus [1325B] ordinibus imperii vestri Deo displicerent inquireretis, et
secundum ejus voluntatem cum consensu fidelium vestrorum ad tramitem rectitudinis revocaretis; scilicet ut eum vobis
populoque vobis commisso propitium faceretis. Sed quia tempus optatum, exterioribus incursionibus praepedientibus,
secundum desiderium vestrum nacti non estis, libuit serenitati vestrae cum quibusdam fidelibus vestris praeterita hieme
placitum habere, et de his quae praemissa sunt diligenter tractare, Deique voluntatem quaerere, et Ecclesiae vobis
commissae utilitatem providere. Quapropter de omnibus quae ad tempus emendatione digna visa sunt, congrua capitula
serenitas vestra digessit, legatosque strenuos delegavit, ut per eadem capitula et flagitia malorum hominum punirent, et
[1325C] bonorum laudem vestrae celsitudini notescerent. Inter quae etiam statuistis, in quatuor partibus imperii vestri
conventus episcoporum uno eodemque tempore fieri, in quibus tractarent, quaererent, atque cum Dei adjutorio
invenirent de causis ad religionem Christianam, eorumque curam pertinentibus, quid a principibus et reliquo populo vel
ita, ut divina auctoritas docet, aut aliter teneretur: vel quid inde ex parte, aut ex toto dimissum esset, ut non teneatur.
Deinde quid in ipsorum, qui pastores populi constituti sunt, moribus, conversatione et actibus inveniri posset, quod
divinae regulae atque auctoritati non concordaret: simulque inveniretur, quae occasiones in utroque ordine id effecerint,
ut a recto tramite deviassent; et quidquid de his inventum fuisset, [1325D] vestrae celsitudini notum facerent. Quod, ut
Deus posse dedit, nos fidelissimi ac devotissimi salutis vestrae procuratores, juxta parvitatem sensus nostri, prout
brevitas temporis permisit, secundum sanctam devotionem et ordinationem vestram, de causis ad religionem
Christianam nostrumque ministerium atque periculum pertinentibus, nec non et de his quae ad nostram correctionem et

