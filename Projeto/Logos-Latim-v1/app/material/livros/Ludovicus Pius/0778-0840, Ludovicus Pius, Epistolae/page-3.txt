studeatis, ut de vobis possint, sicut prius, magistri et doctores sanctae non solum regularis vitae, verum omnis spiritalis
normae et praecipui apicis assumi, ubicunque necessitas vel voluntas fuerit. Porro Tructesindum abbatem vestrum
admonitum esse volumus ut circa vos paternum exerceat amorem, et [1313B] consideret secundum aetatem, vel
valetudinem corporis, vel infirmitatis cujuslibet molestiam quid cui conveniat ex subjectis sibi, et caveat omnimodis ne
in negligentes adeo fervida zeli castigatio modum excedat, ut eos pusillanimes reddat; nec apud observantes mandata
Dei talis sit, ut torpore et desidia in eis rigorem constantiae frangat; sed maxima discretione juxta Apostolum sit
omnibus omnia factus, ut omnes ad se pertinentes salvare possit. Quod si forte evenerit, quod nos non optamus, ut ille
extra regulam vobis a memorato Benedicto optime traditam in aliquo deviaverit, et magis voluerit quae agenda sunt
proprio arbitrio et voluntate quam vestro communi consilio agere, vos eum, ut charissimi fratres et filii, cum omni
mansuetudine et patientia [1313C] corrigite. Et si vobis assensum praebuerit, et per vos correctus fuerit, hoc Dei dono
tribuatis: si vero ille pertinacior in sua, quo absit, permanere voluerit sententia, tunc nobis id significari prius faciatis,
quam foris vicinis vestris notum fiat, quia cum in aliis regalem exerceamus potestatem, in vobis tamen paternum
semper volumus obtinere affectum. Et quamvis haec licentia a nobis sit vobis concessa, tamen summopere cavendum
est ne de qualibet re adversus abbatem vestrum levi ira aut parva perturbatione inflammati, frustra pertinaci audacia
adversus eum commoveamini. Nam si aliquis vestrum sine ratione adversus eum inflammabitur et nostras aures sine
causa pulsaverit, nos adversus se noverit districta animadversione esse commotum, ut ille qui [1313D] ejusmodi est
caeteris fiat documentum; ne in posterum aliquis audeat adversus magistrum suum injuste consurgere. Vos quoque,
seniores, in omnibus adjuvate eum, tam in districtione juniorum fratrum, quam etiam et reliqua utilitate monasterii, nec
illum solum sub tanti ponderis onere gravari patiamini: Sed juxta Apostolum invicem onera portate, et sic adimplebitis
legem Christi. Vos autem, juniores fratres, [1314A] statuimus admonere ut in omnibus abbati vestro et senioribus
vestris obedientes sitis et humiles, non protervi, non murmuratores, sed cum omni humilitate ac mansuetudine servate
propositum vestrum. Nam si secus egeritis, ut aliquis vestrum adversus abbatem et fratres infletur, et non solum sibi,
sed etiam aliis perversae transgressionis fuerit invitamentum, et non sui abbatis et fratrum sustinuerit correctionem,
hunc nobis cum festinatione mitti praecipimus, ut eum in talem locum dirigamus, unde ille vobis minime possit
quidquam inferre scandali. Haec vobis ideo scribere jussimus, ut cognoscere possitis quantam curam ac sollicitudinem
de vobis habere desideramus. Eamdem enim familiaritatem, quam cum piae recordationis Benedicto abbate vestro
[1314B] habere visi sumus, si praecepta ejus custodire obedientes volueritis, vobiscum similiter habere volumus, et
curam vestri ipsiusque monasterii semper agere. Et quia constat per chartam donationis praedicti Patris vestri eumdem
monasterium genitoris nostri prius, et denuo nostrum esse alodem, eamdem licentiam, quam ipse prius et nos deinceps
per praecepta immunitatis visi sumus concedere, perpetuis temporibus firmiter observare et inviolabiliter conservare
promittimus: ut quandocunque divina vocatione praedictus abbas vel successores ejus de hac luce migraverint, quandiu
inter vos tales invenire potueritis, qui ipsam congregationem secundum regulam sancti Benedicti regere valeant, per
saepe scriptam et roboratam nostram auctoritatem licentiam habeatis [1314C] semper eligendi abbatem. Optamus vos
pro nobis orantes ac sanctum propositum vestrum custodientes semper bene valere. Amen.
Michael imperator; Theophilus imperator - Epistola ad Ludovicum pium
[1314C]
EPISTOLA III. MICHAELIS ET THEOPHILI FILII ORIENTIS IMPERATORUM AD LUDOVICUM
PIUM. (Anno 824.) [Apud D. Bouquet. , ibid. , ex Baronio in Annalibus ecclesiasticis.]
In nomine Patris, et Filii, et Spiritus sancti, unius soli veri Dei, Michael et Theophilus fideles in ipso Deo
imperatores Romanorum dilecto et honorabili fratri Ludovico glorioso regi Francorum, Longobardorum, et [b] {foot}
[1313D] Hic Ludovicus Pius vocatur imperator Francorum, non vero imperator Romanorum. Graeci enim nec
Carolum Magnum nec ejus in imperium Occidentale successores, quantumcunque eis indiguerint, Augustos et
imperatores Romanorum unquam appellarunt. vocato eorum imperatori [c] {foot}
[1314D] Narrat Michael imper. motus a Thoma viro seditioso concitatos, ejusque necem: multa mentitur de
Leonis imper. morte, et de adepto a se imperio..
. . . . [d] {foot}
[1314D] Id est post reportatam de Thoma tyranno victoriam. Ex eo tempore omnes Christiani imperii [1314D]
nostri ad pacis unitatem et pristinam concordiam redierunt, glorificantes et magnificantes propugnatorem nostrum
Dominum Jesum Christum qui ad unitatem fidei coadunare populum suum dignatus est in subjectionem quod ab eo est
imperii nostri. Quocirca dignum existimavimus haec quasi pacifico amico et spiritali fratri nostro, et, ut credimus, socio
gaudii a Deo imperii nostri manifesta facere, quae [1315A] nobiscum acta sunt, ut pariter, sicut unius ejusdemque fidei

