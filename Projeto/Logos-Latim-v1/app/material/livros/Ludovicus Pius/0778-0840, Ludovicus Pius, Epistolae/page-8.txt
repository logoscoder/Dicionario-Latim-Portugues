EPISTOLA IX. EPISTOLA CAESAREA GENERALITER POPULO DEI LEGENDA, Quam Ludovicus
Pius imperator ex placito Aquisgranensi misit de conciliis episcoporum in quatuor imperii partibus congregandis.
(Anno 828.) [Baluz. ibid. , pag. 658.]
In nomine Domini Dei et Salvatoris nostri Jesu Christi, Ludovicus et Lotharius, divina ordinante providentia,
imperatores Augusti, omnibus fidelibus sanctae Dei Ecclesiae et nostris.
Recordari vos credimus qualiter hoc anno, consilio sacerdotum et aliorum fidelium nostrorum, generale
jejunium per totum regnum nostrum celebrare jussimus, Deumque tota devotione deposcere ut nobis propitiari, et in
quibus illum maxime offenderimus [1322B] nobis manifestare, et ad correctionem nostram necessariam tranquillum
tempus nobis tribuere dignaretur. Volueramus siquidem tempore congruo placitum nostrum generale habere, et in eo de
communi correctione agere; et ita Deo miserante fieret, nisi commotio inimicorum, sicut nostis, praepedisset. Sed quia
tunc fieri non potuit juxta voluntatem nostram, visum nobis fuit praesens placitum cum aliquibus ex fidelibus nostris
habere, et in eo de his quae propter praedictum impedimentum remanserunt, qualiter ad effectum pervenirent, Domino
adjuvante considerare. Quapropter nosse volumus solertiam vestram quod in isto praesenti placito cum fidelibus nostris
consideravimus ut primo omnium archiepiscopi [1322C] cum suis suffraganeis in locis congruis tempore opportuno
convenirent [b] {foot}
[1321D] Vide Frotar. , Tull. Episc. , 18. , et ibi tam de sua quam de omnium nostrum correctione et
emendatione secundum divinam auctoritatem quaerendo invenirent, et nobis atque fidelibus nostris secundum
ministerium sibi commissum annuntiarent. Quis enim non sentiat Deum nostris pravissimis actibus esse offensum, et ad
iracundiam provocatum, cum videat tot annis multifariis flagellis iram illius in regno nobis ab eo commisso desaevire,
videlicet in fame continua, in mortalitate animalium, in pestilentia hominum, in sterilitate pene omnium frugum, et ut
ita dixerim, diversissimis morborum cladibus [c] {foot}
[1321D] Has clades, quas ab aliquot annis patiebantur Franci, diabolus hoc ipso anno 828 inter exorcismos
per os cujusdam puellae obsessae declaravit; ut videre est apud Eginhardum in lib. III de Translatione SS. Marcellini et
Petri martyrum, cap. 13. (Patrologiae tom. CIV.) atque ingentibus penuriis populum istius regni miserabiliter vexatum
et afflictum, atque omni abundantia [1322D] rerum quodam modo exinanitum? Nec illud etiam dubitamus ex justa
vindicta illius evenire, quod saepe scandala per tyrannos in hoc regno exsurgunt, qui pacem populi Christiani et
unitatem imperii sua pravitate nituntur scindere. Nam et illud nihilominus peccatis nostris deputandum est, quod [d]
{foot}
[1322D] His verbis designantur tam Saraceni, quibus Aizo se junxit in Marca Hispanica, quam Bulgari, qui
Pannoniam vastarunt anno 827. inimici Christi nominis praeterito anno in hoc regnum ingressi depraedationes, incendia
ecclesiarum, et captivationes Christianorum, et interfectiones [1323A] servorum Dei audenter et impune, imo
crudeliter, fecerunt. Agitur siquidem justo judicio Dei ut quia in cunctis delinquimus, interius simul et exterius
flagellemur. Beneficiis quippe Dei evidenter existimus ingrati, quoniam his non ad voluntatem Dei, sed ad libitum
nostrum carnalem uti invenimur. Et idcirco merito creaturae Dei nobis divinitus concessae pro Deo contra nos ingratos
pugnant, juxta illud: Pugnabit pro eo orbis terrarum contra insensatos (Sap. V, 21). Verum quia tot modis vexamur
atque percutimur, ad eum a quo percutimur toto corde dignum necessariumque est ut revertamur, quatenus illud
propheticum in nobis impleatur quo dicitur: Sola vexatio intellectum dabit auditui (Isa. XXVIII, 19). Sed quia pius et
clemens Dominus sic ipsum [1323B] flagellum moderatur ut non ad interitum, sed potius ad correctionem nostram
inferre videatur, debemus in conspectu ejus veraciter humiliari, et faciem illius in confessione praevenire, ejusque
pietatem pronis mentibus exorare; ut qui fecit nos justissima dispensatione flagella sentire, sciat nobis peccata nostra,
pro quibus juste ab eo flagellamur, cognoscere, et in quibus maxime illum offendimus, et iram illius provocavimus,
manifestius intelligere, ut post, eo miserante, prava deserendo et corrigendo, bona etiam sectando, et tota cum
devotione exsequendo, valeamus per spiritum humilitatis et animam contritam sacrificium Deo debitum offerre,
iramque illius indignationis evadere, et per dignam congruamque correctionem, et bonorum operum [1323C]
exhibitionem, gratiam ejus propitiationis, licet indigni, promereri. At quia nos magis in hoc peccasse cognoscimus, qui
forma salutis omnibus esse debuimus, et omnium curam gerere, et per auctoritatem imperialem pravorum acta, ne
tantum accrescerent, corrigere, cupimus, Domino nobis propitio, in conspectu pietatis illius per dignam satisfactionem
veniam adipisci, et per saluberrimam correctionem, vel per bonum studium, quod nostra desidia et ignorantia hactenus
neglectum est, consultu fidelium tempore opportuno, quantum in nobis est, studiosissime emendare, et nostram in hoc
voluntatem omnibus manifestam facere Quapropter statuimus atque decrevimus cum consultu sacerdotum
caeterorumque fidelium nostrorum, hujus rei gratia, ob placandum [1323D] scilicet contra nos nobisque subjectos
Domini furorem, conventus eorumdem episcoporum in quatuor imperii nostri locis congruentissime fieri. Primo scilicet
in Moguntiacensi urbe, ubi conveniant archiepiscopi [1324A] [Sirmond. , metropolitani] Autgarius, Hadabaldus, Hethi,
Bernuinus, cum suffraganeis suis. Secundo quoque in Parisiorum urbe, ubi futurus antistes Senonicus, et Ebbo,
Ragnoardus et Landramnus cum suffraganeis suis conveniant. Tertio vero apud Lugdunum, ubi Agobardus, Bernardus,

