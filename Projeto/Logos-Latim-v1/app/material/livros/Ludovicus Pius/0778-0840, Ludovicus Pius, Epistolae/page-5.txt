praeceptum, quod, sicut diximus, eidem monasterio fecimus, assumas, et in praesentia eorumdem comitum, in quorum
ministeriis res praedicti monasterii esse noscuntur, relegi facias, et ex nostra auctoritate eis praecipias ut ulterius nostrae
auctoritatis praeceptum violare non [1316C] praesumant, sed potius, sicut in eodem praecepto continetur, illud
conservare studeant, si gratiam nostram habere velint.
[1316C]
EPISTOLA V. EPISCOPI IN CONVENTU PARISIENSI CONGREGATI AD LUDOVICUM PIUM ET
LOTHARIUM DE CULTU IMAGINUM. (Anno 825.)
(Hanc epistolam vide hujusce Patrologiae tomo XCVIII, col. 1299, inter Opera Caroli Magni.)
[1316C]
EPISTOLA VI LUDOVICI AD HIEREMIAM SENONENSEM ET JONAM AURELIANENSEM
EPISCOPUM. Commonitorium ipsis datum cum legati Romam irent ad Eugenium II papam in causa imaginum. (Anno
824.) [1316D] [Baluz. , Capitul. , tom. I, ex Goldast. , Constit. imp. , et Sirmond. , Conc. Gall.]
Hieremiae et Jonae, venerabilibus episcopis, in Domino salutem.
Venerunt ad praesentiam nostram [i] {foot}
[1316D] Halitgarius episcopus erat Cameracensis, Amalarius Trevirensis. Halitgarius et Amalarius episcopi
VIII Idus Decembris, deferentes collectiones de libris sanctorum Patrum, [1317A] quas in [a] {foot}
[1317D] Conventus iste Parisiensis habitus est anno 825, ut patet ex epistola episcoporum in eo
congregatorum ad Ludovicum Augustum. (vide epist. 4.) conventu apud Parisios habito simul positi collegistis, quas
etiam coram nobis perlegi fecimus. Et quia placuerunt, et ad id propter quod collectae sunt necessariae atque utiles a
nobis judicantur, sub omni celeritate vobis censuimus dirigendas. Idcirco admonendo praecipimus solertiae vestrae ut
priusquam de his aliquid domno apostolico indicetis, diligenti cura eadem vos recensere curetis, et ea quae melius et
aptius praesenti negotio convenire inveneritis, excerpere atque describere illique ad legendum offerre studeatis; quia
enim, ut nostis, nos ab eo petivimus licentiam quatenus has collectiones a sacerdotibus nostris fieri permitteret. Et ideo
non poterit praetermitti quin ei ostendatur quod ex ipsius permissione collectum est. [1317B] Illud tamen summopere
praevidete, ut ea illi de his ostendatis que rationi de imaginibus habendae per omnia conveniant, et quod ipse vel sui
rejicere minime valeant. Sed et vos ipsi tam patienter ac modeste cum eo de hac causa disputationem habeatis, ut
summopere caveatis ne nimis ei resistendo eum in aliquam irrevocabilem pertinaciam [b] {foot}
[1317D] Baronius ad annum 825 referens hunc locum, ut eum molliat, haec adnotat in margine: « Pertinacia
pro Constantia hoc saeculo usurpari solita, inter alios sanctus Eulogius suis scriptis docet. » Istam opportunam
occasionem insurgendi adversus Baronium non passus est Goldastus sibi elabi: « Sane pertinaciam perseverantiae
finitimam esse scripsit alicubi Tullius, sed cum pertinaciae vocabulum, ubicunque reperitur, semper in malam partem
accipiatur, difficile est existimare hic aliam habere posse significationem, praesertim si quis singulas epistolae partes
attente consideret. Ita Baluzius incidere compellatis; sed paulatim, verbis ejus quasi obsequendo, magis quam aperte
resistendo, ad mensuram quae in habendis imaginibus retinenda est eum deducere valeatis, et ideo potius efficere
contendatis ut negotium de quo agitur ad meliorem quam ad pejorem statum cum Dei adjutorio perducatur. Postquam
vero hanc rationem de earumdem imaginum causa consummaveritis, si tamen hoc ad nihilum [1317C] Romana
pertinacia permiserit, ut ratio inter vos habita aliquo bono et convenienti fine claudatur, et ille vobis indicaverit quod
legatos suos ob eamdem causam in Graeciam mittere velit, volumus ut eum interrogetis si illi placeat ut nostri legati
pariter cum suis in Graeciam pergant. Et si hoc ei melius visum fuerit, seque omnino velle responderit, tunc volumus ub
sub omni festinatione litteris vestris a vobis ad nos directis nos inde certos faciatis, simulque et de vestro adventu ad
nos; ut eo tempore quo vos ad nostram veneritis praesentiam, Halitgarium et Amalarium nobiscum inveniatis. Vos
autem cum domno apostolico considerate ubi ille vel quando velit ut sui ac nostri legati ad naves conscendendas se
jungere debeant, et hoc nobis per nosmetipsos, cum Deo volente veneritis, annuntiare potestis.

EPISTOLA VII. LUDOVICI AD EUGENIUM II PAPAM, Missa per Hieremiam et Jonam episcopos, cum
actis synodi Parisiensis. (Anno 824.) [Baluz. , ibid.]

