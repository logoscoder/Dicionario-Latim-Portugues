0778-0840- Ludovicus Pius - Epistolae
[1309A]
LUDOVICI PII EPISTOLAE.

EPISTOLA PRIMA LUDOVICI AD MAGNUM ARCHIEPISCOPUM SENONENSEM. [1309B] Mittit
exemplum [a] {foot}
[1309D] Tam laudabile Ludovici Pii consilium, quod auctores illorum temporum summopere celebrarunt, alii,
re minus considerata, reprobarunt posterioribus saeculis; et ut opinioni suae potiorem fidem conciliarent, quidam
finxerunt vocem insigni prodigio coelitus eidem exprobrasse Ludovico, quod Ecclesiae venenum addidisset.
Quapropter Cointius anno 817, num. 140 et seqq. , examinat quid Petrus Damiani, qui scripsit opusculum XXIV contra
canonicos, qui licet in commune fructibus ecclesiarum alerentur, pecuniam aliaque bona seorsum possidebant; quid
Joannes Mauburnus, qui Livriacensi monasterio dioecesis Parisiensis praeerat anno 1500, in regulam Aquisgranensem
et in ipsum Ludovicum scripsit: eosque hac in re deceptos esse ostendit, ut ibidem legere est. Vide etiam Pagium ad an.
816, num. 16 et 17. Duas alias epistolas de eodem argumento misit Ludovicus, alteram Sichario archiep. Burdegalensi
per Adalelmum, alteram Arnoni archiep. Salzburgensi per Nothonem. regulae canonicorum decretae in concilio
Aquisgranensi. (Anno 816.) [Baluz. , Capitul. , tom. I, pag. 454.]
Gloriosissimus Ludovicus, superno munere victor semper Augustus, venerabili in Christo Magno, Senonicae
urbis archiepiscopo, in Domino salutem.
Sicut vobis nuperrime in sacro conventu, quem Deo annuente Aquisgrani palatio aggregavimus, ubi multa,
favente Christo ecclesiastice, imo catholice, acta sunt, meminimus promisisse, misimus, tuae venerandae paternitati per
praesentes missos nostros, Ermenfredum videlicet et Haymonem, formulam canonicae institutionis quam idem sacer
conventus ex sanctorum Patrum sparsim digestis [1309C] sententiis colligere atque in unum congerere studuit: quam
quia vobis transcribendi angustia temporis facultatem denegavit, studii nostri fuit eam diligenter transcribi jubere, ut
absque ulla depravatione aut detruncatione textus ejus ad vos usque incolumis perferretur. Proinde has litteras ad tuam
direximus sanctitatem, per quas jubemus ut memor admonitionis nostrae, suffraganeos tuae dioeceseos loco et tempore
competenti ad te convocare studeas, et eamdem Institutionem per singula capitula coram ecclesiasticis ordinibus
praelegi facias, et qualiter eam sacer conventus ob emolumentum animarum instruere salubriter curaverit, patenter
edoceas, et his qui canonicae professionis censentur nomine, secundum ministerium tibi divinitus collatum, [1309D] et
nostrae auctoritatis praeceptum, coram memoratis missis nostris observandam percenseas. Eorum autem qui tardioris
sunt ingenii, et eam forte plene intelligere nequeunt, tuo sive comprovincialium tuorum episcoporum dono scientiae
pollentium studio, ejus notitia sensibus perfundatur. Nam et tuam nihilominus providam volumus esse beatitudinem, ut
eam solerti cura praedicti missi nostri [1310B] omnes, prout insinuaveris, transcribere absque ulla depravatione et
detruncatione praemoneant; quoniam qualiter diligenter studioseque, distincte et aperte transcribatur, illos satis
instituimus. Cujus nempe exemplar idcirco in armario palatii nostri recondi fecimus, ut per hoc nosse et inquirere
possemus utrumne ab aliquo negligenter transcripta fuerit; quia, ut comperimus, dum in eodem sacro concilio
perlegeretur, antequam coram nobis ab eodem concilio prolata, et necdum mensura cibi et potus plane statuta fuisset,
invidi magna ex parte illam detruncantes, quaedam capitula inconsulte ex ea transcripserunt. Unde necesse est ut si
aliquem in tua dioecesi tale fecisse repereris, hujuscemodi factum coram provincialium tuorum episcoporum [1310C]
conventu, et coram praescriptis missis nostris, frustreris, et hanc authenticam, ut praemisimus, diligenter, sicut missi
nostri eis insinuaverint, transcribi percenseas. Volumus ergo ut omnes praelati canonicorum diligenter illam
transcribant, studiose intelligant, efficaciter, quantum Dominus eis posse dederit, ob suam subditorumque utilitatem
opere adimplere procurent; ut quando nos, sicut in eorum sacro et venerabili concilio generaliter omnibus diximus,
missos nostros hujus negotii inquirendi gratia per universum imperium nostrum, Kalendis Septembris venturis,
direxerimus, omnes, praelati videlicet et subditi, juxta capacitatem et possibilitatem suam, eadem instructione informati
atque instructi, ejusdem operatores inveniantur [1310D] strenui. Quoniam diligenti indagine, vita comite, inquirere
jubebimus qualiter unusquisque praelatorum ministerium suum expleat, qualiter jussioni nostrae in claustris et caeteris
canonicorum necessariis habitationibus, et in eorum stipendiis dandis, et receptaculis pauperum praeparandis
obtemperaverint, [1311A] vel quis clerum suum secundum hujus institutionis normam et caetera spiritalia exercitia
informare studuerit, aut si quis quem eorum quos in Dei servitio rationabiliter gubernare potuit, causa avaritiae
abjecerit: quia ut haec quae praemisimus, absque ullius difficultatis oppositione, in locis in quibus facta necdum erant,
fieri opportunissime possent, unius anni spatium, sicut nosti, ad haec peragenda tribuimus. Qui vero hoc annuo tempore
nostrae, imoque Dei jussioni, juxta vires obtemperare neglexerit, caeteris, ne talia facere audeant, terrorem procul dubio

