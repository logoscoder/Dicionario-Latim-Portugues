pulveraticum, nec cespitaticum, nec alias redhibitiones, quisquam exigere, aut aliquam eis contrarietatem aut
detentionem ingerere praesumat, sed liceat eis per hanc nostram auctoritatem per universa imperii nostri loca,
libere [1070A] atque secure ire et redire, prout sibi commodum prospexerunt, et ab his qui rem publicam
administrant, eorumque junioribus nullam patiantur incommoditatem. Teloneum vero quod de memoratis
vehiculis et homnibus jure fisci exigi poterat, eidem sancto loco libentissime, quemadmodum et in genitoris
nostri continetur praecepto, in nostra concessimus eleemosyna, quatenus memoratum abbatem suosque
successores cum clero sibi commisso pro nobis, conjugeque, proleque, imperiique stabilitate, jugiter Dominum
deprecari delectet. Et ut haec auctoritas inviolabilem obtineat effectum, et a fidelibus sanctae Dei Ecclesiae et
nostris verius credatur, et diligentius conservetur, manu propria subter firmavimus, et annuli nostri impressione
[1070B] signari jussimus.
Signum Ludovici serenissimi imperatoris.
Durandus diaconus ad vicem Helisacar recognovit.
Data III Kalendas Septembris, indictione 10, anno 3 imperii domni Ludovici imperatoris Augusti.
Actum Aquisgrani palatio regio in Dei nomine feliciter. Amen.

LXXI. PRO MONASTERIO TORNACENSI. (Anno 817.) [Apud D. Bouquet. , Recueil des Hist. ,
tom. VI, pag. 509, ex Foppensio, in Supplem. ad Diplom. Miraei.].
In nomine Domini Dei et Salvatoris nostri Jesu [1070C] Christi, Ludovicus, divina ordinante
providentia, imperator Augustus.
Notum sit omnium fidelium nostrorum tam praesentium quam futurorum solertiae, quia postulavit
nobis vir venerabilis Wendilmarus Tornacensis urbis episcopus, ut terras quasdam fisci nostri in eadem urbe ei in
amplificanda et dilatanda claustra canonicorum in nostra eleemosyna concederemus. Nos itaque ad hoc
praevidendum et inspiciendum, Irmionem venerabilem abbatem et Ingobertum et Hartmannum missos nostros
direximus, qui hoc praeviderent, et juxta quod necessitas ad eamdem clausturam faciendam exigebat, de fisco
nostro ex nostra auctoritate ei consignarent. Quod ita et fecerunt: id est, de proprio fisco nostro in eodem loco de
terra [1070D] habente in circuitu perticas LXXXIV, nec non et in eodem loco de fisco nostro, quem
Werimfredus in beneficium habet, perticas XCIX; similiter et de fisco nostro, quem Hruoculfus comes in
ministerium habet, perticas XXXII. Sed ut firmiter eadem ecclesia et ejus rectores praedicta loca et claustra
dilatanda et amplificanda perpetim haberent vel possiderent, nostram auctoritatem super hac re postulavit, per
quam firmiter atque inviolabiliter nostris et futuris temporibus in jus praedictae ecclesiae permanerent. Cujus
precibus, pro mercedis nostrae augmento et reverentia ipsius sancti loci, nobis acquiescere libuit, et praefatas
terras eidem ecclesiae secundum dimensionem et collaterationem suam [1071A] praesentialiter tradere libuit.
Quapropter volumus atque jubemus ut per hanc nostram auctoritatem, nostris videlicet et futuris temporibus,
praedictas terras secundum dimensionem et collaterationem a missis nostris dispositam praedictus Wendilmarus
episcopus ejusque successores, vel congregatio ipsius sancti loci in nostra eleemosyna concessas habeant, atque
jure perpetuo in ditione ipsius ecclesiae consistant; ita duntaxat ut quidquid de ipsa vel in ipsa, ob utilitatem et
profectum ipsius ecclesiae, jure ecclesiastico facere voluerint, libero in omnibus perfruantur arbitrio faciendi.
Hanc quippe auctoritatem, ut pleniorem in Dei nomine obtineat vigorem, et a fidelibus sanctae Dei Ecclesiae ac
nostris verius credatur, et diligentius conservetur, de annulo nostro [1071B] subter jussimus sigillari.
Roimundus [Faramundus] ad vicem Helisachar recognovit.
Data XII Kal. Decembris, anno, Christo propitio, imperii domini nostri 4, [a] {foot}
[1071D] Indictio undecima inchoanda a mense Septembri. indictione 11. Actum Aquisgrani palatio
regio in Dei nomine feliciter. Amen [b] {foot}
[1071D] Ad annum 817 refertur diploma a Baluzio vulgatum tomo I Capitularium, pag. 591, quo
Ludovicus Pius donationes Ecclesiae Romanae ab avo Pippino et a Carolo patre factas confirmare dicitur. Hanc
Ludovici donationem non minus commentitiam quam quae Constantino Magno affingitur, putat Pagius ad an.
817, num. 7. Ex tot enim, inquit, Pontificibus Romanis qui dona a Pippino et Carolo Magno facta memorarunt,
nullus est qui donationis Ludovici Pii meminerit; quia nempe justissimum habentes titulum rerum ab Ecclesia
possessarum, fictitium contempsere. Praeterea Otto I et Henricus I imperatores sigillatim enumerant quae
55

