libenter assensum praebere usquequaque . . . . . . libuit. Quapropter volumus atque decernimus ut omnes res
ejusdem monasterii, cum hominibus sibi subjectis, sub nostrae defensionis munimine modis omnibus consistant.
Praecipimus ergo, jubemus atque praecipimus ut nullus judex publicus aut quislibet superioris aut inferioris
ordinis reipublicae procurator ad causas judiciario more audiendas [1041C] in ecclesias aut villas seu reliquas
possessiones quas moderno tempore in quibusdam provinciis aut territoriis imperii nostri juste et legaliter
possidet, vel quae deinceps in jure ipsius monasterii divina pietas voluerit augeri, ingredi praesumat, nec freda
aut telonea aut mansiones aut pastus aut tributa, sicut praecepto domini et genitoris nostri continetur, exigere, aut
fidejussores tollere, aut homines tam ingenuos quam servos super terram ipsius monasterii commanentes
distringere, nec ullas publicas functiones aut redhibitiones vel illicitas occasiones requirere, quibus idem
monasterium sibique subjecti aliquod injuste patiantur incommodum, nostris futurisque temporibus quisquam
temerarius existat quod faciendi illicitam sibi potestatem attribuere [1041D] audeat. Quidquid igitur de praefatis
ejusdem monasterii rebus jure fisci cedendum fuit, et a decessoribus nostris comperimus collatum, et largitionis
nostrae munere libenter volumus esse per universum eidem monasterio concessum, ut id remoto fisci dominatu,
ad luminaria basilicae beati Martini concinnanda et ad sustentationem pauperum seu clericorum in eodem loco
Domino servientium supplementum . . . . . . Si quis autem in tantam prorumpere ausus fuerit audaciam, ut hujus
praecepti nostri violator exstiterit, quemadmodum in praeceptione [1042A] domini et genitoris nostri continetur,
non solum in offensam nostram lapsurum, verum etiam sexcentorum solidorum auri ad purum excocti se noverit
poena mulctandum; ex qua duas partes rectores memorati monasterii, tertiam jus fisci recipiat. Dignum namque
et justum est ut tot piorum regum decessorum nostrorum nostrique praecepti violator hujuscemodi habeat
poenam, ut et se tantae temeritatis merito argui cognoscat, et caeteris, ne id agere quolibet ausu pertentent,
timorem injiciat, ut nullus scilicet beneficia regalia locis Deo dicatis veneranter exhibita temerare conetur.
Volumus itaque atque censemus, remota totius judiciariae potestatis inquietudine, quieto ordine memoratus
abbas suique successores praedicti monasterii, cum omnibus sibi [1042B] subjectis vel ad se aspicientibus seu
pertinentibus hominibus, sub immunitatis atque protectionis nostrae defensione consistant, nostroque fideliter
parentes imperio, pro incolumitate nostra nostraeque conjugis et prolis, seu etiam totius imperii a Deo nobis
collati ejusque gratissima miseratione perpetuo conservandi, una cum clero sibi commisso, immensam
clementiam jugiter exorent. Si quid vero de praefati monasterii rebus per tepiditatem et negligentiam abbatum
aut praeceptionem judicum abstractum est, id per nostram auctoritatem prorsus restaurandum praecipimus. Et ut
haec auctoritas inviolabilem obtineat effectum et a fidelibus sanctae Dei Ecclesiae et nostris verius credatur,
manu propria subter firmavimus et annuli nostri impressione signari [1042C] jussimus.
Signum Ludovici serenissimi imperatoris . . . . . ad vicem Helisachar recognovi et subscripsi.
Data III Kalend. Septembris, anno, Christo propitio, 3 imperii domni Ludovici piissimi Augusti,
indictione 10. Actum Aquisgrani palatio regio in Dei nomine feliciter. Amen.
(Bulla est aurea.)

XLIX. [a] {foot}
[1041D] Hoc praeceptum se vidisse testatur Robertus Macloviensis episcopus his verbis: « Datum
hujus visionis factae a nobis Roberto Macloviensi episcopo die lunae ante festum Purificationis beatae Mariae
Virginis, anno MCCXCIV. » PRO MONASTERIO SANCTI MEVENNI. (Anno 816.) [Apud D. Bouquet.
Script. Rer. Franc. , tom. VI, pag. 489, in probat. Hist. Britann. , pag. 20.]
In nomine Domini Dei et Salvatoris nostri Jesu Christi, Ludovicus, divina ordinante providentia,
[1042D] imperator Augustus.
Cum petitionibus servorum Dei justis et rationabilibus divino interius amore [b] {foot}
[1042D] Forte legendum divini cultus amore. favemus, superni muneris donum a Domino impartiri
credimus. Idcirco notum sit omnibus fidelibus nostris, tam praesentibus quam futuris, quod quidam vir Helogar
Alethensis episcopus detulit obtutibus nostris quamdam auctoritatem, quam dominus et genitor noster Carolus
bonae memoriae serenissimus Augustus ad petitionem ipsius ecclesiae, cui ipse Deo auctore praeest, fieri jussit,
in qua continebatur insertum quod tempore [1043A] rebellionis domus ecclesiae S. Mevenni et S. Judicaelis,
quae est in loco nuncupato Wadel necnon in alio loco in insula quae vocatur Machuti depopulantibus hostibus
ignemque submittentibus, non solum thesaurus ecclesiae et ministeria ad officia ecclesiastica peragenda
perierunt, verum etiam et strumenta . . . . . unde praefatae ecclesiae ditatae fuerant, exusta et concremata fuissent:
38

