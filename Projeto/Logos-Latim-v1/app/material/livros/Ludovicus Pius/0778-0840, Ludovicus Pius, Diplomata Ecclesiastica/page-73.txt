cognoverint, eligatur et constituatur; cui summopere interdicimus ne aliquas res praefati monasterii cuiquam in
beneficium concedat, vel aliquo modo abusu sororum vel fratrum Deo ibi famulantium alienare praesumat. Et ut
haec nostrae concessionis auctoritas perpetuum [1095C] obtineat vigorem, de annulo nostro subter eam jussimus
sigillari.
Datum undecimo Kalendas Augusti, anno, Christo propitio, sexto imperii domini Ludovici piissimi
Augusti, indictione 12 [a] {foot}
[1095D] Indictio 12 respondet anno 819.. Actum Angelhaim [b] {foot}
[1095D] Errore amanuensis pro Ingelinheim, quo ex Aquisgranensi palatio imperator mense Julio
concessit, ibidemque comitia habuit, ut disertis verbis testatur Eginhardus in Annalibus ad hunc annum, apud D.
Bouquet. , tom. VI, pag. 178 (Et supra, col. 367). palatio publico, in Dei nomine feliciter. Amen.
Signum domini Ludovici, piissimi imperatoris Augusti [c] {foot}
[1095D] Haec verba, quae in aliis diplomatibus cancellarii nomen notasque Chronicas praecedunt, forte
antigrapharii culpa ad finem rejecta sunt. Refert tamen Bouquetus loc. cit. , pag. 518, ex Miraei Cod. Donat.
Piarum, pag. 55, fragmentum alterius diplomatis, Eginhardo Gandensis monasterii abbati a Ludovico Pio
concessi, ubi subscriptio imperatoris tandem ad calcem quoque legitur. Vide diploma proxime praecedens.

LXXXVIII PRO MONASTERIO GRAVENSI. (Anno 820.) [Apud Ughelli, Italia sacra, tom. II, pag.
201.]
In nomine Domini Dei, et Salvatoris nostri Jesu Christi, Ludovicus, divina ordinante prudentia,
imperator Augustus. [1095D]
Si res ad sacrosanctas ecclesias et caetera venerabilia pia loca pertinentes, quae aut per negligentiam,
aut per quorumlibet carnaliter viventium cupiditatem de ipsis abstractae sunt, eisdem sanctis ecclesiis et
venerabilibus ac piis locis restituerimus, et ad earum dominationem revocaverimus, haec procul dubio nobis, et
aeternae mercedis praemia facilius [1096A] assequenda, et ad regni stabilitatem pertinere confidimus. Idcirco
notum fieri volumus omnibus fidelibus nostris, praesentibus scilicet et futuris, quia vir venerabilis Podo S.
Placentinae ecclesiae episcopus per missum suum nomine Reginoldum presbyterum ostendit nobis privilegia in
quibus continebantur donationes regum Longobardorum, Hilprandi, Haistulfi, Desiderii, necnon et aliorum
bonorum hominum, de quorum donationibus quoddam monasterium, quod nuncupatur Gravacus, tempore domni
et genitoris nostri Caroli piae recordationis per aliquos homines, sicut ipse Reginoldus missus praedicti episcopi
asserebat, injuste abstractum fuit, quam rem jussimus missis nostris Adallaho venerabili episcopo, et Artmano
comiti, quos ad justitias faciendas [1096B] in Italiam misimus, diligenti inquisitione investigare, et nobis, si ita
verum esset, renuntiare. Hanc causam subtiliter investigatam detulerunt jam dicti missi nostri ad nostram
notitiam, et eam, quanta potuerunt subtilitate, nobis exposuerunt. Quam cum nos diligentius attendendo
cognosceremus, intelleximus justum esse, ut praedictum monasterium una cum cellulis et rebus sibi subjectis ad
partem Placentinae episcopatus ecclesiae redderetur, et ideo praedictum monasterium sub integritate per hanc
nostrae auctoritatis praeceptionem memorato venerabili episcopo, atque Placentinae ecclesiae rectori restituere et
confirmare decrevimus. Praecipientes ergo jubemus ut nullus fidelium nostrorum praedicto venerabili episcopo
Podoni, et [1096C] Placentinae ecclesiae, vel successoribus ejus de supradicto monasterio Gravaco in pago
Placentino constructo ulterius inquietare, aut ullam calumniam ingerere praesumat; sed liceat ei ac successoribus
ejus memoratum monasterium, tam nostris quam successorum nostrorum temporibus, absque ullius potestatis vel
personae injustae contrarietate, quieto ordine tenere ac secundum sacros canones ordinare, et quidquid exinde
secundum aequitatem et justitiam facere voluerint, liberam et firmissimam habeant potestatem; et ut haec
auctoritas firmior habeatur, et a fidelibus sanctae Dei Ecclesiae ac nostris melius credatur ac diligentius
conservetur, annuli nostri impressione signari jussimus.
Ego Gandulfus ad vicem Fridugisi recognovi, et [1096D] subscripsi.
Data V Kal. Maias, anno, Christo propitio, 7 imperii D. Ludovici piissimi Augusti, indict. 13. Actum
Aquisgrani palatio regio in Dei nomine feliciter. Amen. [1097A]

73

