ad nos permearunt. Sed fortassis in apographum male consutum rejiciendum est ejusmodi vocabulum, uti et alia,
quae subsequuntur, nunquam nobis concoquenda, scilicet in nostro imperio perpetratum media civitate, ut alia
omittam, cum certe in reliquis colorem legitimi fetus diploma ipsum praeferat. Vide alterum diploma Caroli
Magni eidem Frodoino abbati Novaliciensi concessum, tom. IV Italiae Sacrae Ughellii, in catalogo episcoporum
Taurinensium (Patrol. tom. XCVII, col. 997). Spurium fetum sine dubitatione agnosces. forum, omicidium,
assassinium in nostro imperio perpetratum media civitate, publicam stratam a praedicta civitate usque ad
Fontanam Vercinescam, et caetera alia quae ad nos sive ad nostros subditos spectabant. Volumus etiam, atque
specialiter per hos apices nostros jubemus, ut ubicunque res de supra nominatae monasterio conjacent, per
fideles [1011A] nostros studiose defendantur et tueantur, sicut nostra specialis causa, quia, ut multis notum est, a
bonae memoriae Pippino avo nostro, simulque glorioso rege excellentissimo genitore nostro Carolo per
donationem scripturae vere traditae fuerunt. Et ut haec auctoritas firmior habeatur, et diuturnis temporibus
conservetur, manu propria decrevimus roborari, ac de sigillo nostro jussimus sigillari.
Anno primo, Christo propitio, imperii nostri, indictione septima. Actum in Aquisgrani palatio regio in
Dei nomine feliciter. Amen.

XXIV. PRO ECCLESIA VIENNENSI. (Anno 814.) [1011B] [Apud Baluz. , Capitul. , tom. II, pag.
1404, ex chartulario ecclesiae Viennensis.]
In nomine Domini Dei et Salvatoris nostri Jesu Christi, Ludovicus, divina ordinante providentia,
imperator Augustus omnibus episcopis, abbatibus, ducibus, comitibus, vicariis, centenariis, actionariis, missis
nostris discurrentibus, vel cunctis fidelibus sanctae Dei Ecclesiae, et nostris praesentibus scilicet et futuris.
Notum sit quia si sacerdotum ac servorum Dei petitionibus, quas nobis pro suis necessitatibus
innotuerint, ad effectum perducimus, non solum regiam consuetudinem exercemus, verum etiam ad beatitudinem
et retributionis mercedem talia nobis facta profutura confidimus. Proinde comperiat omnium [1011C] fidelium
nostrorum industria praesentium scilicet et futurorum qualiter vir venerabilis, Bernardus Viennensis civitatis et
sancti Mauricii martyris ecclesiae praesul, veniens ad nos, detulit nobis praeceptiones regum antecessorum
nostrorum, in quibus invenimus insertum quomodo ipsam sedem cum cellulis vel rebus ibidem aspicientibus sub
plenissima defensione et emunitatis tuitione habuissent. Petiit namque nobis pro firmitatis studio ut circa ipsum
sanctum locum pro mercedis nostrae augmento denuo similia concedere et confirmare deberemus. Cujus
petitioni denegare noluimus, sed reddita in omnibus et praesentes et futuri fideles sanctae Dei Ecclesia et nostri
concessum atque perpetuo confirmatum a nobis esse cognoscant. Insuper etiam [1011D] placuit nobis ibidem
cellulam sancti Symphoriani, olim exinde abstractam, cum omnibus rebus ibidem aspicientibus reddere.
Reddimus etiam ibi quamdam villam quae vocatur Fasiana, quam volumus ad susceptionem peregrinorum et
alimoniam pauperum ibidem futuris proficere temporibus, ita duntaxat ut nullus eam exinde ullo unquam
tempore abstrahere aut in beneficio dare praesumat, sed, sicut intulimus, ad necessitates indigentium
procuratores [1012A] hujus Ecclesiae eam manere permittant. Concessimus etiam ibi quasdam cellulas, unam
quae appellatur monasterium superius, aliam monasterium medianum, constructas in honore sancti Andreae et
sancti Nicetii vel aliorum sanctorum; quas volumus et nostris et futuris temporibus ad supplementum
canonicorum ibidem Deo famulantium proficere. Praecipientes ergo jubemus ut nullus Judex publicus, neque
quislibet ex judiciaria potestate, nec aliquis ex fidelibus nostris, in ecclesias aut loca vel agros seu reliquas
possessiones memoratae ecclesiae sancti Mauricii, quas moderno tempore juste et rationabiliter possidere
videtur, in quibuslibet pagis et territoriis, quidquid ibidem propter divinum amorem collatum est, vel quae nos
munere largitatis nostrae [1012B] in nostra eleemosyna ibidem reddidimus vel concessimus, quaeque etiam
deinceps in jure ipsius sancti loci voluerit divina pietas augeri, ad causas audiendas vel freda exigenda, aut
mansiones vel paratas faciendas, aut fidejussores tollendos, aut homines ejusdem ecclesiae tam ingenuos quam et
servos qui super terram ipsius residere videntur injuste distringendos, nec ullas redhibitiones aut illicitas
occasiones requirendas, ullo unquam tempore ingredi audeat vel exactare praesumat. Et quidquid de rebus
praefatae ecclesiae fiscus separare poterat, totum nos pro aeterna remuneratione praedictae ecclesiae
concedimus, ut perennibus temporibus in eleemosyna pauperum et stipendia servorum Dei ibidem Deo
famulantium proficiat in augmentum, [1012C] quatenus ipsis servis Dei, qui ibidem Deo famulari videntur, pro
nobis et conjuge proleque nostra et stabilitate totius imperii nostri a Deo nobis concessi atque conservandi jugiter
Domini misericordiam exorare delectet. Et ut haec auctoritas nostris futurisque temporibus, Domino protegente,
valeat inconvulsa manere, manu propria subscripsimus et annuli nostri impressione signari jussimus.
Signum Ludovici serenissimi imperatoris.
20

