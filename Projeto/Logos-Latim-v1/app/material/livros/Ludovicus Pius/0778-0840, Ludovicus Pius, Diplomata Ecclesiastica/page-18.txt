protulit: inde enim constat, Novi appellationem antiquitus conjunctam fere semper fuisse cum Sanctae Juliae
monasterio. Quamobrem Rodulfus iste rector monasterii Novi, oeconomus ac minister tantummodo fuisse
censendus est coenobii Sanctae Juliae. Regrediamur ad ea diplomatis verba: Villam nuncupatam Reduddum,
quae dicitur supernomen Curticella, in pago Persiceta. Retinet adhuc eadem villa apud nos appellationem Reddu,
et ecclesia parochiali decorata est, ac Nonantulani oppidi ditioni sub serenissimo duce Mutinae subest.
Amplitudinem quoque Persicetanae regionis, sive pagi, nobis indicavit Leo Marsicanus lib. primo, cap. 54
Chronic. Casinens. , haec de Joanne abbate scribens: « Hic fecit libellum Adelberto filio Rainerii de Rastello
(nunc Rastellino [1007D] nuncupatur eadem villa, sita olim et ipsa in pago Persiceto) de aliquot curtibus hujus
monasterii in comitatu Mutinensi, fundo, qui dicitur Persiceta. » Petrus quoque diaconus, lib. IV, cap. 18,
ejusdem Chronici, auctor est, subjectum fuisse coenobio Casinensi « Monasterium sancti Benedicti, territorio
Mutinensi intra fines fluvii Fusculi et limitis Malmeniliaci. » Curtes olim non vasta tantummodo praedia, sed
integram villam significabant. Id saepe innui, atque alibi antiquis tabulis confirmavi. Haec autem omnia in
eodem Persiceti tractu ad comitatum Mutinensem spectabant. Porro quousque se protenderet regio ista, intelliget
quisque, oppidum Sancti Joannis nunc recogitans, Bononiensium ditioni subjectum, quod uti intra fines Persiceti
aedificatum, adhuc nomen servat Sancti Joannis in Persiceto. In diplomate Friderici II Augusti, apud Ughellium
tomo II Ital. Sacr. , in archiepiscopis Bononiensibus, confirmatur Henrico Bononiae episcopo castrum Sancti
Joannis in Persiceto. In antiqua editione Historiarum Matthaei Villanii, lib. I, cap. 68 et infra memoratur San
Giovanni in Cesena. In nuperrima editione ejusdem operis, tomo XIV Rer. Italic. monui in notis, Florentinum
codicem ms. praeferre San Giovanni in per Cesena. Sed utrobique corruptus est locus; ibique restituendum San
Giovanni in Persiceto. En ergo qui olim forent fines comitatus Mutinensis. [1008B] Scilicet saltem Samodia
fluviolus, nunc la Samozza, Mutinensem agrum a Bononiensi dividebat. Imo in Mutinensium portione
relinquebatur Badianum, nunc Bazzano, cum integro pago Persiceti, complectente Nonantulam, Sanctum
Caesarium, Zenam Curtem, Pansanum, Castrum Sancti Joannis, aliasque villas et castella, quorum non modicam
partem Bononiensium potentia sensim in suam ditionem postea redegit, non comitatu tantummodo, sed et
dioecesi Mutinensium imminuta, reclamantibus nequidquam Mutinensibus. Praetermitto, ex aliis monumentis
indicari, ultra Samodiam in superioribus locis excurrisse olim nostrum comitatum. Quamobrem in statuendis
olim finibus inter Bononiam ac Mutinam, qui nunc adeo impares sunt, justam videmus observatam fuisse
mensuram. Cum vero Langobardi Mutinam Graecis Ravennae dominantibus primo eripuissent, non universum
continuo hujus civitatis agrum sibi subdidere. Verum Liutprandus [1008C] (Paulo Diacono teste, lib. VI, cap. 49,
de Gest. Langobardorum) Castra Aemiliae, Foronianum [Lege Feronianum] et Montem Bellium, Buxeta et
Persiceta Graecis eripuit. Feronianum nunc il Fregnano sive Frignano, provincia est Mutinensis ducatus in
montibus, Bononiensi agro contermina, et complectens Sextulam ditionis caput, Fananum, ac plurima alia castra
et villas. Friniates Ligures a Livio memoratos, ibi potius, quam ubi Cluverius opinabatur, quaerendi sunt. Ii
nomen regioni dedisse, aut ab ea accepisse videntur. Mons Bellius, nunc Monte Veglio, seu Monte Vio,
Bononiensibus antiquitus obtemperans, sed aliquo etiam tempore Mutinensium potestati obnoxius fuit. De
Buxeto haec habet clariss. vir Gaspar Berettus monachus Benedictinus in dissertat. Chorographica praeposita
tomo X Rer. Italicarum, sect. 14: « In agro Mutinensi, vel Bononiensi, juxta Paulum et Sigonium locus est
quaerendus. » Et merito: neque enim veri videtur simile Buxetum, situm ad Padum, inter Placentiam [1008D] ac
Parmam, hic designari. Cur, quaeso, locus exigui nominis Langobardorum vim effugisset, cum ipsi agro et
urbibus circumpositis pacifice tandiu antea potirentur? Apud nos tamen illius nomen (uti de aliis bene multis
evenit) ante complura saecula excidit. Apud Anastasium in Vita Gregorii II papae legitur: Langobardis Aemiliae
castra, Feronianus, Montebelli, Verablum cum suis oppidis, Buxo, et Persiceta, Pentapolis quoque, et Auximana
civitas se tradiderunt. Atque haec de finibus antiquis comitatus Mutinensis. Sed vix ulla civitas ostendi poterit,
quae sui agri fines vel ipsis antiquis temporibus stabiles retinuerit; et si quidem olim retinuit, bellis postea inter
Italicas urbes excitatis, et saevientibus Gibellinorum et Guelphorum factionibus, immutata plane finium facies
fuit. Erant enim vetusto tempore civitates quae latius, erant et quae brevius, agrum sibi sive suo comiti subjectum
protendebant. Spectabant olim ad comitatum Brixianum Casale Majus, Videliana, Pomponescum, Pangunedum
et Suzaria: quod mirum videatur spectantibus urbis illius distantiam ab iis locis, ac praesentem rerum statum; sed
minime mirum est recolentibus tantam in aliis locis mutationem subsecutam. CONFIRMATUR
COMMUTATIO FACTA INTER PETRUM ABBATEM NONANTULANUM ET RODULFUM RECTOREM
MONASTERII BRIXIANI SANCTI SALVATORIS. (Anno 814.) [Ex Muratorio, Antiquitates Italicae, tom. II,
p. 201.]
In nomine Domini Dei et Salvatoris nostri Jesu [1008A] Christi, Ludovicus divina ordinante
providentia imperator Augustus.
Si enim ea quae fideles nostri regni pro eorum opportunitatibus inter se commutaverint vel
concambiaverint, nostris confirmamus edictis, imperialem exercemus consuetudinem, et hoc postmodum jure
firmissimo mansurum esse credimus. Igitur [1009A] notum sit omnium fidelium nostrorum solertiae,
praesentium scilicet et futurorum, qualiter vir venerabilis Petrus abbas ex monasterio Nonantulo, quod est
18

