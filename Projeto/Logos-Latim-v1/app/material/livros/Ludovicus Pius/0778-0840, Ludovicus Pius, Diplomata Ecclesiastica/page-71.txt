Si erga loca divinis cultibus mancipata propter amorem Dei, ejusque in eisdem locis sibi famulantes,
beneficia opportuna largimur, praemium nobis apud Dominum aeternae remunerationis rependi non diffidimus.
Idcirco noverit omnium fidelium sanctae Dei Ecclesiae, nostrorumque praesentium scilicet ac
futurorum solertia, quod vir venerabilis Einhardus, abbas ex monasterio quod dicitur Ganda, quod situm est in
pago Brachbatense, constructum in honore [1092C] sancti Petri principis apostolorum, ubi etiam sanctus Bavo
confessor Christi corpore quiescit, detulit obtutibus nostris auctoritatem immunitatis Domini et genitoris nostri
Caroli, bonae memoriae, praestantissimi imperatoris, in qua continebatur insertum qualiter ipse ob amorem Dei
tranquillitatemque fratrum in eodem monasterio degentium, semper sub plenissima defensione et immunitatis
tuitione habuisset.
Pro firmitatis namque studio, postulavit nobis praedictus Einhardus [b] {foot}
[1091D]
Einhardus seu Eginhardus est is qui Caroli Magni, nutritoris sui, ut ipse loquitur, vitam eleganter et ex
fide descripsit. Exstant ejusdem epistolae aliquot inter epistolas Lupi Ferrariensis editae [nunc vero seorsim.
Vide hujusce tomi col. 509, inter Opera Eginhardi]. Fuit autem Einhardus abbas [1092D] decimus quintus
coenobii Gandensis, et primus abbas Selingestadensis, in dioecesi Moguntina, quod ipse suo aere construxit ac
dotavit; ut in Chronicis Laurishamensi et Gandensi legitur. Gandense porro S. Petri monasterium sanctus
Amandus (qui relicto episcopatu Tungensi seu Trajectensi, apostolum per Flandriam ac Brabantiam multis annis
egit) exstruxit, Bavonis praecipue opibus, quem a saeculari militia ad sacram et asceticam traduxit. In hoc
monasterio primum clerici simul in communi viventes, post monachi Benedictini resederunt: qui anno 1537,
auctoritate Pauli III Romani pontificis, mutata veste, facti sunt canonici, ut vocant, saeculares, petente Carolo V
imperatore eodemque Flandriae comite. Triennio post, cum locus ille S. Bavonis, ad Scaldis et Lifae confluentes
situs, eidem Carolo V videretur arci, ad custodiam urbis, excitandae commodus, translatum est inde collegium
canonicorum ad parochialem S. Joannis basilicam Gandensem, titulo S. Joannis in titulum S. Bavonis mutato,
per ejusdem pontificis decretum. Exinde Philippo II rege catholico, Caroli filio, rogante, Paulus IV collegiatam
S. Bavonis ecclesiam ann. 1559 in cathedralem evexit.
Fuit autem sanctus Bavo Agilulfi in Hasbania comitis filius, obiitque Gandavi in monasterio a se
fundato anno 630, ut Sigebertus in Chronico supputat, aut anno proxime sequenti. abbas, ut paternae auctoritati,
firmitatis gratia, nostram quoque superadderemus [1093A] auctoritatem. Cujus petitioni libenter assensum
praebuimus, et hanc nostram auctoritatem, erga praedictum monasterium ejusque rectores, immunitatis atque
tuitionis gratia fieri decrevimus: per quod praecipimus atque jubemus ut nullus judex publicus, vel quislibet ex
judiciaria potestate, in ecclesias, aut loca, vel agros, seu reliquas possessiones memorati monasterii, quod
moderno tempore in quibuslibet pagis ac territoriis, infra ditionem nostri imperii juste ac legaliter possidet, vel
quae deinceps in ipsius sancti loci commodum voluerit divina pietas augeri, ad causas audiendas, vel freda
exigenda, aut mansiones vel paratas faciendas, aut fidejussores tollendos, aut homines ipsius monasterii, tam
ingenuos quam et servos, super terram ipsius commanentes, [1093B] distringendos, nec ullas redhibitiones aut
illicitas occasiones requirendas, nostris et futuris temporibus ingredi audeat, vel ea quae supra memorata sunt
exigere praesumat.
Sed liceat memorato abbati suisque successoribus res praedicti monasterii, tum omnes fredos
concessos, sicut in praecepto domini et genitoris nostri continetur, sub immunitatis nostrae defensione quieto
ordine possidere, et nostro fideliter parere imperio, quatenus ipsos servos Dei, qui ibidem Deo famulantur, pro
nobis et conjuge, proleque nostra, atque stabilitate totius imperii nostri, a Deo nobis concessi atque conservandi,
jugiter Domini misericordiam exorare delectet.
Hanc itaque auctoritatem, ut pleniorem in Dei [1093C] nomine obtineat firmitatem, et a fidelibus
sanctae Dei Ecclesiae et nostris verius certiusque credatur et diligentius conservetur, manu propria
subterfirmavimus, et annuli nostri impressione signari jussimus.
Data Idibus Aprilis, anno, Christo propitio, imperii nostri sexto, indictione 12. Actum Aquisgrani
palatio regio in Dei nomine feliciter. Amen.
Signum Ludovici serenissimi imperatoris.

71

