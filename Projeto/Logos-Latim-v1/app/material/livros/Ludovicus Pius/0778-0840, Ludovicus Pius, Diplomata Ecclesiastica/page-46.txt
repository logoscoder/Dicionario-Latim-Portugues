Si liberalitatis nostrae munere locis Deo dicatis [1054C] quoddam conferimus beneficii, et necessitates
ecclesiasticas ad petitiones sacerdotum nostro relevamus juvamine atque imperiali tuemur munimine, id nobis et
ad mortalem vitam temporaliter transigendam, et ad aeternam feliciter obtinendam profuturum liquido credimus.
Proinde noverit omnium fidelium nostrorum, tam praesentium quam et futurorum sagacitas, quod vir venerabilis
Henricus [Hettinus] sanctae Trevirensis ecclesiae archiepiscopus obtulit obtutibus nostris [a] {foot}
[1053D] Auctoritatem immunitatis, etc. Dedimus Carolinam illam chartam immunitatis ad annum 773
(Patrol. tom. XCVII, col. 1049), suspectam utique, non tam ad substantiam, quam ad formam. Nempe fiebat
nonnunquam ut deperditis genuinis diplomatibus, quorum tenorem in subsequentibus recitatum videbant posteri,
conficta substituerent; exacta tamen, quantum fieri poterat, ad amissorum tenorem. auctoritatem immunitatis
domini et genitoris nostri bonae memoriae Caroli piissimi Augusti, in qua erat insertum quod non solum idem
genitor noster, verum etiam praedecessores ejus, reges videlicet Francorum, ecclesiae sancti Petri principis
apostolorum, cui auctore Deo ipse [1054D] archiepiscopus praeest, sub suo nomine et defensione cum
monasteriis et cellulis, basilicis, vicis, castellis ad eamdem sedem pertinentibus, et rebus vel hominibus ad se
aspicientibus, sub immunitatis nomine et tuitionis defensione consistere fecerant, videlicet ut nullus per
malbobergos [b] {foot}
[1053D] Malbobergos. Species judicii; malberg enim significat judicium in loco edito, collem judicii,
mallum montanum. Conf. Eckhard ad Leg. Salic. , pag. 14, ubi: « Notum est, inquit, judicia olim in collibus,
etiam humana opera factis, et sub dio habita fuisse, ut judices nempe ab omni populo conspici possent. Restant
colles hujusmodi in villis seu pagis nostris, et in medio tiliam plerumque aut alius generis arborem habent,
tegumentum pluvio coelo. » Mutavit quidem morem Carolus Magnus, qui mallos sub dio haberi solitos, demum
sub tecta recepit. Capitul. lib. III, cap. 57: « Ut in locis ubi mallos publicos habere solent, tectum tale
constituatur, quod in hiberno et in aestate observatum esse possit. » Add. lib. IV, cap. 28, retenta tamen malbergi
significatione. nec per aliqua [1055A] ingenia ejusdem ecclesiae homines admallaret, neque freda aut teloneos
exigere aut paratas in eorum vel privatas audientias exactare praesumeret. Pro rei vero firmitate postulavit nobis
praefatus Heti archiepiscopus, ut paternum seu praedecessorum nostrorum regum morem sequentes hujuscemodi
nostrae immunitatis praeceptum ob amorem Dei et reverentiam sancti Petri erga ipsam ecclesiam fieri
censeremus; cujus petitioni libenter assensum praebuimus, et haec nostrae auctoritatis praeceptum erga ipsam
ecclesiam immunitatis et tuitionis gratia pro divini cultus amore et animae nostrae remedio fieri decrevimus, per
quod praecipimus et jubemus ut nullus judex publicus vel quilibet ex judiciaria potestate, in monasteria,
ecclesias, castella, vicos, villas, loca [1055B] et agros seu reliquas possessiones praedictae ecclesiae, quas
moderno tempore juste et legaliter tam ultra quam juxta Rhenum, vel circa Ligerim in pagis vel territoriis infra
ditionem imperii nostri memorata tenet et possidet ecclesia, vel quae deinceps in jure ipsius sancti loci voluerit
divina pietas augeri, ad causas audiendas vel freda aut tributa aut conjectos [a] {foot}
[1056D] Conjectos aliquos exigendos. Conjectus est contributio, collecta; ea maxime quae a populo
regiis missis in itinere exsolvebatur. aliquos exigendos aut mansiones vel paratas faciendas aut fidejussores
tollendos aut homines ipsius ecclesiae distringendos nec ullas redhibitiones aut illicitas occasiones requirendas,
nostris et futuris temporibus ingredi audeat, vel ea quae supra memorata sunt, penitus exigere praesumat, neque
teloneum exigere, quemadmodum in praecepto domini et genitoris nostri continetur; sed [1055C] liceat
memorato praesuli suisque successoribus res praedictae ecclesiae sancti Petri cum omnibus suis subjectis, et
rebus vel hominibus ad se aspicientibus vel pertinentibus, sub tuitionis atque immunitatis nostrae defensione,
remota totius judiciariae potestatis inquietudine, quieto ordine possidere, et nostro fideliter parere imperio, atque
pro incolumitate nostra, conjugis ac prolium, seu etiam totius imperii a Deo nobis collati et ejus clementissima
miseratione per immensum conservandi, una cum clero et populo sibi subjecto Deum exorare, etc. Hanc itaque
auctoritatem, ut pleniorem in Dei nomine obtineat vigorem, et a fidelibus sanctae Dei Ecclesiae et nostris verius
credatur, et diligentius conservetur, etiam manu propria subter firmavimus, [1055D] et annuli nostri impressione
signari jussimus.
Signum Ludovici serenissimi imperatoris.
Durandus diaconus ad vicem Helisachar recognovit
Datum VI Kalend. Septembris, anno, Christo propitio, tertio imperii Ludovici piissimi, Augusti,
indictione 10. Actum Aquisgrani palatio regio in Dei nomine feliciter. Amen. [1056A]

LX. PRO MONASTERIO FULDENSI. (Anno 816.) [Schannat, Traditiones Fuldenses.]
46

