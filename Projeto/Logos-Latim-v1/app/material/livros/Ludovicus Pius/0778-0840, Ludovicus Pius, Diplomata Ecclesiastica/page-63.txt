In nomine Domini Dei et Salvatoris nostri Jesu Christi, Ludovicus, divina ordinante providentia,
imperator [1080D] Augustus.
Cum locis divino cultui mancipatis ob divinae servitutis honorem opem congruam ferimus, et regium
morem decenter implemus, et id nobis profuturum ad aeternae remunerationis praemia capessenda veraciter
credimus. Notum igitur esse volumus fidelibus sanctae Dei Ecclesiae et nostris, praesentibus [1081A] scilicet et
futuris, qualiter nos, sicut in aliis auctoritatibus nostris continetur, Heimonem venerabilem abbatem ex
monasterio cujus vocabulum est Magnus Locus (Manlieu), quod est constructum in honore S. Sebastiani in pago
Arvernico, et congregationem illius, cum rebus illorum juste sibi competentibus, sub nostra suscepimus
plenissima defensione et immunitatis tuitione. Et ideo decernimus atque per hos apices imperiales nostros
sancimus ut omnes res ejusdem monasterii, sicut diximus, cum omnibus sibi subjectis, sub nostrae defensionis
immunitate consistant. Praecipientes ergo jubemus atque praecipimus ut nullus judex publicus, aut cujuslibet
superioris aut inferioris ordinis reipublicae procurator, ad causas judiciario more audiendas, in [1081B] ecclesias,
villas, seu reliquas possessiones quae moderno tempore in quibuslibet provinciis ad eumdem locum pertinent,
vel [quas] deinceps aut per nos aut per alios quoslibet in jure ipsius monasterii divina pietas voluerit augeri,
ingredi praesumat, nec freda, aut tributa, aut mansiones, aut paratas, aut teloneum, aut fidejussores tollere, aut
homines, tam ingenuos quam servos, super terram ipsius loci commanentes distringere, nec ullas publicas
functiones, aut redhibitiones, vel illicitas occasiones requirere, quibus in aliquo idem monasterium sibique
subjecti aliquod injuste patiantur incommodum; nostris futurisque temporibus quisquam tam temerarius existat,
qui id faciendi sibi potestatem attribuere audeat. Et quidquid de rebus praefati monasterii [1081C] fiscus sperare
poterat, totum nos pro aeterna remuneratione praedicto monasterio concedimus, ut perennibus temporibus in
alimonia pauperum et stipendia monachorum ibidem Deo famulantium proficiat in augmentum: quatenus ibidem
Deo servientes pro nobis, conjuge proleque nostra, atque stabilitate totius imperii a Deo nobis concessi atque
conservandi, jugiter Dei misericordiam exorare debeant. Haec vero auctoritas immunitatis nostrae, ut per
curricula annorum inviolabilem atque inconvulsam obtineat firmitatem, manu propria subter firmavimus, et
annuli nostri impressione signari jussimus.
Signum Ludovici serenissimi imperatoris. [1082A]
Durandus diaconus ad vicem Helisachar recognovi.
Data XVI Kal. Sept. , anno, Christo propitio, 5 imperii domni Ludovici piissimi Augusti, indictione 11.
Actum Andecavis palatio in Dei nomine feliciter. Amen.

LXXX. PRO LOTHARIO IMPERII CONSORTE. (Anno 818 [a] {foot}
[1081D] Charta est anni incerti, sed fuit data post annum 817, quo Lotharius a patre fuit renuntiatus
imperator. Praecedit vero mensem Octobrem 821, quo idem Lotharius Irmingardem duxit uxorem..) [Apud
Grandidier, Hist. de l'Egl. de Strasbourg, tom. II, pag. 167, ex cod. ms. n. 2718 Bibliothecae regiae notis
tyronianis exarato [b] {foot}
[1081D] Charta haec vigesima quinta exstat in capitulari Ludovici Pii quod ex codice regio tyronianis
notis exarato vulgavit P. Carpenterius, in Alphabeto tyroniano, pag. 53. Ex Carpenterio descripserunt Bouquetus,
in Scriptor. Rer. Francic. tom. VI, pag. 646, et Heumannus, in Comment. de re diplom. , tom. I, pag. 413. De
notis tyronianis fuse agunt auctores Gallici Novae Diplomaticae, tom. III, pag. 562-622. In bibliotheca majoris
ecclesiae Argentinensis exstabat olim praestans psalterium notis tyronianis exaratum, aureisque capitellis
distinctum. Codicem illum viderat anno 1498 Argentinae Joannes Trithemius, illumque maxime celebrat
Polygraphiae libro quinto. Argentinensis ille codex Armeniacis [1082D] antea dicebatur exaratus litteris, usque
dum praedictus abbas in illo recognovisset notas tyronianas, quarum significationem exhibet Gruterus, pag. 30..]
In nomine Domini et Salvatoris nostri Jesu Christi, Ludovicus, divina ordinante providentia, imperator
Augustus [c] {foot}
[1082D] Formula haec initialis deest in ms. codice, sed indubie supplenda.. Notum sit omnibus
fidelibus nostris, tam praesentibus quam et futuris, quia nos dilecto [1082B] filio Lothario Caesari [d] {foot}
[1082D] Notanda hic venit Caesaris appellatio tunc temporis, eo, quo hic sumitur, sensu maxime rara,
qua nusquam usi sunt Eginhardus aliive scriptores, ubi Lotharium consortem imperii a patre nominatum
63

