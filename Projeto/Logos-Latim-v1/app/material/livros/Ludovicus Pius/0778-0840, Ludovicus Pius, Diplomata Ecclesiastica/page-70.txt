Multis fidelium nostrorum, et praecipue his qui in occiduas partes sunt constituti, nosse credimus
qualiter vir religiosus Dado quodam nomine, qui nostris temporibus religione et sanctitate, divina sibi
adminiculante gratia, emicuit, dum quietem appeteret et vacando videre vellet quam suavis est Dominus,
quoddam locellum in pago Rutenico super rivulum Dordunum, cujus vocabulum est Concas, inveniens huic
negotio aptum, quo in loco nonnulli Christiani propter metum Saracenorum, qui illam terram pene totam
devastarunt et in eremum redegerunt, dudum [1090D] confugientes, permodicum construxerunt oratorium, ipse
assumpto labore propriis manibus eumdem locum juxta vires mundare atque stirpare curavit, et ut aptus ejus
quieti foret operam dedit. Sed non post multos dies vir religiosus Medraldus nomine eumdem locum simul cum
memorato Dadone ad habitandum elegit. Et quia famam bonae opinionis vera religio illorum apud convicinos
sparserat, nonnulli postponentes saeculum, quietam nihilominus, quam ipsi degebant, appetere vitam conati sunt,
et eorum religiosis exemplis imitatores fieri cupientes, eorum se magisterio subdidere, ac dum paulatim ipsa
congregatio cresceret, ecclesiam ibidem [1091A] in honore Domini Dei et Salvatoris nostri Jesu Christi
construxerunt, et ut Dado juxta divinitus sibi collatum desiderium remotiorem adhuc locum, qui dicitur Grande
Vabrum, sicut et fecit, peteret, et ut Medraldus abbas fieret, et ut ipsa congregatio regularis, juxta quod eis
facultas et intellectus a Domino tribuebatur, existeret, communi voluntate actum est. His vero ita patratis,
contigit eamdem congregationem in nostra propria speciali defensione atque tuitione devenire. Nam nos, ut
plenitus sub regula sancti Benedicti Domino militarent, et per bonorum monachorum consultum et per nostram
creberrimam admonitionem efficere Domino opitulante studuimus; et ad proprias eorum necessitates fulciendas
de rebus nostris quiddam ibidem delegavimus, ecclesiam [1091B] videlicet de Cermangis, et ecclesiam quae
nominatur Campus Hiacus, et ecclesiam Sancti Christophori in Montiniaco constructam, cum omni integritate
earum. Simili modo et ecclesiam de Garcanga cum curte de Gammaleria. Iterum alteram ecclesiam ad portum
Acri sub honore sancti Saturnini constructam, cum omnibus appendiciis earum. Necnon similiter contulimus
ibidem ecclesiam Sancti Salvatoris in Cicerniaco, et alias duas ecclesias, unam in Burnacello, et alteram in
Rucenniaco, cum omnibus adjacentiis earum, aliam quoque ecclesiam in Ruhilia cum omni integritate sua; a quo
quidem tenore et Selvaniacum et omnia quae ibidem delegata sunt per nostram auctoritatem sub immunitatis
tuitione pleniter consistere fecimus, ut videlicet omni tempore [1091C] memoratum monasterium cum eadem
congregatione et cum praedicto loco qui vocatur Grande Vabrum, in quo memoratus Dado exoptatam sibi
quietem tenuit et vivendi finem fecit, cum omnibus rebus sibi juste pertinentibus, sive quae in praesenti tempore
possidet, sive quae inantea Dominus ibidem augeri voluerit, cum his omnibus praedictus locus qui dicitur
Conchas sub speciali nostra videlicet et filiorum vel successorum, Deo annuente, tempora inviolabiliter consistat,
ut eadem congregatio quiete semper imperiali et regali defensione tuta absque cujuslibet impedimento
propositum suum Deo opem [1092A] ferente indefesse valeat observare et pro nobis vel pro communi imperii
nostri stabilitate Dominum exorare. Haec vero auctoritas ut ab omnibus veracius credatur, manus nostrae
signaculo subter eam roborare et de annulo nostro sigillare fecimus.
Signum Ludovici serenissimi imperatoris.
Durandus diaconus ad vicem Helisachar recognovit et subscripsit.
Data VI Idus Aprilis, anno sexto, Christo propitio, imperii domini Ludovici piissimi Augusti, indictione
12.
Actum Aquisgrani palatio regio in Dei nomine feliciter. Amen.

LXXXVI. PRO MONASTERIO S. BAVONIS GANDENSIS [a] {foot}
[1091C] Istud Ludovici Pii, ut et Caroli Calvi, itemque Othonis II imperatorum diplomata, in favorem
Gandensis [1091D] seu Bavonici monasterii concessa, hodieque integra cum sigillis suis, Gandavi in palatio
episcopali asservantur, quae pro sua humanitate reverendissimus D. Antonius Triestius, episcopus Gandensis,
nobis exhibuit ac communicavit. Integra, inquam, asservantur, ut pote a Normannis (quod rarum in Belgicae
monasteriis) nunquam violata, ut narrant. Ingruente namque Normannorum in Belgicam irruptione, monachi
Gandenses cum sanctorum pignoribus ac diplomatibus, primo Audomarapolim, inde Lugdunum Clavatum
(Laon), Picardiae urbem, se contulerunt, declinandae tempestati. Quo in tractu annis plus minus centum
perstiterunt, et rebus sedatis, inde Gandavum, advetus suum monasterium, postliminio redierunt.. [1092B] (Anno
819.) [Apud Miraeum, Donationes Belgicae, pag. 55.]
In nomine Domini Dei et Salvatoris nostri Jesu Christi, Ludovicus, divina ordinante providentia,
imperator Augustus.
70

