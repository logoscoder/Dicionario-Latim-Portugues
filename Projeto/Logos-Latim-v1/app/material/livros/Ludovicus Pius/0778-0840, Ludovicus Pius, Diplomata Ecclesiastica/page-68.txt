[1087D] Annus Incarnationis 817 non convenit cum anno quarto imperii Ludovici Pii, qui incidit in
annum 818, nec cum indictione sexta quae tunc erat 15. Dein indictio 11 currebat anno 818, seu quarto Ludovici.
Haec et alia vitia, si non adulterinum, saltem interpolatum, reddunt hoc diploma. , in Christi nomine feliciter.

LXXXII. PRO MONASTERIO COMENSI. (Anno 818, pridie Kal. Aug.) [Ughelli, Italia sacra,]
[1087C]
Ludovicus divina providentia semper Augustus.
Cum justis petitionibus sacerdotum ac servorum Dei, quas auribus nostris insinuaverint, libenter
annuerimus, et eas cum Dei auxilio ad effectum pervenire, fecerimus non solum regiam et imperialem
consuetudinem exercemus, verum etiam liberalitatem ad statum terreni regni corroborandum, quod ad aeternam
beatitudinem capessendam profuturum esse confidimus. Idcirco notum esse volumus omnibus fidelibus sanctae
Dei Ecclesiae et nostris, praesentibus scilicet et futuris, quia adiens serenitatem nostri culminis, videlicet totius
sanctae Cumanae Ecclesiae, tam sacerdotum quam et clericorum ordo generaliter obsecrando, ut pro Retributoris
superni amore, et intuitu animae nostrae, nostrique domini [1087D] genitoris Caroli piae recordationis
praestantissimi imp. quamdam curtem juris regni nostri, quae vocatur Anutium juxta lacum Lucanum, cum
pertinentiis et adjacentiis suis legaliter ad eamdem pertinentibus perpetualiter possidendam concedere
dignaremur. Nos quoque, qui ratam prospeximus postulationem, eorumdem precibus libenter acquievimus,
concedentes jam dicto ordini, cunctoque clericorum [1088A] gregi, eorumque posteris praefatam curtem
Anutium, cum universis adjacentiis suis, mansis, videlicet, districtis, ac pontibus, terris, ac vineis, et campis,
piscationibus, cultis et incultis, montibus, vallibus, et planitiebus, rupis, et rupinis, aquis, aquarum decursibus,
paludibus, judiciariis, servis et ancillis utriusque sexus, legalibus quoque, placitis, aquarumque districtis a
termino de Cadro, usque ad Trasiae pontem, omnia in integrum, sicuti ad eam juste et legaliter pertinere
dignoscitur, jubemus, ut praedicta congregatio sanctae Cumanae ecclesiae sacerdotum et clericorum, qui pro
tempore Deo sanctoque Abundio confessori et martyri Pelagiae deservierint, potestatem habeat eam tenere,
possidere, et quidquid ex eadem curte suisque legalibus [1088B] pertinentiis facere voluerit, faciat ex nostra
plenissima imperiali auctoritate. Praecipientes ergo sancimus ut nullus dux, comes, aut quilibet reipublicae
procurator, neque aliqua persona magna, vel parva utriusque sexus, cujusque ordinis, aut dignitatis ex praetaxata
curte Anutium, vel pertinentiis suis aliquam diminorationem, aut invasionem facere praesumat, nec eisdem
hominibus ejusdem curtis, seu infra praetaxatis finibus tam ingenuis, quam servis degentibus ullo in tempore in
qualibet functione publica, aut redhibitionis exactione, vel excubia publica audeat molestare, nec aliquid de eo,
quae super memoravimus abstrahere, vel diminutionem facere, quoque tempore praesumat; sed liceat praedictae
sacerdotum et canonicorum congregationi, suisque [1088C] successoribus, qui pro tempore fuerint, praefatam
curtem in integrum ad laudem et decus sanctae Romanae Ecclesiae quiete et pacifice possidere, prout hactenus
possessa est ex publica parte. Si vero, quod minime credimus, contra hujus nostri praecepti statuta quisquam
temerarius exstiterit, sciat se compositurum auri purissimi libras centum, medietatem palatio nostro, et
medietatem parti praedictae congregationis. Ut autem verius credatur, et diligentius ab omnibus observetur,
manu propria approbatum impressione annuli nostri jussimus insigniri.
Durandus diaconus ad vicem recognovi.
Datum pridie Kal. Augusti, anno Dominicae incarnationis 818, indictione undecima domini Ludovici
serenissimi imperatoris, anno ejus imperii [1088D] quarto [e] {foot}
[1088D] Scribendum quinto.. Actum Cumo ad Sanctum Petrum in Dei nomine feliciter. Amen.

LXXXIII. PRO MAGALONENSI S. PETRI ECCLESIA. (Anno 819.) [Apud D. Bouquet. , Recueil
des hist. , tom. VI, pag. 513, ex Sammarth. , tom. III Galliae Christianae, p. 358.]
In nomine Domini Dei et Salvatoris nostri Jesu [1089A] Christi, Ludovicus, divina ordinante clementia,
imperator Augustus.
Constat nos, divina ordinante gratia, caeteris mortalibus supereminere: unde oportet ut cujus
praecellimus munere studeamus modis omnibus ecclesiasticis rebus opem ferre. Idcirco notum fieri volumus
omnibus fidelibus nostris, praesentibus scilicet et futuris, seu successoribus nostris fidelibus sanctae Dei
68

