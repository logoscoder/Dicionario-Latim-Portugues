IX. Ejusdem pro eodem monasterio. (Anno 819.) [Inter Acta SS. ordinis S. Bened. , part. I, saec. IV,
pag. 220.]
In nomine Domini Dei et Salvatoris nostri Jesu Christi Ludovicus divina ordinante providentia
imperator [1429B] Augustus.
Notum sit omnibus fidelibus nostris, quia vir venerabilis Benedictus abba una cum consensu [b] {foot}
[1429D] Benedictus a Ludovico Pio in Franciam vocatus anno 814. Georgium in monasterio Anianensi
suum successorem elegerat. Georgii abbatis Anianensis monasterii, quem ipse ibidem successorem elegerat, et
monachis ibidem consistentibus, seu etiam et Nibridii reverentissimi archiepiscopi et aliorum servorum Dei,
cuidam cellulae in pago Albiensi super fluvium qui dicitur Aquotis sitae, nuncupante Bella-Cella, constructae in
honore sancti Benedicti et aliorum sanctorum, quae nuperrimis temporibus novo opere in rebus quas [c] {foot}
[1430D] Vulfarius Albigensis comes, Aimoni, cui hunc comitatum anno 778 dederat Carolus Magnus,
successisse creditur. Vulfarius comes memorato monasterio Anianensi delegaverat, constructa est, privilegium
ob firmitatem loci concessit, ut semper de ipsa congregatione ibidem eligerent abbates, quandiu ibi tales inveniri
potuissent. [1429C] Si vero contigisset ibidem illum inveniri minime posse, ut de praedicta congregatione
Anianensis monasterii ibidem constitueretur; et si aliter quam oportebat fecisset, et a suo proposito in aliquo
exorbitasset, ut rector saepe nominati monasterii sua auctoritate illud emendaret.
Caeterum quandiu suam professionem bene observabunt, nullatenus qualibet occasione eos
infestassent, aut eorum quietem perturbassent, aut aliquid contrarii eis fecissent. Sed ut melius conservaretur,
petiit ut nostrae jussione manus ratum maneret. Proinde has litteras fieri jussimus, per quas jubemus ut memorati
fratres in eodem loco consistentes juxta superius taxatum modum Deo quiete militent, et [1429D] abbatem
quandiu ex se bonum eligere potuerint, juxta praemissam constitutionem eligant: et si a proposito suo aliorsum
digressi fuerint, per abbatem Anianensis monasterii corrigantur; et, sicut intulimus, nullam infestationem aut
inquietudinem qualibet occasione, dum bene suum propositum conservaverint, a rectoribus et congregatione
praescripti monasterii Anianensis patiantur: sed juxta praemissam conditionem in omnibus quiete vivere valeant.
Haec vero cellula sub eadem immunitate, quam nos praedicto monasterio Anianensi fecimus, indivisibiliter,
[1430A] sicut res caeterae ad ipsum monasterium pertinentes, ita ea sub nostra defensione consistat. Et ut haec
nostra jussio in omnibus firmior habeatur et melius conservetur, de annulo nostro subter jussimus sigillari.
Durandus diaconus ad vicem Helisacar recognovi.
Data VII Id. Mart. , anno Christi propitio imperii domni Ludovici piissimi Augusti sexto, indictione
XII.
Actum Aquisgrani palatio regio in Dei nomine feliciter. Amen.
X. Ejusdem pro eodem monasterio. (Anno 820.) [Apud D. Bouquet. , ibid.) [1430B]
In nomine Domini Dei et Salvatoris nostri Jesu Christi, Ludovicus divina providentia imperator
Augustus.
Cum locis divino cultui mancipatis ob divinae servitutis amorem quiddam deferimus, et imperialem
morem decenter implemus, et id nobis profuturum ad aeternae remunerationis praemia capessenda veraciter
credimus. Idcirco noverit omnium fidelium nostrorum, praesentium scilicet et futurorum solertia, quia nos divino
amore succensi, olim per nostrum praeceptum tradidimus quamdam cellam proprietatis nostrae, sitam infra
muros Arelatensis civitatis, constructam in honore sancti Martini confessoris Christi, cum rebus et mancipiis ad
se [1430C] aspicientibus vel pertinentibus, monasterio Anianensi, quod est dicatum in honore Domini et
Salvatoris nostri Jesu Christi, et sanctae Mariae semper virginis, situm in pago Magdalonense. Et tunc placuit
nobis pro remedio animae nostrae, ut pius Dominus peccatorum nostrorum maculas tergere et supernis civibus
adscisci dignetur, quamdam villam juris nostri, quae dicitur Massacia, cum appendiciis suis, habentem plus
minus quadraginta mansos, quae est ex ratione praedictae cellae sancti Martini, non solum eidem cellae reddere,
sed etiam liberalitatis nostrae munere per hos imperiales apices nostros ibidem confirmare: quatenus eadem cella
cum praedicta villa perpetim in jus et dominationem praefati monasterii Anianensis eorumque rectoris persistat.
[1430D] Hanc vero villam cum omnibus ad se praesenti tempore juste et legaliter aspicientibus, domibus,
aedificiis, ecclesiis, mancipiis utriusque sexus, terris, vineis, pratis, silvis, pascuis, aquis aquarumve decursibus,
6

