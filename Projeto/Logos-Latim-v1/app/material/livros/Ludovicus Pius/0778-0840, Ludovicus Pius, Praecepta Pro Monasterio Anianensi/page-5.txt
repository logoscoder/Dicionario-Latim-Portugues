cujuslibet et comitum advenerint et undecunque de rebus praedicti monasterii judiciare quaesierint, absque ulla
dilatione secundum legem justitiam recipiant et faciant. Si vero [1427D] quilibet aliquam dilationem in justitiis
faciendis opposuerit aut aliquam injustam occasionem adhibere conatus fuerit, advocatis ipsius monasterii
injungimus ut nobis renuntient, ut nos illi qui nostram jussionem neglexerit, secundum facti sui meritum
retribuamus. Dixit etiam nobis praedictus Benedictus abbas eo quod mancipia de monasterio S. Martini, vel alia,
quod [quae] nos largitionis nostrae munere ad praedictum Anianense monasterium concessimus, per loca diversa
fugitiva sint: de quibus volumus ut ejusdem monasterii advocati ea perquirant, et ubicunque reperta fuerint, et
secundum legem Romanam tricennio se defendere voluerint; et hoc advocati praedicti monasterii ea propinquis
eorum [1428A] circumcinxerint, aut testimonia idonea dederint; fiat de eis secundum Romanae legis sanctionem,
ut tricennium ea excludere non possint. Et ut has litteras nostras esse verius credatis, de annulo nostro subtus
jussimus sigillari.
Durandus diaconus ad vicem Fridugisi recognovi.
Data Idibus Octobris, anno, Christo propitio, imperii nostri 3, indictione 10. Actum Compendio palatio
regio in Dei nomine feliciter. Amen.
[1428]
VIII. Ejusdem pro eodem monasterio. (Anno 818.) [Apud D. Bouquet. , ibid.]
In nomine Domini Dei et Salvatoris nostri Jesu Christi Ludovicus divina ordinante providentia
imperator [1428B] Augustus.
Si liberalitatis nostrae munere de beneficiis a Deo nobis collatis ad loca divinis cultibus mancipata
propter amorem coelestis patriae, et sustentationem ibidem Deo famulantium aliquid largimur, id nobis procul
dubio ad mortalem vitam felicius transigendam, et ad aeternam perpetualiter obtinendam profuturum liquido
credimus. Idcirco noverit omnium fidelium nostrorum, praesentium scilicet et futurorum, sagacitas, quia nos
divina aspiratione tacti, et coelestis patriae amore succensi, ob animae nostrae salutem, vel stabilitatem Christiani
imperii, libuit nobis ad monasterium quod dicitur Aniana, quod est constructum in honore Domini Dei et
Salvatoris nostri et sanctae Mariae semper virginis, quod est [1428C] situm in pago Magdalonense, cui Georgius
abba praeesse videtur quamdam cellulam juris nostri, quae est constructa in honore sancti Martini infra muros
Arelatensis civitatis, cum his quae ad eam infra eumdem pagum praesenti tempore pertinent et locum qui est in
pago Arausiensi, vocabulo Morenatus, vel quae ad ipsum locum pertinent, similiter et in pago Avenionensi, per
hanc nostrae auctoritatis donationem conferre. Hanc vero cellam superius praescriptam cum ecclesiis, domibus,
aedificiis, mancipiis, terris, vineis, pratis, silvis, pascuis, aquis aquarumve decursibus, molendinis, mobilibus et
immobilibus, cultum et incultum, totum et ad integrum, quantumcunque ad ipsam dictam cellam, sicut diximus,
praesenti tempore legitime aspicit, et nostri juris ac [1428D] possessionis in praedictis pagis nostrae proprietatis
est per hanc nostrae auctoritatis donationem memorato monasterio ad stipendia fratrum ibidem Deo
famulantium, et ad subsidia pauperum vel ad cunctas ejusdem monasterii Aniani necessitates consulendas ob
emolumentum animae nostrae perpetualiter concessimus, atque perpetuo ad habendum delegavimus: ita videlicet
ut quidquid de ipsa cella; vel de rebus ad eam pertinentibus rectores et ministri supra memorati monasterii
disponere atque ordinare, vel etiam facere voluerint, libero in omnibus perfruantur arbitrio faciendi. Haec vero
auctoritas largitionis nostrae ut per curricula annorum inviolabilem atque inconvulsam obtineat firmitatam, manu
[1429A] propria subterfirmamus, et annuli nostri impressione signari jussimus.
Signum Ludovici imperatoris serenissimi.
Faramundus ad vicem Fridugisi recognovi.
Data II Nonas Decembris, anno Christi propitio imperii domini nostri [a] {foot}
[1429D] Initium regni repetendum ab anno 813. VI, indictione XII.
Actum Aquisgrani palatio regio in Dei nomine feliciter. Amen.
[1429]
5

