De forma prima omnium

Printed Source: Die Philosophischen Werke des Robert Grosseteste, Bischofs von Lincoln (MÃ¼nster i. W.,
Aschendorff, 1912.), pp. 106 - 111.
INC: Dilecto sibi in Christo magistro Adae Rufo Robertus Grosseteste dictus magister salutem.
EXPL: Non tamen hanc similitudinem de modo, quo Deus est forma omnium, sicut nec supradicta attuli sicut
usquequaque congruam divinae excellentiae quia sicut creatura eius similitudinem etiam non potest perfecte
exprimere, sic nec mens creata potest aliquid perfecte et ei ex omni parte simile fingere.
p. 106: Dilecto sibi in Christo magistro Adae Rufo Robertus Grosseteste dictus magister salutem.Rogavit me
dulciflua ditectio tua, quatenus scriberem tibi, quid de hoc verbo sentiam: "Deus est prima forma et forma
omnium." Quod feci prout potui, non prout volui, malens amico petenti praebere parvum, quod habui, quam
magnum, quod existimabam habere, denegasse videri. De re enim tanta nihil verum potest esse parvum, licet pro
parvitate dicentis possit esse non granditer dictum et pro parvitate nostri dicentis non possit esse granditer
elocutum.
pp. 106 - 107: De re itaque grandi petitione tua compellente pauca non granditer locuturus in primis tuae
dilectioni respondeo, me sentire hoc verum esse, scilicet quod Deus est forma et forma omnium; et cum sit
forma, necessario est forma prima, quia ante ipsum nihil. Ipse enim est primus et novissimus.
p. 107: Si autem quaeras, quid me moveat ad sentiendum Deum esse formam et formam omnium, respondeo:
magna magni Augustini auctoritas. " Ipse enim in libro secundo de libero arbitrio ait: "Si quicquid mutabile
aspexeris, vel sensu corporis vel animi consideratione capere non poteris, nisi aliqua numerorum forma teneatur,
qua detracta in nihilum recidat, noli dubitare, ut ista mutabilia non intercipiantur, sed dimensis motibus et
distincta varietate formarum, quasi quosdam versus temporum peragant, esse aliquam formam aeternam et
incommutabilem, quae neque contineatur et quasi diffundatur locis, neque protendatur atque varietur temporibus,
per quam cuncta ista formari valeant et pro suo genere implere atque agere locorum ac temporum numeros.
Omnis enim res mutabilis etiam formabilis sit necesse est. Sicut autem mutabile dicimus, quod mutari potest, ita
formabile, quod formari potest appellaverim. Nulla autem res formare se ipsam potest; quia nulla res potest dare
sibi, quod non habet. Et utique, ut habeat formam, formatur aliquid. Quapropter quaelibet res, si quam habet
formam, non ei opus est accipere, quod habet. Si qua vero non habet formam, non potest a se accipere, quod non
habet. Nulla ergo res, ut diximus, formare se potest. Conficitur itaque, ut corpus et animus cum sint mutabilia
forma quadam incommutabili et semper manente formentur. Cui formae dictum est: Mutabis ea et mutabuntur, tu
autem idem ipse es, et anni tui non deficient. Annos sine defectu pro aeternitate posuit prophetica locutio. De hac
item forma dictum est, quod in se manens innovet omnia. Hinc etiam comprehenditur, omnia providentia
gubernari. Si enim omnia, quae sunt, forma penitus subtracta nulla erunt, forma ipsa incommutabilis, per quam
mutabilia omnia subsistunt, ut formarum suarum numeris impleantur et agantur, ipsa est eorum providentia. Non
enim ista essent, si illa non esset".
p. 108: Item idem Augustinus in libro tertio decimo de Confessione dirigens sermonem ad Patrem ait: "Quid te
promeruit inchoatio creaturae spiritualis, ut saltem tenebrosa fluitaret similis abysso, tui dissimilis, nisi per idem
verbum converteretur ad idem, a quo facta est, atque ab eo illuminata lux fieret, quamvis non aequaliter, tamen
conformis formae aequali tibi."
p. 108: Item idem in undecimo de Confessione ad Patrem loquens ait: "Stabo atque solidabor in te, in forma mea,
veritate tua."
p. 108: Ecce hac auctoritates sancti Augustini aperte clamant, Deum formam esse et formam creaturarum. Illa
quoque auctoritas, quam primo posui ex libro secundo de libero arbitrio, non solum haec asserit, sed etiam
infallibiliter arguit.
p. 108: Ex ratione quoque formae argui potest, Deum formam esse, quia forma est, qua res est id quod est, velut
humanitas, qua homo est homo, forma hominis est. Deus autem a seipso est id quod est. Seipso enim Deus est,
quia deitate deus est et deitas deus est. Quapropter cum id, quo res est id quod est, forma sit, Deus forma est.
p. 108: Item quis non concedet Deum formosum et speciosum esse? Ergo ipse et species est, cum nihil sit in
ipso, quod ipse non sit, sicut cum sit iustus ipse, est iustitia ipsa, qua iustus est. Sic, cum sit formosus et
speciosus ipse, est forma et species, qua formosus et qua speciosus est, immo ipsa formositas et speciositas.
pp. 108 - 109: Item: quid est forma, nisi completio rei sive perfectio? Deus autem est completio incompletibilis,
perfectio imperfectibilis, et ideo forma non formabilis, quia penitus sine defectu et incommutabilis. Deus igitur
est perfectio perfectissima, completio completissima, forma formosissima et species speciosissima. Dicitur homo
formosus et anima formosa et domus formosa et mundus formosus: formosum hoc, formosum illud. Tolle hoc et
illud, et vide ipsum formosum, si potes. Ita Deum videbis non alia forma formosum, sed ipsam formositatem
omnis formosi. Cum audis "Deus est forma vel formositas, sicut et veritas," noli quaerere, quid sit formositas,
sicut nec quid sit veritas. Statim enim se opponent caligines imaginumcorporalium, ut ait Augustinus in libro
1

