non possit esse a subiecto divisum, ubicumque est eius virtus et eius substantia est. Sed forte qui dicunt eam
virtute sola per totum corpus diffusam, imaginantur eam sicut puncum lucis situm in corde vel in cerebro
undique a se per totum corpus radios diffundentis. Haec imaginatio vana est. Non enim ipsa situalis est, cum sit
pure incorporea. Si enim esset situalis, posset a puncto extra situm ipsius sumpto duci linea ad ipsam et
mensurari et determinari certis mensuris spatium inter ipsam et punctum signatum. Quod magis impossibile est,
quam lineam posse duci a puncto signato in corpore ad eius sanitatem vel elementorum commensurationem et
proportionem. Est itaque anima in corpore sine situ praesens, sine loco ubique tota, i. e. sine superficiei
ambientis ipsam circumscriptione. Solet tamen anima dici esse vel situm habere in illa parte corporis, ubi inchoat
motiones corporeas, quibus utitur in regimine corporis, utpote in corde, quia illinc inchoat motiones corporeas,
quibus utitur in vivificando corpus; vel in cerebro, quia illinc inchoat motiones corporeas, quibus utitur in
sentiendo vel corpus suum localiter movendo. Unde in talibus sermonibus attribuitur animae situs, non qui est
ipsius animae, sed qui est radicis motionis corporeae, quam ipsa non situalis nec superficie loci circumscriptibilis
facit.
pp. 115 - 116: Sicut autem anima sine situ praesens est et sine loco, i. e. superficiei ambientis circumscriptione,
ubique tota in corpore sibi unito, sic, ut opinor, angelus sine situ praesens est et sine loco ubique totus in corpore
ad ministerium aliquod assumpto, utpote in corpore visibili assumpto in usum ministerii sui sibique miris modis
coaptato, in quo apparuit angelus Moysi vel Abrahae vel Lot vel alicui alii sanctorum patrum, fuit angelus sine
situ praesens et sine loco ubique totus; velut si intelligas animam non unitam corpori, in quo est, nec existentem
eius perfectionem, moventem tamen illud et omnes eius particulas, sicut nunc movet, et patientem ad eius
motiones, sicut nunc patitur: a comparatione, quam anima retineret ad idem corpus et ad singulas eius particulas
ex eo, quod esset motor et rector eius et agens in ipsum, diceretur in ipso esse sine situ praesens et sine loco
ubique tota; nec vides, quid aliud esset ipsam esse in hoc corpore, nisi se habere ad ipsum in comparatione
moventis et agentis in ipsum vel patientis ad motiones ipsius. Sic, ut reor, angelos esse in corporibus assumptis
est, ipsos movere et regere ea in usus alicuius ministerii. In quibus tamen corporibus nec situm habent alicubi,
nisi forte, sicut anima in corde situm habere dicitur, quia illinc inchoat motiones corporales vitales, ita et eis
attribuatur situs, ubi inchoant motiones in assumptis corporibus. Ubi tamen in se ipsis situm non habent, nec in
eisdem corporibus locali superficie circumscribuntur, nec per spatia eorundem corporum diffunduntur, sicut lux
per aÃ«rem diffunditur, nec ad eadem corpora propinquitatem aut remotionem habent lineari dimensione
determinabilem.
p. 116: Si autem quaeras, quomodo angeli corpora assumpta moveant et in usus ministerii sui apte transforment,
respondeo, quod miris et homini, vel saltem mihi homini ineffabilibus modis. Cogita tamen si potes, quo modo
anima moveat corpus tuum. Etsi enim moveat membra grossa nervis et musculis et illos moveat spiritibus
corporeis, ipsos tamen spiritus corporeos nullo alio corpore medio movet, sed sola affectione. Appetitu enim
naturali vel voluntario omnino incorporeo movet sine medio illud corporeum, quod pro sui subtilitate magis
accedit ad incorporeum. Appetitus enim animae sunt motiones eius pure incorporeae, quibus comproportionaliter
commovet sine medio hoc, quod in corporibus magis appropinquat incorporalitati; et hic est spiritus corporeus
sive lux, quo medio moto movet consequenter corpora grossiora. Quid igitur mirum, si angelus similiter in
assumpto corpore sola affectione moveat primo, quod in eo est subtilissimum corpus, et per illud consequenter et
grossius et a pura incorporalitate remotius?
pp. 116 - 117: Sed videtur animam non sic posse movere corpus corporaliter comproportionaliter suo motui
incorporali, nisi esset ligata corpori, ut propter nexum colligationis motionem huius sequeretur motio
comproportionalis sibi colligati. Propter ipsam autem colligationem non valde admirandum, si motionem
animae, licet incorpoream et illocalem, sequatur in colligato et sibi unito corpore motus corporalis et localis, cum
in axe ostii hoc eveniat, quod axis, ut ita dicam, immobiliter vel illocaliter motus totum ostium localiter
commoveat; angeli autem ad corpus assumptum quae colligatio, ut eius affectionalem motionem sequatur in
assumpto corpore comproportionalis motio corporalis? Non enim est angeli cum assumpto corpore unitio. Fateor, ut supra dixi, me latere modum istum, quo angelus movet et transformat corpus assumptum, maxime cum
ei non sit unitus. Hoc tamen videtur ratum, quod affectione sola illud movet, sicut anima movet corpus, cui
unitur. Hoc est itaque angelum esse in assumpto corpore: comparationem moventis et regentis illud in usum
alicuius ministerii ad ipsum habere.
p. 117: Dicitur quoque angelus aliquando in loco aliquo esse, nullo tamen assumpto corpore. Quod non aliud
esse reor, nisi ipsum habere ad ea, quae sunt ibi, ubi ipse esse dicitur, comparationem aliquam alicuius
praefecturae, ut scilicet ibidem existentibus praesit vel consulendo, vel iurando, vel defendendo, vel regendo, vel
aliquo tali modo in agentis et praesidentis comparatione ad ipsa se habendo; ipso quoque loco dicitur esse
circumscriptus, ad cuius loci contenta talem habet comparationem. Cum autem legimus " spiritum incorporeum
circumscriptum", non est haec circumscriptio localis superficiei ambitio, sed ad contenta illo tantum loco aliquo
modo praesidentis spiritus comparatio. Est itaque in tali loco angelus sine situ praesens et sine loco ubique in illo
loco totus, sicut anima in corpore sine situ praesens et sine loco ubique tota, et Deus in universo sine situ
praesens et sine loco ubique totus.
2

