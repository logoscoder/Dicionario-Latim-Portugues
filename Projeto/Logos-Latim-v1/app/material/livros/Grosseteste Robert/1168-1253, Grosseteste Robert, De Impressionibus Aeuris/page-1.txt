De impressionibus aëris
Printed Source: Die Philosophischen Werke des Robert Grosseteste, Bischofs von Lincoln (Münster i. W.,
Aschendorff, 1912.), pp. 42 - 51.
INC: Ad praecognoscendam diversam dispositionem aëris futuram propter diversitatem motuum superiorum,
necesse est, potestates signorum, naturas planetarum, qualitates quoque quartarum circuli descripti per
revolutionem diurnam perscrutari.
EXPL: Explicit tractatus de impressionibus aëris secundum Lincolniensem.
p. 42: Ad praecognoscendam diversam dispositionem aëris futuram propter diversitatem motuum superiorum,
necesse est, potestates signorum, naturas planetarum, qualitates quoque quartarum circuli descripti per
revolutionem diurnam perscrutari.Signa ergo sunt duodecim, et distinguuntur per naturam elementorum, quia
aries, leo, sagittarius sunt igneae naturae, calida et sicca; taurus, virgo et capricornus terreae naturae, frigida et
sicca, gemini, libra et aquarius aëreae naturae, calida et humida; cancer, scorpio et pisces aqueae naturae, frigida
et humida.
p. 42: Naturae planetarum sunt hae: Saturnus summe frigidus et ex consequenti siccus est et sic, quantum de se
est, omni naturae inimicus. Juppiter vero temperate calidus et humidus est et sic omni naturae amicus. Plus
tamen in eo abundat calor, quam humiditas. Mars autem superflue calidus et siccus naturae colericae et sic
quodammodo vitae contrarius; plus tamen calidus, quam siccus. Sol vero temperatissime calidus et siccus, vel ut
verius dicam, inter omnes qualitates summe aequalis. Venus vero temperate calida, superflue humida, unde
fertur habere dominium super usus venereos. Mercurius autem inclinatur per naturam suam ad eum, cui
complectitur ex planetis et signis. Dicitur tamen in se esse frigidus et siccus. Lunae vero natura dicitur temperate
frigida et summe humida; unde dicitur esse fons humiditatis, sicut sol fons caloris, licet temperate sit calidus.
p. 42: Sunt autem in signis praedictis quaedem fortitudines, quae planetis attribuuntur; quae dicuntur potestates
vel dignitates seu testimonia, ut sunt domus, exaltatio, triplicitas, terminus, facies, aspectus.
p. 42: Et dicitur domus habere quinque fortitudines, exaltatio quattuor, triplicitas tres, terminus duas, facies
unam. Unde domus habet in se quinque fortitudines quinque facierum, et sic de ceteris. Ideoque comparatur
domus viro in domo sua et dominatione sua. Exaltatio comparatur viro in regno suo et gloria sua. Triplicitas est
sicut vir in honore suo et inter auxiliatores. Terminus autem est sicut vir inter cognatos et genus. Planeta autem
in facie sua est sicut vir in magisterio suo. Aspectus vero bonus est sicut exercitus validus regem concomitans;
aspectus vero malus est sicut exercitus contrarius.
p. 43: Exaltationes vero planetarum sunt hae: Sol exaltatur in ariete, luna in tauro, Saturnus in libra, Juppiter in
cancro, Mars in capricorno, Venus in piscibus, Mercurius in virgine. Et sicut in ariete exaltatur sol per suam
virtutem, sic in libra est eius descensio, cum sit signum oppositum arieti; et sic intelligendum est etiam de
ceteris.
p. 43: Domus autem planetae dicitur signum, in quo erat creatus in mundi origine. Est ergo leo domus solis,
cancer lunae, virgo Mercurii, libra Veneris, aries Martis, sagittarius Jovis, capricornus Saturni. Et notandum,
quod quinque planetae accidentales habent potestates in quinque signis residuis, ut Saturnus in aquario, Jupiter in
piscibus, Mars in scorpione, Venus in tauro, Mercurius in geminis. Unde dicuntur accidentalia eorum domicilia.
p. 43: Triplicitas planetae dicitur, cum sit in signo eiusdem naturae cum signo, in quo creatus est, ut, cum sit sol
in sagittario vel in ariete, quae sunt signa calida et sicca, sicut leo, in quo creatus est; et luna, cum sit in
scorpione vel piscibus, quae sunt signa frigida et humida, sicut cancer, in quo erat creata; et sic de ceteris.
p. 43: De terminis autem diversi diversa sentiunt. Famosiores vero sunt termini Aegyptiorum, qui sunt hi: Jupiter
habet 6 primos gradus arietis; Venus 6 sequentes, et sic ceteris, ut patet in hac tabella: Aries Jupiter 6 Venus 6
Mercurius 8 Mars 5 Saturnus 5 Taurus Venus 8 Mercurius 6 Jupiter 8 Saturnus 5 Mars 3 Gemini Mercurius 6
Jupiter 6 Venus 5 Mars 7 Saturnus 6 Cancer Mars 7 Venus 6 Mercurius 6 Jupiter 7 Saturnus 4 Leo Jupiter 6
Venus 5 Saturnus 7 Mercur 6 Mars 6 Virgo Mercurius 7 Venus 10 Jupiter 4 Mars 7 Saturnus 2 Libra Saturnus 6
Mercurius 8 Jupiter 7 Venus 7 Mars 2 Scorpio Mars 7 Venus 4 Mercurius 8 Jupiter 5 Saturnus 6 Sagittarius
Jupiter 12 Venus 5 Mercurius 4 Saturnus 5 Mars 4 Capricorn. Mercurius 7 Jupiter 7 Venus 8 Saturnus 4 Mars 4
Aquarius Mercurius 7 Venus 6 Jupiter 7 Mars 5 Saturnus 5 Pisces Venus 12 Jupiter 4 Mercurius 3 Mars 9
Saturnus 2
p. 44: Facies autem signorum sic distinguuntur: unumquodque signum dividitur in tres partes aequales, et
unaequaeque constat ex 10 gradibus, quae vocantur facies et alio nomine decani. Quarum facierum initium est a
primo gradu arietis. Prima igitur facies est usque in decimum gradum arietis et dicitur Martis. Secunda est usque
ad vigesimum et dicitur facies solis, qui succedit Marti in ordine circulorum i. e. sphaerarum. Tertia facies est a
vigesimo usque in finem arietis et dicitur facies Veneris. Et sic de ceteris secundum ordinem, ut patet in hac
tabula sequente: Aries Mars 10 Sol 10 Venus 10 Taurus Mercurius 10 Luna 10 Saturnus 10 Gemini Jupiter 10
Mars 10 Sol 10 Cancer Venus 10 Mercurius 10 Luna 10 Leo Saturnus 10 Jupiter 10 Mars 10 Virgo Sol 10 Venus
10 Mercurius 10 Libra Luna 10 Saturnus 10 Jupiter 10 Scorpio Mars 10 Sol 10 Venus 10 Sagittarius Mercurius
1

