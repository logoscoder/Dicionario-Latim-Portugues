De libero arbitrio (recensio secunda)

Printed Source: Die Philosophischen Werke des Robert Grosseteste, Bischofs von Lincoln (Münster i. W.,
Aschendorff, 1912.), pp. 150 - 241.
INC: Quia circa rerum esse potest esse dubitatio, quaestionum prima est quaestio "an sit"?
EXPL: Istas tamen quaestiones ideo numeravimus, ne credat quis nos cuncta dixisse, quae circa liberum
arbitrium essent dicenda et hoc ideo, quia diu de hac materia disputavimus. Expliciunt quaestiones magistri
Roberti Grossetet.

1

<Caput 1>

p. 150: Quia circa rerum esse potest esse dubitatio, quaestionum prima est quaestio "an sit"?Ideo, cum ad esse et
non-esse liberi arbitrii urgentes videantur rationes et contrariae sint sapientium opiniones, primo circa eius esse
vertatur disputatio.
p. 151: Quod autem contrarie opinentur sapienties patet. "Quidam enim sic negant liberum arbitrium, ut audeant
excusare peccatum. Quidam autem sic defendunt ipsum, ut auferant orationem." Et hoc dicit Augustinus, super
Joh. Hom. 53. -- Et Anselmus dicit: "Multi putant ad salutem vel ad damnationem nihil valere liberum arbitrium,
sed solam necessitatem propter Dei praescientiam." -- Et iterum idem Anselmus: "quoniam in sacra scriptura
quaedam invenimus, quae soli gratiae favere videntur, et quaedam, quae solum liberum arbitrium statuere sine
gratia putantur, fuerunt quidam superbi, qui totam virtutum efficaciam in sola arbitrii libertate consistere sunt
arbitrati; et sunt nostro tempore multi, qui liberum arbitrium penitus esse aliquid desperant."
p. 151: Cicero etiam "de natura deorum" libro III. totum bonum virtutis attribuit libero arbitrio et diis nihil.
pp. 151 - 152: Cum igitur eius esse sit dubium, proponantur, quae eius esse penitus auferre videntur. Quae sunt
praescientia Dei et praedestinatio, veritas dicti de futuro, divinatio et prophetia, fati necessitas, gratia, coactio per
temptationem vel vim aliquam ad peccandum. Quod etiam peccamus per liberum arbitrium, videtur ipsum
destruere et forte alia, quae ad praesens memoriae meae non occurrunt.
p. 152: Per praescientiam videtur destrui, sicut beatus Anselmus et Boëtius satis arguunt. Quia tamen illae
rationes et illarum rationum ab eisdem datae solutiones patent, eis supersedemus et sic arguimus: Omne scitum a
Deo est vel fuit vel erit. A est scitum a Deo -- et sit A aliquid futurum contingens --: ergo A est vel fuit vel erit.
Sed nec est nec fuit: ergo erit.
p. 152: Constat, quod utraque praemissarum est necessaria. Patet etiam, quod consecutio sit necessaria, ergo
consecutio non solum vera, sed etiam necessaria: Ex necessariis enim non sequitur nisi necessarium. Sic igitur
vel aliqua praemissarum est falsa, vel consecutio non est necessaria, vel ex necessariis sequitur contingens, vel
omnia ex necessitate.
p. 152: Sed de consecutione nulli dubium est, quin sit necessaria. Item constat, quod maior est vera. Sed dicet
quis, quod minor est falsa -- scilicet: "A est scitum a Deo" -- et hoc, vel quia solum scit universalia et non
singularia, ut quidam ethnicorum dicunt, vel quod non est necessarium Deum scire A, quia potest nescire, quod
scit.

2

<Caput 2>

p. 152: Sed, quod sciat etiam singularia, dupliciter probari potest, scilicet per auctoritates et per rationes:
p. 153: Per auctoritates sic: in Ecclesiastico enim sic scribitur: "Omnia opera illorum velut sol in conspectu Dei
et oculi eius sine intermissione in viis illorum inspicientes. Non sunt absconsa testamenta per iniquitatem illorum
et omnes iniquitates eorum in conspectu Dei". -- Sed hominum opera sunt singularia et non universalia: ergo
novit singularia.
p. 153: Item Ecclesiastico (c. 23): "Oculi Domini multo plus lucidiores sunt super solem, circumspicientes
omnes vias hominum et profundum abyssi et hominum corda intuentes in absconditas partes. Domino enim Deo
antequam crearentur omnia sunt agnita; sic et post perfectum respicit omnia." -- Item Ezechiel (cp. 11): "Haec
dicit Dominus: sic locuti estis domus Israël et cogitationes cordis vestri ego novi." -- Item Regum (I, 16): "Homo
1

