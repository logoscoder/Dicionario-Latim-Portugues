p. 230: Verumtamen esse nostrum, secundum quod erit ibi, non est nostrae potestatis omnino, omni alio
circumscripto, nec erit nobis idem esse et velle et bene esse, sicut est Deo. -- Quapropter remotiores erimus
quam Deus a summa libertate in his duobus, scilicet quod licet bene esse nostrum sit in nostra potestate, non
tamen omni alio circumscripto, et iterum in hoc, quod bene esse non est nostrum velle, sicut est Dei. Unde cum
nil sit tam propinquum in velle, ut ipsum velle, nostrum bene esse non erit nobis ita propinquum in velle, ut est
ipsi Deo.
p. 230: Item: forte ex hac parte, quod non est idem nobis esse et essentia, unde licet totum esse nostrum futurum
sit ut volemus, non tamen totum quod sumus, sic erit nobis liberum et voluntarium ut Deo. Velle enim
propinquissime cadit super esse.
p. 230: Item: cum omnis voluntas velit boni et beatitudinis suae perpetuitatem et eiusdem perpetuitatis
securitatem infallibilem, de plenitudine libertatis est infallibilis securitas verae et perpetuae beatitudinis, quia nisi
hanc habeat, non habet esse commensuratum suae voluntati. Sed hanc securitatem habere est in bono confirmari
et in non posse peccare; quia, dum est posse ad peccandum, non est infallibilis securitas summi boni. Ergo
confirmatio in bono et non posse peccare pars est consummatae libertatis. -- Ergo posse peccare, quod tollitur
per confirmationem, non est de veritate et quiditate verae libertatis.
p. 230: Verumtamen "posse peccare", quod per confirmationem tollitur, non est ipsa vertibilitas voluntatis
creata vel pars essentialis eiusdem vertibilitatis, de qua supra locuti sumus. Ipsa enim vertibilitas naturalis
manebit, quando tamen erit firmitas, quae nunquam flectetur et securitas, quae nunquam vertetur.
pp. 230 - 231: Ex his iam patet, quod quanto aliquid beatius et melius, tanto liberius, quia esse suum habet suae
voluntati commensuratius et, ut insinuat Boetius, iudicium habet pervicacius et voluntatem incorruptibiliorem et
optatorum potestatem magis praesto et efficaciorem.

18

<Caput 18>

p. 231: His habitis de divisione ipsius perscrutandum.
p. 231: Cum igitur libertas consistat in commensuratione essendi ad velle, per divisionem essendi poterit et
libertas dividi. "Esse" voco quicquid verbaliter per verbum infinitum signatur.
p. 231: Esse autem rationalis naturae est duplex, scilicet velle et apprehendere. Et illud dividi potest in agere et
pati.
p. 231: Primum igitur esse est velle et maximum esse. In velle enim primo et per se proprie consistit beatitudo,
in "aspicere" autem non. Hoc autem esse, scilicet velle, immo quoque commensuratum est ei quod est velle, et
indifferenter in Deo et angelo et homine bono et malo. Indifferenter enim unusquisque vult, ut vult, nec potest
non velle ut vult. Omnis ergo natura rationalis paritatem habet in hoc cum alia, quod vult ut vult, et ita secundum
hoc esse, quod est velle, aequaliter est, ut vult. Ergo quoad haec nulla est liberior alia; adeo enim est
commensuratum velle malum ad velle, sicut velle bonum ad suum velle. Et secundum hoc ita est, ut dicit
Anselmus, quod liberum arbitrium non recipit magis et minus, sed aequaliter est in omnibus. Et in ista
commensuratione consistit tota essentia libertatis, quia plene est in potestate voluntatis ut velit et moveat se. Et in
hac libertate continetur praedieta vertibilitas, quam diximus essentialem libero arbitrio.
pp. 231 - 232: Non est inconveniens, cum plura sint posita in unius rei definitione, quod aliquam participent
rem illam aequaliter secundum unam conditionem ibi positam, inaequaliter secundum aliam et secundum magis
et minus; immo ita multociens est. Et sic est in libero arbitrio, scilicet quod secundum illud esse, quod est velle,
aequaliter participatur ab omnibus, secundum autem alia esse non. Unde, cum omnis voluntas scire velit, et non
errare vel decipi in iudicio vel consilio rationis suae, quae plus in actibus viget, haec esse habet maius et suae
voluntati commensuratius. Unde et in hoc liberior, in velle autem, quod vult, aequaliter libera.
p. 232: Item : si posuerimus haec tria esse meliora et illa tria peiora, et unum volentem esse secundum haec et
alterum secundum illa, et qui vult esse secundum peiora, est secundum illa, qui autem secundum meliora,
nondum est secundum illa, sed secundum aliquid eorum, quod tamen maius esse et melius est omnibus vel
peioribus, secundum quae alter est hic. Itaque qui secundum peiora est, erit quoad quid liberior reliquo, quia
magis est ut vult, id est quia habet esse commsuratius suae voluntati, et sic mali homines potentes dominantur
iustis liberiores. Alter tamen alio respectu liberior est, quia magis est ut vult, habet maius deesse
commensuratum suae voluntati. Et sic boni semper malis liberiores.
p. 232: Haec itaque libertas, qua est rationalis creatura libera in eo quod vult ut vult, et sic, quod ad hoc est, ut
vult, et habet esse commensuratum suae voluntati, est libertas a necessitate, quia nulla vi, nulla necessitate
cogitur non velle quod vult. Mutari quidem potest voluntas, sed voluntarie et in aliam voluntatem semperque
25

