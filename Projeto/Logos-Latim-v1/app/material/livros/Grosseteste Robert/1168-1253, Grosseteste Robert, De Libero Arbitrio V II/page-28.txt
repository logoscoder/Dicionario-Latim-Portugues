p. 237: Item: si est aliquid, Deus aeternaliter illud dixit; et suum dicere est suum agere. Ergo cum a Deo dictum,
a Deo actum est.
p. 237: Contrarium tamen huius videtur dicere Augustinus in Hypognostico. Dicit enim ibi, quod bonum
meritorium potest ex gratia, malum autem ex proprio defectu, medium vero, scilicet bonum indifferens, ex se. -Et hoc idem videtur dicere Bernardus.
p. 237: Quod etiam ita sit videtur per liberi arbitrii definitionem: Est enim liberum arbitrium instrumentum se
ipsum movens. Si enim ab alio moveretur, non esset verum dicere, quoniam est se ipsum movens.
p. 237: Item: ponatur per impossibile, quod Deus dixisset ab aeterno: "Sicut ego in eo solo verbo nullo
adiuvante omnia facio quae volo, sic fiat liberum arbitrium faciens suo verbo suam motionem in bonum naturae
nullo neque me, neque alio adiuvante." -- Si ita dixisset, constat, quod ex se se moveret; et licet ita dixisset,
tamen suum movere esset a Deo causaliter, licet non in quolibet motu particulari adiuvaret motum eius; et sic
quamvis hoc ita esset, sequeretur bene adhuc, quod omnia ab ipso Deo. -- Quod autem ita dixit, videtur. Est enim
liberum arbitrium Dei similitudo et imago. Ergo cum Deus sit suo verbo omnia faciens, huius similitudinem erit
in libero arbitrio, quod est eius imago, reperire, scilicet quod universum quoddam faciat suo verbo. Et hoc
videtur facere.
p. 238: Est enim anima quodammodo omnia, et hoc tam apprehensione quam appetitu. De apprehensione patet.
Patet etiam de appetitu, quia non est aliquis appetitus in aliqua creatura, cuius appetitum proportionalem non
contingit reperiri in homine. Et ista duo, scilicet appetitus et apprehensio sunt in radice unum, ut in pradictis
dictum est.
p. 238: Item: cum ita sit Deus summe bonus, patet, quod nihil est in eo, cuius aliquod vestigium non reperiatur
in aliqua creatura. Ergo et huius vestigium, quod est omnia suo verbo facere, est in aliqua creatura reperire. -Sed constat, quod in nulla, nisi haec sit in libero arbitrio. Est ergo hoc ibi reperire.
p. 238: Utrum autem ita sit, quod suus motus sit a se, an non, non determino, sed perspicue videntibus
investigandum derelinquo.
p. 238: Quaeramus igitur, utrum etiam motio arbitrii liberi, qua movetur ad malum, sit a Deo? Et hoc non
videtur, quia Dei cogere est Dei velle. Ergo cum non velit aliquem facere malum, non cogit ad malum agendum.
p. 238: Sed dicet aliquis forte, quod ipsa motio, qua libertas arbitrii movetur ad malum, scilicet ipsum velle a
Deo est. Coniunctionem tamen voluntatis cum malo non vult Deus.
p. 238: Sed contra hoc sic potest opponi: antequam revera sit coniunctio velle cum malo, est ipsa voluntatis
deformatio, ex qua deformatione sequitur hoc velle. Ergo non est a Deo.
p. 238: Item: principium malitiae est in voluntate ipsa hanc coniunctionem sui cum actu malo appetente. Ipsa
igitur voluntas non est a Deo. -- Istud iterum non determino. Si tamen dicere velis, quod ipsa motio liberi arbitrii,
qua ad bonum indifferens movetur, a Deo est, sic et hic dicere potes, quod quicquid est in voluntate volente
malum, quod esse dicit, a Deo est. Unde ipsum totum velle in se a Deo est; deformitas autem voluntatis et illa,
qua primo vult malum et illa etiam, quae consequuntur ad eius coniunctionem cum malo, ab ipsa sola voluntate
est et nullo modo a Deo.
p. 238: His duobus quaesitis quaeritur de tertio, utrum scilicet liberum arbitrium ex se solum possit velle bonum
meritorium.
p. 239: Quod non possit, cogit fides nostra dicere. -- Quod etiam sic patere potest: omnis causa melior est suo
effectu, et loquamur per se. Ergo efficiens bonum de non bono maior est eo, qui efficitur. Igitur si aliquis malus
se bonum efficeret, esset ipse malus se bono melior. Hoc autem impossibile. Ergo impossibile est, quod quis se
bonum efficiat. Sed bonus efficitur quis volendo bonum meritorium, scilicet bonum gratiae. Ergo nullus de se
hoc potest velle.
p. 239: Item: maius esse est bonum esse, quam esse simpliciter. Ergo maius est facere bonum esse, quam esse
solum. Ergo et faciens bonum esse in eo est maior eo, qui facit esse. Causae enim proportionantur ut causata.
Ergo si tu faceres te bonum esse et Deus fecit te esse, sequeretur, te maiorem esse Deo. Hoc autem impossibile
est. Et ista sunt argumenta Augustini et Bernardi.
p. 239: Item: virtus finita non movet aliquid per infinitum. Sed cum vis bonum gratuitum, unus spiritus efficeris
cum Deo. Ergo cum Deus in infinitum excedat omnem creaturam, non potes a te transferri ad ipsum, nisi virtute
infinita, scilicet virtute increata.
p. 239: Sed sic eadem ratione forte videretur alicui, quod cum fuit quis bonus, non posset ex se malus fieri, quia
sic ex se transiret spatium infinitum, scilicet a Deo sive uniformitate cum Deo ad se, inter quos infinita est
distantia. -- Sed aliquem fieri ex bono malum nihil aliud est, nisi ipsum derelinqui a gratia, quae est virtus
28

