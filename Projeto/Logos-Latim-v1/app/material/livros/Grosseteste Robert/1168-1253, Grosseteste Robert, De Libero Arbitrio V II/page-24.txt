"liberum" ad voluntatem proprie pertinet. -- Unde Augustinus in Hypognostico : "Cur liberum arbitrium dicatur
paululum disserendum est. Arbitrium scilicet ab arbitrando rationali consideratione vel discernendo, quid eligat
quidve recuset, puto, quod nomen accipit: ideo liberum dictum, quod in sui sit positum potestate, habens agendi
quod velit possibilitatem, quod est vitalis et rationalis animae motus."
p. 227: Cum igitur ratio et voluntas virtutes sint diversae, arbitrium vero in ratione, liberum quoque in voluntate
sit, non irrationabiliter dubitari potest, quomodo liberum arbitrium unum sit et non duo. Vel si est aliquid unum,
magis est ratio, quam voluntas?
pp. 227 - 229: Forte verius dici potest, quod ipsa radix una voluntatis et rationis est substantia et quiditas liberi
arbitrii, quia in ratione est arbitrans et in voluntate liberum. Quod consonat verbo Augustini : "Haec enim radix
est motus vel motivum animae rationalis et vitalis. Una enim radix est, quae movet se hinc ad actum rationis,
hinc ad actum voluntatis." -- Hoc etiam satis consonum est supradictis verbis Bernardi, quibus dicit liberum
arbitrium esse consensum voluntarium, ipsum "liberum sui" propter voluntatem, eundem "iudicem sui" propter
rationem. -- Necesse est enim idem esse in essentia et in radice apprehensivum et appetitivum. Non enim
appetitur, nisi quod comprehenditur. Sed nunquam propter alicuius apprehensionem aliud appeteret illud idem
apprehensum, sicut numquam appeteret unus homo aliquid, quia alius apprehendit idem. Nec unquam appeteret
gustus aliquid, quia visus apprehendit illud, nisi gustus et visus essent idem in radice sensus communis. -- Sicut
itaque splendor radii solis non et calor neque calor est splendor, et tamen calor est splendor non sunt aliud, quam
una essentia radii et ambo sunt unum in unius radii essentia, sic aspectus et affectus, ratio scilicet et voluntas,
licet simpliciter loquendo haec non sit illa, sunt tamen unum in radicis una essentia. Et haec radicis unica
essentia aspiciens et appetens sese protendens in rationem iudicantem et voluntatem vertibilem et liberam, in
quantum haec radix est sic sese protendens "iudex sui" propter rationem et "libera sui" propter voluntatem,
liberum est, et secundum hunc modum, haec dictio "liberum" non tam adicitur arbitrio, quam huic radici, cuius
essentia est et libera et arbitratus; nihilominus tamen potest supradicto modo haec dictio "liberum" denominare
arbitrium. His visis dubitari forte posset, quare potius dicatur arbitrium, quam iudicium? -- Et forte ideo magis
dicitur arbitrium, quia iudicium inevitabile est, id est non est potestas ad declinandam sententiam iudicii. Dat
enim iudicium necessitatem. -- Arbitrium vero est iudicium, quod sponte subicitur; et non incumbit necessitas
implendi arbitratum, sed relinquitur libertati voluntatis eius, cui arbitratum est. Arbitrium enim proprie dictum
relinquit libertatem tam ei, cui arbitratur, quam arbitro. -- Unde Seneca de beneficiis sic dicit de libertate arbitrii
ex parte arbitri : "Et melior videtur condicio causae bonae, si ad iudicem, quam si ad arbitrum mittitur, quia illum
formula includit, et certos quos non excedat terminos ponit, huius libera ex nullis adstricta vinculis religio et
detrahere aliquid potest et adicere et sententiam suam non prout lex aut iustitia suadet, sed prout humanitas ant
misericordia impulit regere."
p. 229: Et sic est de arbitrio rationis, maxime de arbitrio subsequente actum voluntatis, quod potest libere
aliquid addere vel detrahere, sententiam quandoque moderari, prout impellit misericordia. Et sic est istud
arbitrium liberum ex parte arbitrantis. -- Est etiam liberum ex parte eius, cui arbitratur. Voluntas enim cui
arbitratur, libertatem habet rationis iudicium sequi vel abnuere. Et ita propter hanc ex parte arbitrantis et eius, cui
arbitratur libertatem, verius dicitur arbitrium, quam indicium. Iudicium autem rationis, quod praecedit actum
voluntatis, licet ipsum nullam additat necessitatem voluntati, tamen forte in se limitatum est et iudicat semper
prout iustitia suadet. -- Nec dici potest, quod licet dicta est, non sit differentia inter arbitrium et iudicium, scilicet
quod iudicium necessitatem importat. A iudicio enim appellari potest. Ergo necessitatem non habet. -- Sed scias,
quod a iudicio per se non appellatur, sed ab alicuius forte iudicio appellatur, ut superioris iudicis sententia
habeatur. Et sic alicubi in iudicio est status et necessitas.
p. 229: His habitis, ut planius sit liberum arbitrium et libertas arbitrii, aliquid de vera libertate dicendum.
p. 229: Sciendum ergo, quod vera et summa libertas est esse bene secundum quod vult, et habere totum esse
suum bene commensuratum ordinate voluntati suae in sua propria potestate omni alio circumscripto. -Commensuratio itaque eius, quod est bene esse ad potestatem et voluntatem propriam ordinatam vera libertas est.
Ex hoc autem sequitur, Deum esse summe liberum. Est enim omnino ut vult, et totum suum esse
commensuratum est suae voluntati, et cum sit ei idem esse et velle et bene esse et ordinate velle, necessarioque
vult omnino ut vult, necessario est, et bene esse omnino ut ordinate vult, et velle ut vult omnino habet in propria
potestate. Igitur suum bene esse, cum hoc sit suum velle, omnino habet in sua potestate propria et voluntate
ordinata.
p. 229: Item : cum idem sit Deo esse et essentia, et esse suum ei sit in sua libertate, et ita totum quod est in
libertate consistit.
p. 230: In patria autem erit totum esse nostrum bene esse et totum commensuratum nostrae voluntati ordinatae
et totum esse bene, quod ibi habebimus, habemus in nostra potestate. -- Possumus enim aliquid adquirere si
volumus et abicere si volumus. Ergo in patria totum esse nostrum, quod erit bene esse, commensuratum erit
nostrae voluntati ordinatae, quod totum est nostrae potestatis.
24

