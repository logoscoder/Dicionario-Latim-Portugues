ageretur, non esset necessarium, sed a principio voluntarium, liberum, non necessarium. -- Si igitur laudabile est
agens ex actu, non est ille actus necessarius, sed potuit agens non egisse illum. Unde enim aliter laudabilis, nisi
quia egit bonum, cum potuit illud non egisse, vel unde vituperabilis,. nisi quia egit malum, cum potuit illud non
egisse? Unde Seneca : "Non turpiter his rebus superabuntur quae non sunt in nostra potestate."
p. 213: Item: si necessario aliquis agit hoc et nunquam fuit in eius potestate illud non agere, non iuste potest
puniri pro illo. Ergo si iuste punitur pro aliquo actu, potuit illum non egisse; similiter si iuste praemiatur.
p. 213: Item: cur erubescimus de aliquo, nisi possemus idem factum cavisse? Nam et motus pudendos
genitalium membrorum potuimus cavisse in primo parente, ut dicit Augustinus.
p. 213: Item: cur conscium et testem mali facti fugimus, nisi quia iure inde redargui possumus, cum in nostra sit
potestate, idem malum non fecisse? Si enim necessarium esset fieri, iniusta esset redargutio et cassa omnis
correptio. Ergo si iusta est redargutio et correptio, liberum fuit hoc non fecisse.
p. 213: Item: unde remordet et accusat conscientia super aliquo, nisi quia habuit in potestate idem non egisse?
p. 213: Item: unde in bonis actibus laeta est mens constans et intrepida, nisi quia, cum in potestate sua habuit
eadem bona non fecisse, sine coactione tamen eadem fecit.
p. 213: Arguunt itaque liberum arbitrium esse praeceptum, prohibitio, consilium, laus et vituperium, poena et
praemium, redargutio, correptio, rubor de malo et confusio, conscii fuga, appetitus occultationis, timor et odium
propalationis, in malo remordens et coarctans conscientia, in bono mens laeta constans et intrepida manifestari
quodam impulsu naturali desiderans. Omnis itaque scripturae auctoritas, quae praecipit vel prohibet, consulit,
laudat, vituperat, minatur poenam, promittit praemium, redarguit, corripit, probat liberum arbitrium esse.
p. 214: Item ex libro Augustini "Unde malum" sequitur liberum arbitrium esse, quod homo facit malum, ad
quod non cogitur a Deo, quia Deus summe bonus nec a scientia, nec ab alia mente bona, nec potest cogi a mente
mala vel corpore, cum sint inferiora. Unde sequitur, quod malum non facit nisi a voluntate propria.
p. 214: Licet itaque tota scriptura, ut ex praedictis patet, repleta sit auctoritatibus liberum esse probantibus, ne
tamen haec copia magis inopes faciat probare volentes ipsum esse, quasdam hic interserimus, quibus ex parte
eius esse probatur.
p. 214: Scribitur namque in Ecclesiastico 15 : "Deus ab initio fecit hominem et reliquit eum in manu consilii
sui. Adiecit mandata et praecepta; si volueris mandata servare, conservabunt te et in perpetuum fidem placitam
facere. Apposuit tibi aquam et ignem: ad quod volueris porrige manum tuam. Ante hominem vita et mors,
bonum et malum: quod placuerit ei dabitur illi."
p. 214: Item eodem 17 : "Dedit ei potestatem eorum, quae sunt super terram. Posuit timorem illius super omnem
carnem et dominatus est bestiarum et volucrum. Creavit ex ipso adiutorium simile ipsi consilium et linguam et
oculos et aures et cor dedit illis excogitandi et disciplina intellectus replevit illos."
p. 214: Item Deuteron. 30 : "Testes invoco hodie caelum et terram, quod proposuerim vobis vitam et mortem,
bonum et malum, benedictionem et maledictionem. Elige ergo vitam."
p. 214: Item Genes. 49 litterae, quam ponit Hieronymus, "Simeon et Levi fratres consummaverunt iniquitatem
suam ex voluntate sua."
p. 214: Item Isaia: "si volueritis et audieritis me, bona terrae comedetis. Si autem non volueritis neque audieritis
me, gladius devorabit vos."
p. 214: Item idem: "Omnes vos occisione decidetis, quia vocavi vos et non exaudistis; locutus sum et
neglexistis; fecistis malum ante conspectum meum et quae nolebam elegistis."
p. 215: Ipse quoque Dominus in Evangelio: "Jerusalem, Jerusalem, quae occidis prophetas et lapidas eos, qui ad
te missi sunt, quotiens volui congregare filios tuos quemadmodum gallina congregat pullos sub alas et noluisti."
p. 215: Ex his auctoritatibus sic infert Hieronymus in epistola quadam ad Demetriadem virginem : "Ubi velle
videmus et nolle et eligere et refutare, ibi non est vis naturae, sed libertas voluntatis. Plena sunt utriusque
testamenti volumina, quibus tam bonum omne, quam malum voluntarium semper ascribitur." -- Et post pauca:
neque nos ita defendimus naturae bonum, ut eam dicamus malum non posse facere, quam utique boni ac mali
capacem etiam profitemur. Sed ab hac tantummodo iniuria vindicamus, ne eius vitio ad malum videamur impelli,
qui nec bonum sine voluntate facimus nec malum, et quibus liberum est, unum semper de duobus facere, cum
semper utrumque possumus. Unde enim alii iudicant et sunt alii iudicandi, nisi quia in eadem natura dispar
voluntas est, et quia, cum omnes idem possimus, diversa facimus?
p. 215: Itaque ut clarius lucere possit, aliqua exempla sunt proferenda : Adam de paradiso eicitur; Enoch e
mundo rapitur. In utroque dominus libertatem arbitrii ostendit. Ut enim placere potuit ille, qui deliquit, ita potuit
19

