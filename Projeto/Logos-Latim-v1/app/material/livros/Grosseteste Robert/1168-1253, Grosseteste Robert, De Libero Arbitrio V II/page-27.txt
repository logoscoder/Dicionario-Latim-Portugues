eum timor, nec decipiebatur. Non enim semper coniunctum est spei,quod firmiter asserat illud quod sperat; sicut
forte quis sperat se comesturum, nec tamen hoc asserit nec eius oppositum asserit.
p. 235: Et ista solutio planius et plenius haberi potest ab Augustino Super Genesim ad litteram.
p. 235: Distingui tamen potest, quod homo in paradiso habuit inferiores gradus consilii et complaciti, scilicet
posse non peccare et posse non turbari. In patria autem habebit non posse peccare et non posse turbari. Et iuste,
cum peccaverit per voluntatem, quae habuit posse ad oppositum, amisit tam posse non peccare, quam posse non
turbari.
p. 235: Unde Bernardus : "Sola remansit ad poenam libertas arbitrii, per quam utique ceteras amisit; ipsam
tamen amittere non potuit. Per propriam namque voluntatem servus factus peccati, merito perdidit libertatem
consilii, porro per peccatum factus debitor mortis, quomodo iam retinere valebat libertatem complaciti? -- De
tribus ergo libertatibus, quas acceperat, abutendo illa, quae dicitur arbitrii, reliquis sese privavit. In eo autem
abusus est, quod, cum illam accepisset ad gloriam, convertit sibi in contumeliam."
p. 235: Item Augustinus in Hypognostico : "Non per aliud contraxit offensam protoplastus, nisi per quod potuit
ne delingueret resistere suadenti. Per velle ergo malum recte perdidit posse bonum, qui per posse bonum potuit
vincere velle malum. Quem iuste Deus iam delicto captivum voluntati depravatae dimisit, ut haec eidem esset
poena non faciendo quod vellet, insuper si Deo fuisset oboediens, sufficere potuisset ad omne bonum, quod
voluisset."
p. 235: Ex iam dictis ergo patet, quod libertas triplex est scilicet naturae, consilii et complaciti, et quod
unaquaeque earum, et quod libertas consilii et complaciti naturaliter consequitur libertatem arbitrii sive naturae
ad complementum eius et bene esse. -- Et iam dictis satis consonat verbum Anselmi, qui dicit, quod ille liber est,
qui in agendi impediri non potest et sumit ab agendis tam agenda, quam patienda in bono.

20

<Caput 20>

p. 235: Habito igitur quid sit liberum arbitrium et sic consequenter habitis tanquam causa eius materiali et
formali, consequens est quaerere de eius causa efficiente, scilicet a quo est.
p. 236: Et dicet quis statim et bene, quoniam a Deo. Contra quod sic opponi posset : a quocunque liberum
arbitrium est, ab eo est et id quod ad libertatem arbitrii consequitur. Sed malum culpae a libero arbitrio est. Ergo
et ipsum a Deo esset, si ab eo esset liberum arbitrium. At hoc falsum, ergo et primum. Et haec ratiocinatio cogit
Manichaeos ad ponendum duo principia: unum principium boni et aliud mali. -- Ista autem ratio solvenda est
dicendo, quod non sequitur, licet libertas arbitrii sit a Deo et propterea hoc malum consequens sit etiam a Deo;
licet enim artificium aliquod bene constructum de natura suae materiae, scilicet ponderis, et huiusmodi
corruptionem patiatur, hoc ipsi artifici non est imputandum, qui illud bene construxit. Ipse enim molem et
pondus, ad quae sequitur corruptio, non fecit. Sic est ex ista parte, quia in se defectum voluntarium habet, quia
ex nihilo factus est, et illum defectum non fecit Deus, sed solum fecit erectionem et hoc esse hominis et nihil,
quod ad eius ruinam faciat, nec fecit ut rueret, sed ut staret, et etiam, quod plus est, dedit potestatem non ruendi.
-- Sic ergo non impedit haec ratio, quin a Deo sit liberum arbitrium.
p. 236: Quod autem ipsum a Deo sit, probat Augustinus, sic: Totus homo fit a Deo. Ergo quicquid est de
essentia hominis, fit a Deo. Sed libertas arbitrii est de eius essentia. Ergo est a Deo.
p. 236: Item: nullum praemiat vel punit nisi sit de regno suo, sed praemiat vel punit libertatem arbitrii. Ergo de
regno eius est et factura eius est.
p. 236: Item: omne bonum a Deo, sicut probat Augustinus et valde prolixe probat hoc. Sed liberum arbitrium est
bonum. Ergo a Deo est.
p. 236: Assumptionem probat hoc modo: melius est sine quo non potest quis recte vivere, quam illud, sine quo
potest. Sed sine pede vel manu potest quis recte vivere, sine libero arbitrio non. Ergo liberum arbitrium melius
est pede vel manu. Sed illa sunt bona. Ergo et liberum arbitrium bonum. Igitur ipsum a Deo est.

21

<Caput 21>

p. 237: Hoc habito quaeri potest: utrum etiam sua motio et sua actio sit a Deo. Et cum sua motio sit ad velle
bonum gratiae et velle bonum naturae, scilicet bonum indifferens, et velle malum, quaeri potest, utrum omnia
ista possint ex se, an nullum, an aliquid sic et aliquid non.
p. 237: Primo ergo quaeratur, utrum sua motio ad bonum indifferens sit a Deo, an hoc possit liberum arbitrium
per se. -- Quod a Deo, videtur, quia talis motio in velle bonum indifferens aliquid est in essentia et "omnia per
ipsum facta sunt ."
27

