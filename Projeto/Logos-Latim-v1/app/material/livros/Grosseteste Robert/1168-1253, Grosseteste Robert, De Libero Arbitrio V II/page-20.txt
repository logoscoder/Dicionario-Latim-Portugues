peccare iste, qui placuit. Non enim a iusto Deo aut ille puniri meruisset aut hic eligi, nisi uterque utrumque
potuisset. Hoc et de Cain et Abel fratribus, hoc etiam de Jacob et Esau geminis intelligendum est ac sciendum
solam voluntatis causam esse, quod in eadem natura merita diversa sunt.
p. 215: Item Augustinus in libro de definitionibus rectae fidei : Libertati arbitrii sui commissus est homo statim
in prima mundi conditione. Postquam vero cecidit, vere bonum perdidit pariter et vigorem arbitrii, non tamen
electionem. Manet itaque ad quaerendam salutem arbitrii libertas, id est rationalis voluntas.
p. 216: Item Johannes Chrysostomus : "A nullo aufertur possibilitas credendi in Dei filium et efficiendi Dei
filium; hoc enim arbitrio hominis et cooperatione gratiae constitutum est.
p. 216: Item Augustinus super Joh. homil. 3: "De voluntate quisque sua aut antichristus, aut in Christo est."
p. 216: Item idem eodem hom. 4 : "Et omnis, qui habet spem in ipso, castificat semetipsum, sicut et ipse castus
est. Videte quemadmodum non abstulit liberum arbitrium ut diceret "castificat semetipsum". Quis nos castificat,
nisi Deus? Sed Deus te nolentem non castificat. Ergo quod adiungis voluntatem tuam Deo, castificas temetipsum
non de te, sed de illo, qui habitat in te."
p. 216: Item Augustinus : "Quomodo secundum opera sua unicuique redderetur in die iudicii, nisi liberum
arbitrium esset?"
p. 216: Bernardus quoque dicit "sola voluntas, quoniam pro sui ingenita libertate aut dissentire sibi, aut praeter
se in aliquo consentire nulla vi nulla cogitur necessitate, non immerito iustam vel iniustam beatitudine sine
miseria dignam ac capacem creaturam constituit, prout scilicet iustitiae iniustitiaeve consenserit".
p. 216: Huiusmodi testimonia scriptorum sanctorum copiosissima suppetunt. Sed ne prolixitas pariat fastidium
plurium testificationi supersedemus.

16

<Caput 16>

p. 216: Cum itaque tam rationibus fixis, quam auctoritatibus firmis constet liberum arbitrium esse, restat, ut
consequenter quaeratur "quid sit"?
p. 216: Hanc tamen investigationem praecedit altera, scilicet an liberum arbitrium dicatur univoce de homine et
de angelo bono et malo et Deo? Si enim aequivoce, ipsius non est possibile unam rationem assignare.
p. 217: Quod autem univoce dicatur, videtur per Anselmum, qui unam et communem assignat liberi arbitrii
definitionem, secundum quod de his omnibus dicitur. Igitur cum unum sit ipsius nomen et secundum nomen
ratio substantiae est eadem, est univoce dictum.
p. 217: Item: solum univocum comparabile est; sed de his liberum arbitrium recipit comparationem secundum
magis et minus, quod patebit ex auctoritatibus inferius dicendis: igitur univocum est.
p. 217: Item: si ratio et voluntas in his dicitur univoce tunc similiter liberum arbitrium, quia liberum arbitrium
nihil aliud est quam rationalis voluntas.
p. 217: Quod vero liberum arbitrium non dicatur univoce de creatura et creatore, patet sic: arbitrii libertas in
creatore substantia est et divinitas est; in creatura qualitas est et divinitas non est. Ergo non univoce dicitur de
his.
p. 217: Item: in nullo communicant creator et creatura. Univoca autem in aliquo communicant. Ergo creator et
creatura in nullo univocantur.
p. 217: Item: si univocaretur Deus cum aliquo in aliquo dicto non secundum relationem, oporteret Deum esse
compositum et non simplicem, vel ipsum esse partem alterius substantiae vel qualitatem vel quantitatem alterius.
p. 217: Item: liberum arbitrium dictum de creatura continetur sub genere aliquo praedicamentali; dictum vero de
Deo sub nullo genere praedicamentali continetur. Ergo non univoce de illis dicitur.
pp. 217 - 218: Quomodo igitur Anselmus eius assignavit rationem unam? Concedimus revera, quod nihil
univoce dicitur de creatura et creatore; sed tamen creatura rationalis ita propinquum est vestigium et similitudo et
imago sui creatoris, quod in his, secundum quod est propinquum et assimilatum vestigium, meretur etiam
communicare et nomen, non quidem univoce sed propinqua, imitatoria similitudine. Sic et nominis definitionem
habet unam, non univoce, sed propinqua, imitatoria similitudine. Et est quoque similitudo tam vicine imitatoria,
quod intellectus unico aspectu contueri potest exemplar in exemplato et e contrario, sicut imaginem sigilli in cera
ab illo sigillo impressa est et e contrario. Et intellectui sic contemplanti et sic quasi unum ista duo facienti
assignandum est unum nomen et una definitio liberi arbitrii in creatore et creatura, quia unico et non diviso
aspectu contuetur hoc in creatura et creatore propter vicinae imitationis similitudinem. Quae tamen in se divisa
20

