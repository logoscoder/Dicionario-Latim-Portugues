haec est potentia prima remota. Et de hac loquuntur Hieronymus et Bernardus. -- Dicitur vero potentia peccandi
propinquior ipsa voluntas sua sponte iam inclinata actu vel habitu deorsum et ad malum. Et haec potentia, quia
est ad inferius declinatio, ex solo defectu rationalis creaturae est, ut dicit Augustinus; et haec non est vere
potentia, sed magis impotentia, sicut dictum est iam, male informata et ad non-esse declinata. Ipsa tamen
potentia, quae naturaliter potest ad utrumque in se considerata, creata est et bona est. Et hanc fecit Deus.

13

<Caput 13>

p. 210: Item: videretur forte alicui arbitrium non esse liberum, quia potest ei dominari peccatum. Liberum enim
arbitrium peccare potest, et si peccat, servus est peccati; et sic ei dominatur peccatum. Ergo liberum non est.
p. 210: Sed hoc non sequitur: immo si peccatum posset ei invito dominari et esset haec potestas ex parte peccati
dominantis, non haberet revera veram libertatem. -- Nunc vero liberum arbitrium sui iuris est, nec nisi voluntarie
subicitur peccato, estque in eius potestate se non subicere peccato, velut si esset homo potens liber, in quem alius
impotens nullam haberet potestatem vel dominium, posset tamen ille potens sponte et nulla coactione se subdere
dominio impotentis. Et si ex hac potentis potestate posset impotens solum eidem dominari, nihilominus propter
hoc esset ille potens liber.
p. 211: Sed ponatur, quod iam se sponte subdidisset potentioris dominio et de iugo servitutis iam initae nullo
modo per se posset evadere: nunquam esset adhuc liber, immo patet, quod servus. Similiter videtur, quod
voluntas, cum iam se subdidit peccato, amisit libertatem. Cui consonat illud Joh. 8 : "Qui facit peccatum servus
est peccati" et illud Apostoli ad Rom.: "Cui exhibetis vos servos ad oboediendum, servi estis eius, cui oboedistis,
sive peccati ad mortem, sive oboeditionis, ad iustiam."
p. 211: Sed huius solutio evidentius patere poterit, cum patuerit quid sit liberum arbitrium et quot sint modi
libertatis illius.

14

<Caput 14>

p. 211: Item: numquid liberum est, quod cogi potest? Constat, quod non. Ut, si quis timore mortis compellitur
ad mentiendum ne occidatur, cum vis compellentis et timor mortis eum cogat, nonne invitus et coactus mentitur?
Quomodo ergo voluntarie et libere? Vult namque non mentiri. Et ponamus, quod non vult mentiri. Facit itaque
quod non vult. Ergo facit hoc non ex voluntate; ergo non ex libero arbitrio.
p. 211: Item: qui mentitur ob timorem mortis, duas habet voluntates, unam vivendi et alteram non mentiendi.
Sed voluntas vivendi maior est reliqua et superat reliquam et, ut videtur, mentiri cogit; et ita semper voluntas
cogitur, et ita non est libera.
pp. 211 - 212: Dicendum, quod remanet integra voluntas non mentiendi, licet voluntas vivendi sit maior et
fortior et educat actum oppositum voluntati non mentiendi. Et mentitur non ex voluntate mentiendi, neque ex
voluntate non mentiendi coacta, sed mentitur ex voluntate vivendi. Actus itaque mentiendi in hoc casu ex
voluntate vivendi educitur, et hoc est voluntatem non mentiendi cogi, scilicet a suo actu impediri, per hoc, quod
voluntas fortior educit in esse actum oppositum.
p. 212: Non potest igitur aliqua voluntas cogi, ut non velit quod vult, sed potest cogi, ut non agat quod vult; et
hoc vel per fortiorem voluntatem agentem oppositum, ut in praedicto casu, vel aliis impedientibus instrumenta
motiva, quominus oboediant voluntati imperanti. Mentitur itaque ex voluntate vivendi, sive ex voluntate
mentiendi, ut vivat, non tamen simpliciter ex voluntate mentiendi. Et secundum hoc non est verum, quod omnis
actus voluntarius egreditur a voluntate eiusdem actus, quia in hoc casu actus mentiendi non egreditur ab eiusdem
actus voluntate, sed a voluntate alterius actus.

15

<Caput 15>

p. 212: Positis rationibus, quae liberum arbitrum destruere videbantur, et earum solutionibus, consequens est
ostendere ipsum esse. -- Quod patet: alioquin esset omne praeceptum cassum. Quod enim utiliter praecipitur,
potest fieri et potest non fleri. Si enim necesse est fieri, in cassum praecipitur, et similiter si necesse est non fieri,
in cassum praecipitur. Ergo si non in cassum praecipitur, neque necesse est fieri, neque necesse est non fieri. Sed
si non necesse est fieri, potest non fieri; et si non necesse est non fieri, potest fieri. Ergo si non in cassum
praecipitur, potest fieri et non fieri.
p. 212: Eodem modo, si non in cassum prohibetur, et si non in cassum consulitur ut fiat vel non fiat.
pp. 212 - 213: Item: si ex necessitate aliquid agitur, ex illo actu non est agens laudabile, nisi forte et ipsa
necessitas esset voluntarie assumpta et posset ex voluntatis libertate non fuisse assumpta. At per hoc, quod sic
18

