delinquat, potest enim universitas delinquere, alioquin non praeciperetur in Levitico, quod omnis turba filiorum
Israel offerret vitulum pro peccato ignorantiae, aut negotium aliquod habeat et causam cum alio; quis hujusmodi
delictum corriget aut causam discutiet, nisi praelatus qui praeest? Unus enim aliquis de universitate, qui caput
universitatis non est, non potest ipsius universitatis judex et corrector esse, cum minor non possit majorem
dijudicare, nec ut judex corrigere seu punire; pars autem suo toto minor est. Sed ad caput pertinet de toto residui
corporis per virtutem discretivam judicium, sensificatio quoque totius per communem sensum, et motio per
virtutis motivae imperium. Sic et praelati solius ejus corporis, cujus est caput, est judicium, et per potestatem
ordinariam sensata motio ab errore ad verum, a distorto ad rectum, a pravo ad bonum.
pp. 363 - 365: Ex praemissis itaque colligitur quod praelatis reservantur majora et graviora onera, omnium et
singulorum negotia insuper et judicia, ac per hoc correctiones universitatum; sed ne graventur supra vires suas,
adduntur eis coadjutores de eorum potestate participantes ad supportandum cum eis onerosam multitudinem
negotiorum minorum et faciliorum, singulos multitudinis, non multitudinem totam tangentium, in nullo tamen
potestate imminuta: unde tamen expedire viderint, possunt et debent etiam minora et quorum expedire viderint
negotia dirigere et qualiter dirigantur et peragantur ab assumptis in parte suae sollicitudinis coadjutoribus non
negligenter, sed vigilanter et diligenter, perscrutari atque prospicere, inventas quoque negligentias atque defectus
supplere atque errata corrigere, deformata reformare, bene inchoata promovere, et promota ad consummationem
producere. Propter haec, ad instar praedictae ordinationis in veteri Testamento factae, dominus Papa, qui est in
omni domo Domini fidelissimus et in omni populo ejus velut Moyses, quem constituerat Dominus servum suum
in omni domo sua fidelissimum et principem super omnem populum suum Israeliticum, plenitudinem habet
potestatis super gentes et super regna; ut evellat et destruat et disperdat et dissipet et aedificet et plantet.
Potestque de sua potestate tam universitatum quam singulorum, tam majorum quam minorum, majora et minora
negotia omnia dijudicare, corrigenda et reformanda corrigere et reformare. Sed quia prae multitudine subditorum
solus non potest per actum, quod tamen potest per potestatem, onus universorum et singulorum sustinere,
assumpti sunt in parte suae sollicitudinis ecclesiarum praelati, videlicet, episcopi, ut participantes de suae
potestatis plenitudine secum sustentent onus suum, ut levius sit ei, partito in alios onere, perfectiusque
compleatur, quod supra vires unius esset per actum complere; reservatis sibi quibusdam majoribus, quae potest
ipse solus, et quae de potestate episcopali derivata a potestate apostolica nullus potest episcopus. Hoc enim exigit
ordo rationis et naturae, ut virtus influens plus possit quam recipiens de influentia et potens solum ex eo quod ab
influentia recepit; plus enim possunt Seraphin quam Cherubin, et plus in illuminando et calefaciendo potest sol
quam possint luna vel stellae, quae non lucent nisi a sole: sicut autem dominus Papa se habet ad universalem
ecclesiam in potestatis plenitudine, sic se habet episcopus in potestate accepta a potestate apostolica ad suam
dioecesim, cum episcopus sic sit in sua dioecesi, tanquam Moyses fidelissimus servus Domini in omni bono
populi Israelitici;
p. 365: exceptis igitur his quae domino Papae tantum reservantur, omnia potest episcopus in sua dioecesi quae
competunt curae et saluti animarum et causarum ecclesiasticarum decisioni. Quia tamen solus non potest onus
totius dioecesis sustinere, licet ejus sint omnia, exceptis praedictis de ordinaria potestate, adjuncti sunt etiam
episcopis in sustinendo onere coadjutores, de episcopali potestate ad onus sustinendum participantes; qui iterato
coadjutores, si et ipsi non possint onera sua soli sustinere, sub se habent alios ad onus comportandum, et sic
donec perveniatur ad infimos, qui prae levitate et parvitate oneris ad ejus sustentationem valeant sufficere;
semperque superiori potestati reservantur multa, quae non potest potestas inferior; nunquam tamen aufert sibi
superior quod potest inferior de ejusdem superioris sola potestate. Quis enim bonum suum, quod sibi potest
retinere integrum, et tamen illud cum alio communicare, ita illud cum alio communicat, quod idem sibi
imminuat? Numquid sol sic illuminat lunam ad lucendum in solis absentia per noctem, ut sibi detrahat de suo
lumine?
pp. 365 - 366: Accidit autem plerumque quod aliquis inferior vel totam suam potestatem vel partem ejus accipit a
potestate superiori mediata, inter quam videlicet et ipsum inferiorem est una vel plures mediae potestates, velut
rectores et vicarii ecclesiarum parochialium, qui potestatem regiminis animarum quam habent totam accipiunt ab
episcopo, inter quos tamen et episcopum sunt mediae quaedam potestates, videlicet, decani rurales et
archidiaconi, quibus rectores et vicarii ex ordinatione episcopi sunt subjecti. In quibusdam etiam episcopatibus
decani rurales constituuntur sub archidiaconis per episcopum tradentes eis quicquid habent potestatis. In
hujusmodi igitur potestatibus inferioribus suscipientibus id potestatis quod habent non a superiori potestate
immediata, sed a mediata, potest accidere quod aliquid possit illa potestas inferior quod non possit illa quae sibi
est immediate superior. Potest enim ipsa potestas superior mediata de suae potestatis abundantia tribuere
inferiori, quod non tribuit ejusdem inferioris immediato superiori. In hujusmodi igitur non est instantia contra id
quod supradictum est, videlicet, quod quicquid potest potestas inferior, potest superior, sed non convertitur.
Intelligendum est enim hoc de illa potestate superiori respectu suae inferioris quae inferiori tribuit id quod habet
potestatis. Propter hoc aliqui etiam episcopis subditi possunt quod non possunt episcopi, utpote patres abbates
Cisterciensis ordinis possunt suas filias domos visitare, quod tamen non possunt episcopi, quibus illi abbates sunt
subditi, utpote quibus in sua benedictione promittunt canonicam obedientiam salvo ordine suo. Indulsit enim hoc
3

