<Caput 5>
p. 25: Post hoc videndum est de motu stellarum fixarum, quem habent praeter motum ab oriente in occidentem
qui est communis omnibus corporibus caelestibus. -- Verumtamen ex eo quod dicuntur fixae, videtur quod non
habent motum aliquem praeterquam praedictum. -- Sed sciendum est, quod non dicuntur stellae fixae, quia non
habent motum proprium, sed quoniam figura et imago, quam constituunt aliquot ex his, quae dicuntur stellae
fixae, semper retinentur ab eis, verbi gratia si tres stellae triangulum faciunt, semper retinent eandem figuram. A
fixione igitur figurarum, quas faciunt, fixae dicuntur. Ptolemaeus igitur in libro Almagesti posuit, quod omnes
stellae fixae et omnes auges planetarum moventur super polos zodiaci, et quod unaquaeque describit in centum
annis unum gradum de circulo, in quo situm est corpus stellae, descripto super polos zodiaci contra motum
firmamenti. Et accideret per hanc viam Ptolemaei, quod auges solis et stellae, quae sunt in signis
septentrionalibus, pervenirent in signa australia, fieretque regio habitata inhabitabilis; quod patet per rationem
superius dictam, qua ostenditur per solis excentricitatem, quod regio inter eclipticam et parallelum australem est
inhabitabilis.
pp. 25 - 26: Thebit vero, qui operatus est super operationes Ptolemaei, invenit per certa experimenta motum
stellarum fixarum esse alium. Ad imaginandum igitur motum stellarum fixarum, quem invenit Thebit,
imaginemur in caelo zodiacum ex 12 signis constantem, sicut praedictum est, et divisum in quattuor partes per
duo puncta aequinoctialia et duo solstitia. Incipiantque aries et libra a punctis aequinoctialibus et cancer et
capricornus a punctis solstitialibus. Diciturque zodiacus iste zodiacus fixus. Eruntque 12 signa 12 spatia solum
firmamenti. -- Sub firmamento autem est sphaera stellarum fixarum. -- Imaginemur iterum in sphaera stellarum
fixarum zodiacum alium numero a praedicto constantem ex 12 imaginibus ex stellis fixis compositis. Et hic
circulus magis propie dicitur zodiacus a zoas, quod est animal, propter imagines animalium, ex quibus constat.
pp. 26 - 27: Principio igitur arietis zodiaci fixi centro posito et super ipsum circulo descripto occupatis 8
gradibus et 37 minutis et super caput librae fixae huic aequali circulo descripto, imaginemur caput arietis et
librae imaginum circumferri in duabus praedictis circumferentiis duorum praedictorum circulorum. Movetur
igitur caput arietis et librae zodiaci imaginum in duabus praedictis circumferentiis, quando sunt in parte
septentrionali caput arietis, cum motu firmamenti, caput vero librae contra motum firmamenti; et quando sunt in
parte australi, cum motu firmamenti, in 12 annis unum gradum et duo minuta describendo.
p. 27: Quando igitur hi duo zodiaci sunt ita siti, quod unus sub alio est et caput arietis mobilis erit in 19 minutis
quinti gradus arietis fixi, erit caput librae mobilis in consimili loco librae fixae. Et cum caput arietis mobilis erit
in 42 minutis 26 gradus piscium fixorum, erit caput librae mobilis in consimili loco virginis fixae. Caput vero
cancri et capricorni imaginum adhaerent in ecliptica, progrediendo et regrediendo in ea.
p. 27: Cum enim caput arietis mobilis a praedicto minuto piscium recedit, recedit ab ecliptica, et similiter caput
librae mobilis in partem oppositam; nec pervenit caput arietis ad eclipticam, donec veniat ad praedictum
minutum quinti gradus arietis fixi. Verumtamen caput cancri mobilis fuit in consimili loco in ecliptica in
geminis, cum caput arietis mobilis fuit in praedicto minuto in piscibus; et cum caput arietis ascendit versus
praedictum minutum quinti gradus arietis fixi in circumferentia praedicti circuli, caput cancri semper progreditur
in ecliptica, donec veniat in 19 minutum quinti gradus cancri, capite arietis perveniente in consimilem minutum
arietis fixi. - Descendente igitur capite arietis iterum versus pisces in circumferentia praedicta retrocedit caput
cancri in eliptica eodem spatio, quo progressum est. Et iste motus, quem sic imaginati sumus in praedictis
circulis duobus, est motus totius sphaerae stellarum fixarum et augium omnium planetarum.
pp. 27 - 28: Cursus vero lunae est sub zodiaco. Verumtamen non est cursus eius directe sub ecliptica, sicut est
cursus solis, sed lunae circulus secat eclipticam in duobus punctis oppositis, declinans ab eius circumferentia
quinque gradibus. Est autem circulus lunae excentricus, sicut circulus solis. In circumferentia vero excentrici est
centrum circuli brevis, quem devehit excentricus. Sunt autem circulus brevis et excentricus in superficie una.
Centrum vero corporis lunae est semper in circumferentia circuli brevis. Excentricus itaque lunae circumvolvitur
super diametrum terrae, ab oriente in occidens motu continuo et uniformi. Describit itaque centrum excentrici
circuli motu praedicto circulum circa centrum terrae, et centrum excentrici semper est in circumferentia illius
circuli. Centrum vero circuli brevis movetur e contrario ab occidente in oriens, ita quod, si ducatur linea a centro
terrae per centrum circuli in firmamentum, terminus lineae motu aequali movetur, et is motus lineae vocatur
motus lunae medius in caelo. Et quotiens iste motus medius lunae est in eodem puncto cum medio motu solis,
centrum epicycli est in auge excentrica lunae, separanturque statim auges excentrici lunae et centrum epicycli et
relinquitur motus medius solis in medio inter augem excentrici et centrum epicycli aequaliter distans ab utroque.
Evenitque de necessitate, quod cum medius motus lunae opponitur medio motui solis, occurrit centrum epicycli
augi excentrici, separenturque ibi iterum et occurrunt sibi invicem, cum iterum coniungitur medius motus lunae
medio motui solis. Ex quo patet, quod centrum epicycli bis in uno mense describit excentricum. Estque motus
epicycli velocior motu excentrici, quantum est motus medius solis. Aliter enim non semper aequaliter distarent a
medio motu solis medius motus lunae et centrurn excentrici. Luna vero movetur in circumferentia sui epicycli,
ita quod in superiori parte sui epicycli movetur cum firmamento ab oriente in occidens et in inferiori parte ab
occidente in oriens.
6

