sphaerice moto circa diametrum immobilem. Scimus utique, quod quinta essentia circulariter mota est circa
diametrum fixam. -- Diameter fixa axis vocatur latine, hebraice quidem magual, et extremitates axis poli
appellantur. Quorum unus, qui nobis semper apparet, arcticus appellatur ab artos graece, quod est ursa latine eo,
quod prope illum est tam maior ursa, quam minor. Polus ei oppositus antarcticus dicitur, quasi contra arcticum
polum positus. Super hos duos polos ut diximus, circumvolvitur coelum cum omnibus stellis et planetis, qui sunt
in eo motu aequali et uniformi per diem et noctem semel, cuius motus causa efficiens est anima mundi.
pp. 13 - 14: Imaginemur itaque circulum magnum per duos polos praedictos circumductum et alium per eosdem
polos circumductum, secantem priorem orthogonaliter: hi duo circuli vocantur coluri, a "colon," quod est
membrum et "uros", quod est bos silvester eo, quod apparens nobis in visu de circulis illis caudae bovis
assimilatur.
p. 14: Imaginemur iterum circulum magnum circumductum distantem ab utroque polo secundum latus quadrati.
Hic circulus utrumque praedictorum secabit orthogonaliter, et hic vocatur aequinoctialis, eo quod, quando sol
circumrotatione firmamenti describit illum circulum, aequalis est dies nocti in omni regione.
p. 14: Ab aequinoctiali itaque circulo accipiantur 24 gradus vel 23 gradus cum 33 minutis, versus polum
arcticum in uno praedictorum colurorum et a puncto aequinoctiali opposito priori. Sumantur in eodem coluro
totidem gradus et totidem minuta versus polum antarcticum, et circumducatur circulus magnus per terminos
praedictorum graduum et minutorum hinc inde sumptos, qui circulus de necessitate transibit per duo puncta
circuli aequinoctialis, ubi circulus aequinoctialis reliquum colurum secat: hic circulus magnus vocatur linea
ecliptica sive cingulus signorum. Et si huic circulo circumducantur duo circuli aequidistantes hinc inde, quorum
uterque distat ab eo per sex gradus, superficies circularis habens latitudinem duodecim graduum inter eosdem
circulos contenta, zodiacus vocatur a zoas, quod est animal eo, quod eius partes imaginibus sunt insignitae
nominibus animalium nuncupatis. -- Hic enim circulus in 12 partes dividitur et vocatur unaquaeque pars
duodecima signum unum. -- Quodlibet iterum signum in triginta gradus dividitur et erunt in toto circulo 360
gradus. -- Quilibet etiam gradus in 60 minuta dividitur. -- Initio itaque sumpto in zodiaco, ubi eum secat
aequinoctialis circulus, a qua sectione, si fiat processus contra motum firmamenti, proceditur in partem
septentrionalem, principium primi signi invenitur. Prima enim duodecima vocatur aries, secunda taurus, tertia
gemini, quarta cancer, quinta leo, sexta virgo, septima libra, octava scorpio, nona sagittarius, decima
capricornus, undecima aquarius, duodecima pisces.
pp. 14 - 15: Principium cancri est in puncto cinguli signorum, qui magis appropinquat polo arctico. Et motu
ipsius puncti describitur quidam circulus aequidistans aequinoctiali, qui vocatur parallelus eo, quod est
aequidistans, et tropicus aestivalis, quia sol accedens ad illum in aestate convertit motum suum versus austrum.
Tropos namque graece idem est, quod conversio.
p. 15: Circumvolutione iterum initii capricorni describitur iterum circulus aequidistans aequinoctiali aequalis
priori aequidistanti, qui tropicus hiemalis appellatur eo, quod sol ad eum accedens in hieme, cum ibi pervenerit,
convertit motum suum ad septentrionem.
p. 15: Si igitur imaginemur lineam rectam orthogonaliter penetrantem superficiem circuli signorum per centrum
eius, linea illa erit axis zodiaci, cuius extremitates scil. poli erunt in coluro, qui transit per puncta tropica cancri
et capricorni remota utrimque a polis mundi, quanta est declinatio punctorum tropicorum ab aequinoctiali.
Circumrotatione itaque polorum zodiaci describuntur duo circuli aequidistantes ab aequinoctiali eiusdem
magnitudinis. Et ille, qui est prope polum arcticum, vocatur parallelus arcticus sive septentrionalis et reliquus ei
oppositus parallelus antarcticus sive australis. -- Hi quinque paralleli sunt quinque zonae, de quibus Vergilius
loquitur: "Quinque tenent coelum zonae" "totidemque plagae tellure premuntur."
pp. 15 - 16: Imaginemur iterum circulum sub cingulo signorum recte dispositum nusquam a cingulo signorum
declinantem. In circulo sic disposito currit corpus solis, ita, quod centrum corporis solis semper est in
circumferentia praedicti circuli et movetur semper in hoc circulo motu proprio contra firmamentum ita, quod in
365 diebus et quarta diei fere percurrit circulum illum. In motu tamen firmamenti circumfertur ab oriente in
occidentem et ab occidente in oriens per diem et noctem semel. -- Si itaque sol esset immobilis quoad motum
proprium, circumvolutione sua ab oriente in occidens describeret parallelum aequidistantem aequinoctiali, aut
ipsum aequinoctialem, si esset in principio arietis vel librae. -- Sed quia mobilis est, dum circumfertur motu coeli
iam recessit a puncto, in quo fuit in principio illius revolutionis. Unde circumrotatione firmamenti sphaeram
unam quotidie describit. Quae sphaera quasi parallelus est et propter insensibilem differentiam parallelum
nominamus quandoque.
p. 16: Manifestum est igitur, quod, quotiens revolvitur firmamentum, dum transit sol a principio cancri usque ad
principium capricorni, tot sphaeras vel parallelos motu firmamenti describit. Dum vero revertitur sol a
capricorno ad cancrum, per eosdem parallelos iterum circumfertur.
p. 16: Horizon vero est circulus, qui dividit medietatem coeli visam a medietate non visa et interpretatur horizon
"finitor visus." -- Radius enim visualis est sicut linea recta contingens terram. Et si ponatur linea terram
contingens et super aliquem punctum terrae protensa usque ad firmamentum et circumrotetur linea in eodem
puncto contingens terram, ipsa circumrotata faciet circulum dividentem coelum in duo aequalia, cum magnitudo
2

