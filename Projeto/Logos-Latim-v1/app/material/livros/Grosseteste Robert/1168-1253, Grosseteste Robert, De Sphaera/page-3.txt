terrae, sit insensibilis respectu coeli. Talis circulus est horizon a radio visuali descriptus. Unde quot sunt loca
super terram et circumferentiam, tot possibile est esse horizontes.

<Caput 2>
p. 16: Ex situ horizontium et eorum parallelorum praedictorum facile est videre, quid accidit in omni situ terrae
de aequalitate dierum et noctium.
p. 16: Videndum est in primis, quid accidat his, quorum zenith capitis est in aequinoctiali circulo? -- Voco autem
zenith capitis extremitatem lineae rectae ductae a centro terrae per caput hominis usque ad firmamentum. Eorum
igitur horizon, quorum zenith est in aequinoctiali circulo punctus aliquis, de necessitate transit per utrumque
polum mundi, cum semper sphaera a zenith capitis sit quarta circuli usque ad horizonta.
pp. 16 - 17: Cum igitur duo poli sint immobiles, poli sic semper erunt in confinio visus eorum, et cum omnis
circulus descriptus super polos mundi secetur a praedicto horizonte orthogonaliter et per aequalia et omnis
punctus in coelo alius a polis mundi, motu coeli describit circulum super polos mundi, manifestum est, quod
omnis punctus in coelo alius a polis eius habitantibus sub aequinoctiali habet ortum et occasum et est per
medietatem unius revolutionis super horizonta eorum et per tantum spatium sub horizonte oriturque omnis
punctus caeli et omnis stella secundum angulos rectos. -- Ex hoc patet, quod omnes dies eorum sunt aequales
singulis suis noctibus, et quilibet dies cuilibet diei et cuilibet nocti. Cum enim quilibet parallelus descriptus a
sole per unam caeli revolutionem secetur a praedicto horizonte orthogonaliter et per aequalia, et motus caeli
semper est uniformis et quaelibet revolutio aequalis alii; dumque describit sol medietatem paralleli super
horizonta, est dies, et dum describit medietatem sub horizonte, est nox. -- Manifestum est, quod omnis dies
aequalis est suae nocti, et quilibet dies cuilibet diei et cuilibet nocti.
p. 17: Praeterea, existentibus sub aequinoctiali circulo contingit, quod sol bis in anno transit per zenith capitis
eorum, scilicet quando sol est in principio arietis, et iterum, quando est in principio librae. Tunc enim motu caeli
describit aequinoctialem circulum, et umbra eorum ante meridiem tendit directe versus occidens et umbra post
meridiem directe versus oriens, et umbra meridiana rei erectae nulla. Illud patet per hoc, quod umbra semper
fertur in oppositum lucidi. -- Dum vero sol describit signa septentrionalia, oritur eis sol inter oriens et
septentrionem et ascendit cotidie inter ipsos et septentrionem, estque in meridie recte inter zenith capitis eorum
et septentrionem. Unde umbrae meridianae directe flectuntur ad austrum. Dum vero sol describit signa australia,
orietur eis sol cotidie inter oriens et austrum, et ascendit et descendit inter eos et austrum, et umbrae meridianae
directe flectuntur versus septentrionem.
p. 17: Omnibus vero his, quorum zenith est inter aequinoctialem circulum et tropicum aestivum, accidit similiter,
quod sol bis in anno transit super zenith capitis eorum et umbrae meridianae nullae; et dum sol abscindit partem
zodiaci inter tropicum aestivalem et parallelum transeuntem per zenith capitis eorum, transit sol in meridie inter
zenith capitis et septentrionem et flectuntur umbrae meridianae ad austrum. Et e contrario est, quando
solabscindit partem zodiaci inter tropicum hiemalem et parallelum transeuntem per zenith capitis eorum.
p. 17: Eis vero, qui sunt sub capite cancri, accidit, quod semel in anno, scilicet quando sol est in capite cancri,
transit supra zenith capitis eorum in meridie.
p. 18: In omni vero loco inter septentrionalem circulum et aequinoctialem est dies maior nocte, dum sol est in
signis septentrionalibus; et e contrario, dum sol est in signis australibus. Et hoc patet, quia in omni loco tali
elevatur polus septentrionalis super horizonta, quantum zenith capitis eorum distat ab aequinoctiali. Horizon
autem, qui est circulus magnus, secat aequinoctialem per aequalia, et omnem parallelum quem secat inter
aequinoctialem et polum septentrionalem secat sic, quod maius medietate relinquitur supra horizonta et minus
medietate sub horizonte. Et cuiuslibet paralleli sic divisi per horizonta remotioris ab aequinoctiali circulo pars
relicta super horizonta maior est respectu sui circuli, quam sit pars paralleli propinquioris aequinoctiali relicta
supra horizonta respectu sui circuli. -- Cum igitur quaelibet revolutio firmamenti sit aequalis alii, et in qualibet
revolutione descibat sol parallelum unum motu firmamenti semper uniformi, manifestum est, quod omnis dies,
dum sol est in signis septentrionalibus, in omni loco versus septentrionem ab aequinoctiali linea, est maior nocte
sua, quia pars paralleli supra horizonta relicta descripta a sole revolutione firmamenti est maior parte eiusdem
paralleli sub horizonte relicta. Et quanto magis sol accedit ad caput cancri, tanto facit dies aestivos maiores, quia
pars paralleli descripti a sole propinquioris capiti cancri relicta supra horizonta est maior respectu sui circuli,
quam sit pars remotioris paralleli a capite cancri super horizonta derelicta respectu sui circuli. E contrario se
habet de diebus et noctibus, dum sol est in signis australibus, quorum etiam zenith capitis magis distat ab
aequinoctiali habens dies aestivos longiores his, qui magis accedunt aequinoctiali. Declinatio namque horizontis
eorum maior est, et ab horizonte magis declivi magis relinquitur de quolibet parallelo inter aequinoctialem et
polum elevatum, quam ab horizonte minus declivi.
pp. 18 - 19: Quod autem accidit de diversitate dierum et noctium, scilicet in omni loco inter aequinoctialem
circulum et septentrionalem, dum sol est in signis septentrionalibus, idem accidit in loco tantum remoto versus
austrum, dum sol est in signis australibus. Et quod accidit nobis, dum sol est in signis australibus, idem accidit in
locis versus septentrionem, dum sol est in signis septentrionalibus. Hoc totum patet, si imaginetur polus australis
elevatus et septentrionalis depressus. -- In omni itaque loco inter aequinoctialem circulum et septentrionalem
3

