dividitur una revolutio in diem et noctem, quia horizon cuiuslibet talis loci semper secat zodiacum et duos
tropicos parallelos et omnes eis interpositos.
p. 19: In omni vero loco sub circulo septentrionali accidit totam unam revolutionem diem esse, scilicet cum sol
est in capite cancri, et totam aliam revolutionem noctem esse, scilicet cum sol est in capite capricorni. -- Cum
autem circulus septentrionalis [scilicet circulus arcticus] a polo zodiaci sit descriptus, accidit semel in qualibet
revolutione polum zodiaci esse zenith capitis his, qui sunt sub circulo illo, et tunc zodiacus et eorum horizon sunt
simul loco et est totus tropicus aestivalis supra horizonta et totus tropicus hiemalis sub horizonte. Sed quilibet
parallelus inter hos secatur ab horizonte, et ideo cum sol est in illis semper in die naturali, continget reperire
diem et noctem.
p. 19: Sole enim existente in capite cancri et describente tropicum aestivalem erit tota illa revolutio dies, quia aut
sol est in confinio visus, aut supra horizonta. -- Sole vero existente in capite capricorni, dum revolutione
firmamenti describit tropicum hiemalem, erit sol sub horizonte, et ita erit una revolutio nox. -- Sole vero
existente in signis intermediis, erit quaelibet revolutio divisa in diem et noctem, quia quilibet parallelus
intermedius ab horizonte intersecatur.
pp. 19 - 20: In omni vero loco alio est declinatio horizontis ab aequinoctiali minor declinatione zodiaci, unde
paralleli plures de his, qui sunt a tropico versus aequinoctialem, ex parte poli elevati semper sunt super horizonta
et ex opposito semper sub horizonte. Unde dum revolutione firmamenti describit sol parallelos apparentes,
semper est dies. Et dum describit parallelos totidem ex opposito occultos, semper est nox; et quanto maior est
accessus ipsius zenith ad polum, cum tanto minor sit declinatio ipsius horizontis ab aequinoctiali, tanto plures de
parallelis, quos describit sol sunt toti apparentes et totidem toti occulti. Unde plures revolutiones sunt dies unus
et totidem nox una. -- Sub polo vero est horizon cum aequinoctiali semper simul loco. Et propterea una medietas
caeli semper est apparens et alia medietas semper est occulta. Et una medietas anni, scilicet dum sol est in signis
septentrionalibus, est dies, et alia medietas anni est nox. Unde totus annus est unus dies cum una nocte.

<Caput 3>
p. 20: His praelibatis considerandum est, quid accidat de ortu et occasu signorum tam in sphaera recta, quam in
obliqua. -- Sciendum igitur, quod tam in sphaera recta, quam in obliqua ascendit aequinoctialis circulus semper
uniformiter, scilicet in temporibus aequalibus aequales partes ascendunt. Motus enim caeli uniformis est. Et
angulus, quem facit aequinoctialis cum horizonte aliquo, non diversificatur in aliquibus horis. Arcus vero de
aequinoctiali circulo, qui ascendit cum aliqua parte zodiaci, dicitur ascensio eiusdem partis.
p. 20: Partes igitur zodiaci aequales habentes ascensiones in temporibus aequalibus oriuntur, et quae in
temporibus inaequalibus oriuntur, ascensiones habent inaequales. Partes vero zodiaci aequales non de necessitate
aequales ascensiones habent, quia, quanto aliqua pars zodiaci rectius oritur, tanto maius tempus ponit in ortu suo,
et quanto obliquius oritur, tanto minus temporis ponit in ortu suo.
p. 20: Hoc patet sensui et imaginationi, si imaginemur lineas circuli magni descripti super utroque polos mundi
transeuntes in zodiaco per sectiones signorum: resecabunt enim zodiacum in 12 partes aequales et
aequinoctialem in totidem inaequales; et pars in aequinoctiali, quae respondet parti zodiaci resectae ad angulos
magis acutos, minor est parte aequinoctialis respondente parti zodiaci resectae ad angulos minus acutos.
pp. 20 - 21: In sphaera itaque recta quaelibet medietas zodiaci cuilibet medietati aequinoctialis aequales habet
ascensiones. Quaelibet enim medietas cum medietate aequinoctiali ascendit. Quaelibet etiam quartarum, quae
sunt inter puncta tropica et aequinoctialia, oritur cum quarta aequinoctialis circuli. Quodlibet autem signum
signo sibi opposito aequalem habet ascensionem. Ascensio namque cuiuslibet signi aequalis est occasui sibi
opposito, et aequalis est occasus et ortus cuiuslibet eiusdem signi in sphaera recta. -- Puncta autem tropica in
sphaera recta recte oriuntur, quia tunc transit zodiacus per polos horizontis. Puncta autem aequinoctialia in
eadem sphaera maxime oblique oriuntur. Quanto igitur aliquod signum propinquius est puncto tropico in sphaera
recta, tanto tardius oritur et maiorem habet ascensionem. Quanto vero propinquius est puncto aequinoctiali, tanto
citius oritur, et minorem habet ascensionem. Et quaelibet duo signa aeque propinqua puncto tropico aequales
habent ascensiones; similiter quaelibet duo signa aeque propinqua altrinsecus puncto aequinoctiali.
p. 21: In sphaera vero obliqua omnis medietas zodiaci inchoata in aliquo puncto signorum septentrionalium
maiorem habet ascensionem, quam medietas sibi opposita. Oritur namque quaelibet medietas in die aestivo cum
arcu de aequinoctiali simili arcui paralleli descripti a principio eiusdem medietatis --- arcui dico existenti supra
horizonta. Arcus autem super horizonta oblique existens ex parte septentrionali ab aequinoctiali maior est sua
medietate. Et arcus cuiuslibet paralleli ex parte australi ab aequinoctiali existens super horizonta est minor sua
medietate, sicut dictum est supra. -- Quaelibet vero medietas zodiaci oritur cum arcu de aequinoctiali simili arcui
existenti supra horizonta de parallelo descripto a principio eiusdem medietatis. -- Medietas igitur utrimque
inchoata aequidistans ab utroque puncto tropico acquales habet ascensiones, et quanto propinquius inchoatur
tropico aestivo, tanto maiorem habet ascensionem signo sibi opposito et medietas, quae est a capite cancri usque
ad caput capricorni maximam. Et omne signum huius medietatis habet ascensionem maiorem signo sibi
opposito. -- Ascensiones autem quorumlibet duorum signorum sibi oppositorum coniunctae in qualibet sphaera
obliqua aequantur ascensionibus eorumdem in sphaera recta coniunctis. Suntque quorumlibet signorum
4

