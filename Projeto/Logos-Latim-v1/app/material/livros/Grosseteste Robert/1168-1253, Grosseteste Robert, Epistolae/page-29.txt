19

EPISTOLA 019: MAGISTRO JOHANNI BLUNDO, CANCELLARIO EBORACI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 68 - 69.
INC: Licet lex amicitiae res etiam quae videntur impossibiles ad possibilem redigat facultatem, et quaelibet adversa pro
foedere dilectionis non rumpendo cogat fortiter hilariterque tolerare;
EXPL: Nulla tamen culpa committatur pro amico: unde nec inter malos potest esse amicitiae copulatio.
(Luard's dating: 1236)
Viro venerabili in Christo carissimo magistro Johanni Blundo, Cancellario Eboraci, Robertus divina permissione
Lincolniensis ecclesiae minister humilis salutem et sincerae dilectionis semper augmentum.
p. 68: Licet lex amicitiae res etiam quae videntur impossibiles ad possibilem redigat facultatem, et quaelibet adversa
pro foedere dilectionis non rumpendo cogat fortiter hilariterque tolerare;non vult tamen ejusdem legis sinceritas aliquid
peccatum aut inhonestum pro se perpetrari, nec ullo modo stat nomen et res amicitiae, ubi quis intuitu quasi amicitiae
praesumit aliquid inhonesti committere. Ideoque certum et fixum debet esse inter nos, neutrum nostri quia amicitiae
foedere ex longo tempore sumus astricti, velle reliquum pro se committere vel minimum inhonestum.
pp. 68 - 69: Hoc igitur de vestrae dilectionis sinceritate praesumens, spero quod nullam erga me concipiet
indignationem vestrae dilectionis sinceritas eo quod N. clericum cognatum vestrum ad ecclesiam de B. non admisi;
cum ejus admissio macula peccati carere non possit, praecipientibus canonicis sanctionibus, quod non admittantur ad
curam pastoralem insufficienter literati; ipsoque praedicto N. existente insufficienter literato, ne dicam fere omnino
illiterato. Et ne ejusdem ignorantia vestrae discretioni sit occulta, responsiones quas respondit examinatus, mitto vobis
inclusas, rogans humiliter et obnixe tota mentis affectione, quatinus vestrae dilectionis sinceritas erga me vestram ob
causam praetactam non minuatur, nec vultus vestri lumen ad me obtenebretur; experiaturque rogo meum erga vos
affectum assumptio propter vos rei periculosae per malum poenae, non per malum culpae; haec est enim lex amicitiae,
ut non refugiatur pro amico alicujus poenae susceptio. Nulla tamen culpa committatur pro amico: unde nec inter malos
potest esse amicitiae copulatio.

