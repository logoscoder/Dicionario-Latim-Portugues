alicujus alterius loci, et utrum decimae talis terrae ad hanc vel ad illam pertineant ecclesiam, eo quod si actor in
hujusmodi causa evincat possessionem ecclesiae, rei continget imminui, ac per consequens, ut aiunt, jus patronatus
ejusdem ecclesiae deteriorari, ecclesia ad quam patronus praesentabit effecta *omnem causam super possessione vel
quasi possessione *minus pingui. Accideret namque ratione consimili ecclesiastica inter duos rectores duarum
ecclesiarum divisorum patronatuum emergentem, ne ventilaretur coram judicibus ecclesiasticis, a domino rege debere
prohiberi, eo quod actore in hujusmodi causa evincente continget semper ecclesiam rei imminui, ac per hoc, secundum
quod dicunt, patronatum ejusdem ecclesiae deteriorari. Consequetur autem et sic quod hujusmodi causae ecclesiasticae
nunquam descindentur. A seculari enim judice descindi non poterunt, neque ab ecclesiastico judice, obstante regia
prohibitione. Forte autem nec consequitur quod in hujusmodi causis evincente actore, imminuetur patronatus alterius
ecclesiae. Non enim minus est patronus qui minoris ecclesiae est patronus, sicut nec minus est pater, qui minoris
hominis est pater. Patronatus enim seu jus patronatus non intenditur vel remittitur ex majoritate vel minoritate rei cujus
est patronatus. Praeterea sicut tubera et ea quae contra naturam excrescunt in carne hominis, non augent ipsum
hominem, sed deturbant; et medicinalis abscisio innaturalium hujusmodi excrementorum ipsum hominem non
imminuit, sed potius pulcrificat et sanat, ita injustae possessiones et quasi possessiones ecclesias ipsas non augent, sed
deturbant; et earum abscisio per justum judicium non est ecclesiarum imminutio, sed potius pulcrificatio quaedam et
sanatio; unde et patronatus seu jus patronatus per hujusmodi abscisionem nullo modo potest imminui vel deteriorari,
sed multo amplius emendari.
pp. 226 - 227: Legitur de bonis regibus qui cultum Dei amplificaverunt, et ministrorum Divini cultus potestates et
libertates dilataverunt. De impiis vero e contra dictum est; Altaria tua destruxerunt et prophetas tuos occiderunt gladio.
Et nonne pejus est potestates et libertates ecclesiae et executionem ecclesiasticae justitiae quam aras lapideas destruere?
Nonne satis occidunt prophetas gladio, qui potestate seculari praelatos ecclesiae impediunt ne secundum prophetalem
doctrinam justitia et judicio regant ecclesiam? Haec et hujusmodi dolenda et flebilia fiunt. Sed aut nullus aut vix aliquis
est Helias, qui zelo zelatus est pro Domino Deo exercituum. Lupus feritatis secularis potentiae saevit; sed rarus est
canis qui oblatret, rarior pastor qui occurrat et obstet, rarissimus David qui pascens gregem patris sui, et veniente leone
et urso tollenteque arietem de medio gregis, sequatur eos et percutiat, eruatque de ore eorum, quique consurgentibus
illis adversus se apprehendat mentum eorum; sed suffocet et interficiat eos, laico etiam impetente clericum, vel clerico
impetente clericum, super catallis ad instantiam clerici qui impetitur. Prohibet dominus rex, ne hujusmodi causam
descindant judices ecclesiastici; ex quo, ut supra, accidit hujusmodi causam nunquam posse descindi. Non enim
descindetur a judice seculari, canonicis statutis hoc inhibentibus, neque ab ecclesiastico judice, obstante regia
prohibitione. Sed huic morbo facile possent medelam adhibere praelati, canonicam ultionem exercentes in clericos
hujusmodi prohibitionem impetrantes.
p. 227: Accedit adhuc et aliud in libertatis ecclesiasticae detrimentum, quod ipsos ecclesiae praelatos fortius coartat, ut
ipsi etiam per se suaque propria actione violent libertatem ecclesiae. Quod licet praetactum sit in generali, non
supervacuuem tamen forte est tangere etiam in speciali.
pp. 227 - 228: Cum enim lis mota est in curia domini regis inter aliquos super jure patronatus alicujus ecclesiae, et
elapso semenstri tempore conferat episcopus loci ecclesiam talem auctoritate Concilii, et eo qui evicit jus patronatus in
curia regis praesentante aliquem ad hujusmodi ecclesiam, post hujusmodi collationem praesentatus recusetur ab
episcopo, praesentator impetrat a curia regis ut episcopus citetur per vicecomitem, et tandem compellatur per baroniam
suam quod veniat responsurus coram justitiariis domini regis, quare non admisit idoneam personam ad praesentationem
hujusmodi praesentatoris. In hoc igitur casu cogitur episcopus reddere rationem judici seculari de facto suo, quod
proprie et per se pertinet ad officium episcopale, et per consequens subicere se ipsum, inquam, episcopum et dignitatem
episcopalem seculariam judicum judicio. Admittere enim personam aliquam ad ecclesiasticum beneficium et regimen
animarum, vel recusare personam aliquam ad illud, solius episcopi, unde episcopus est, officium et opus est. Hoc autem
quam absurdum sit facere, manifeste testantur canonicae sanctiones; ait enim Bonefacius ad episcopus Galliae: "Nullus
episcopus neque pro civili neque pro criminali causa apud quemvis judicem sive civilem sive militarem producatur vel
exhibeatur. Magistratus enim qui hoc jubere ausus fuerit amissione rerum et cinguli damnatione plectetur." Sacerdotes
enim a regibus sunt honorandi, non judicandi. Cum autem episcopi pro libertate ecclesiae teneantur usque ad sanguinis
effusionem se opponere; quomodo non peccabunt, libertatem ecclesiae ipsimet suis actibus propriis violantes, si in hoc
casu judicio seculari se subiciunt?
pp. 228 - 230: Sed dicunt curiales, Frustra judicaret dominus rex de jure patronatus, nisi posset facere judicii sui
executionem. Ad quod respondendum est, quod licet contra justitiam habeantur laici ecclesiarum patroni, et judices
seculares contra justitiam determinent causas de jure patronatus; posito tamen quod haec juste fierent, ecclesia
permittente sive dissimulante judicium seculare, non plus potest in hac parte nisi uni parti litigantium adjudicare jus
patronatus et jus praesentandi, et tueri partem, pro qua tulit judicialiter sententiam in eo quod sententialiter sibi est
adjudicatum, hoc est in jure patro natus et jure praesentandi. Et forte insuper in usu hujusmodi juris hucusque, videlicet,
ut postquam episcopus suscepit mandatum regium, quod talis evicit jus patronatus, is qui praesentatus est ab eo qui
evicit non recusetur ab episcopo, quasi praesentatus a non vero patrono. Episcopus autem recusando aliquem
praesentatum ab eo cui jus patronatus adjudicatum est, ob aliam causam, non aufert aliquid praesentanti de jure
patronatus vel jure praesentandi, nec in aliquo obviat rei judicatae in foro seculari. Recusant enim episcopi illiteratos et
illegitimos et male morigeratos cum praesentantur a veris patronis, nullum per hoc facientes praejudicium ipsis

