solum lites, sed crudeles sanguinis effusiones provenire; e contra vero de caetero praesumentes canonica feriatis
animadversione; quia hujusmodi decertatores inde matrem ecclesiam violant et inhonorant, unde eam sanctificare et
honorare debuerant; nec debent aliquatenus a poena dimitti immunes, qui matrem spiritalem inhonorant; cum hi qui
matres carnales inhonorant, per legem divinam maledicuntur, et morte puniuntur.
pp. 75 - 76: Praeterea in quibusdam ecclesiis invenimus hanc pro consuetudine inolevisse corruptelam, quod in die
Paschae non recipiuntur oblationes parochianorum, nisi celebrata missa cum ad sacratissimum Dominici corporis et
sanguinis sacramentum veniunt; quam corruptelam de caetero sub gravi poena faciatis arctius prohiberi, cum grave
scandalum turpisque nota cupiditatis inde oriatur ecclesiae praelatis; plurimumque praepediatur devoltio populi ad
tantum sacramentum accedentis. Ad haec, quia alicubi invenimus, contra statutum tam generalis quam provincialis
Concilii, pro pecunia non soluta denegari sacramenta ecclesiastica et etiam in die Paschae sacramentum eucharistiae, ne
quis in hac parte quasi per ignorantiam speciem aliquam excusationis praetendere valeat, quod in hac parte in Conciliis
statutum est, faciatis non solum in synodis, sed etiam in capitulis frequenter recitari, eos qui contra praesumpserint
canonica punientes districtione.

