mutandum; mutata quippe temporis causa quod recte antea factum fuerat, ita mutari vera ratio plerumque flagitat; ut
recte non possit fieri, nisi mutetur, quia utrumque tunc erit rectum, si erit pro temporum diversitate diversum. Quod
enim in diversitate personarum uno tempore accidere potest, ut huic liceat aliquid impune facere, illi non liceat: non
quod dissimilis res sit, sed quod is qui facit; ita ab una easdemque persona diversis temporibus tunc oportet aliquid
fieri, tunc non oportet: non quod sui dissimilis sit, qui facit, sed quando facit." Ex his igitur verbis beati Augustini satis
liquere potest, ex una et eodem modo constante semper ratione pro varietate temporum et causarum, actus provenire
diversos; unumque pro altero saepe commutandum et, suborta nova causa, quod sine ipsa in aliquo tempore esset
faciendum, in eodem tempore est omittendum, et vel in aliud commutandum, vel in tempus opportunius differendum.
Valeat semper in Domino vestra veneratio.

