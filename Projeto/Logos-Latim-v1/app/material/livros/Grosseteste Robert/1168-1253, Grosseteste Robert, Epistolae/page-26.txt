16

EPISTOLA 016: FRATRI JOHANNI DE SANCTO EGIDIO

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 62 - 63.
INC: Novimus quod zelus domus Dei vos comedit, et desiderium illius aedificandae vehementer accendit.
EXPL: et hoc si placeat faciatis propter instantem necessitatem, cum quanta commode poteritis festinatione. Valete in
Christo Jesu Domino nostro.
(Luard's dating: 1235)
Viro venerabili et in Christo sibi dilectissimo Fratri Johanni de Sancto Egidio, ordinis Fratrum Praedicatorum, suus
Robertus, divina permissione Lincolniensis Episcopus salutem et sincerae caritatis quantam habet dilectionem.
p. 62: Novimus quod zelus domus Dei vos comedit, et desiderium illius aedificandae vehementer accendit.Suppetit
quoque vobis non mediocriter sed eminenter ars aedificatoria; restat ergo ut ibi libentius ac citius exerceatis artis hujus
officium, ubi per artis exercitium citius exurgere creditur caelestis domus aedificium. Hoc autem per vos in terra
nativitatis vestrae, ni vehementer fallamur, efficacius quam alibi compleri poterit. Nec opus est, ut vestrae prudentiae
nitamur hoc rationibus persuadere; ipsa enim sibi ipsi hoc persuadebit facillime. Caeterum cum omnibus sitis debitores
evangelizandi verbum salutis, maxime tamen illis, qui per vinculum ejusdem nationis vobis astricti sunt quodam f≈ìdere
fraternitatis. Ideo et Apostolus, ut scitis, specialiter optat anathema esse a Christo pro fratribus suis cognatis sibi
secundum carnem, videlicet Israelitis.
p. 62: Adhuc ut firmiter credimus, non est usquam ab aliquibus mortalibus vestra praesentia tantum desiderata,
quantum a nobis et a vestris familiaribus dilectissimis apud nos commorantibus; nec est aliquis episcoporum qui tantum
vestro indigeat auxilio in praedicando salutis verbo, quantum ego, qui prae aliis quos novi oneratus sum curae
pastoralis onere maximo.
pp. 62 - 63: Cum igitur vester labor in natione vestra dinoscatur fructuosior, et obligatio ad hoc ratione cognationis sit
arctior, et affectatio dulcedinem praesentiae vestrae desiderantium sit ardentior, meique indigentia copiosior, ad
humilitatis vestrae pedes prostrati totis exoramus desiderii visceribus quatinus ad nos nobiscum commoraturi
coadjuratores nostri in erogando pane verbi divini, velitis accedere; et hoc si placeat faciatis propter instantem
necessitatem, cum quanta commode poteritis festinatione. Valete in Christo Jesu Domino nostro.

