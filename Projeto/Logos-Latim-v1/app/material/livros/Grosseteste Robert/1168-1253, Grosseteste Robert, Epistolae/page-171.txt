talem, qualem eum supra descripsimus, ut vos, quantum in vobis est, a puteo praedictorum malorum eum extrahere
conemini, antequam puteus inferni urgeat super eum os suum, et non sit possibilitas egrediendi."
p. 356: Lator autem praesentium recessit a nobis ante octo dies completos post mandati officialis vestri praetacti
susceptionem; ideo incerti de futuris, vobis in ejus recessu scribere non potuimus quae dictus officialis erat super
praedictis facturus: ex his tamen quae audivimus, et quae nobis comminatus est, firmiter credimus quod non
obstantibus praescripta responsione nostra et denunciatione et justis appellationibus, ad institutionem praefati Roberti in
praefata ecclesia sancti Petri procedet, alias nobis in pluribus gravis existens et injuriosus.
p. 356: Quocirca vestrae paternitati devotissime supplicamus quatinus providere velit vestra discretio, ne vester
officialis vestros suffraganeos, quos in suis officiis protegere debetis et praemonere, ab officiis suis et maxime salutis
animarum, retardet, aut eis injuriosus existat; ne forte, quod absit, per hujusmodi tepescat adversus vos eorum devotio,
et in gloria vestra macula ponatur. Valeat paternitas vestra semper in Domino.

