104

EPISTOLA 102: HENRICO, REGI ANGLIAE, DOMINO HIBERNIAE, DUCI NORMANNIAE

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 308 - 309.
INC: Audivimus excellentiam vestram Willelmo de Compton, custodi temporalium abbatiae de Bardeney, praecepisse,
quod inveniri faciat W.a quondam abbati de Bardeney et monachis de parte sua, omnia necessaria abundantius et
melius quam parti adversae;
EXPL: Valeat dominatio vestra per tempore longiora.
(Luard's dating: 1243)
Excellentissimo Domino suo Henrico, Dei gratia illustri Regi Angliae, Domino Hiberniae, Duci Normanniae,
Aquitaniae, et Comiti Andegaviae, devotus suus Robertus, miseratione divina Lincolniensis ecclesiae minister humilis,
salutem et quam debitam tam devotam cum sincera dilectione reverentiam.
pp. 308 - 309: Audivimus excellentiam vestram Willelmo de Compton, custodi temporalium abbatiae de Bardeney,
praecepisse, quod inveniri faciat W.a quondam abbati de Bardeney et monachis de parte sua, omnia necessaria
abundantius et melius quam parti adversae;et quod permittat dictum quondam abbatem habere liberum ingressum et
egressum in ecclesiam praedictam pro voluntate sua; quae tamen praecepta de regia conscientia nunquam credendum
est emanasse. Regia namque potestas, cum rex a recto dicatur regimine, non potest nisi rectum praecipere; filios autem
patri suo rebelles, contumaces, et inobedientes subjectis et obedientibus praeponere, quid aliud est quam tenebras
praeferre luci, amarum dulci, et malum bono? Filii carnales rebelles patribus et contumaces, secundum legem Moysi,
ab universo populo fuerant lapidandi. Cum 309 igitur majoris sit nexus spiritalis cognatio quam carnalis, ac per hoc
obedientiae patri spiritali debitae violatio gravius punienda; quis in hujusmodi contumaces non potius excandescet in
poenam, quam favore eos eriget in ampliorem contumaciam? Quod si dicat quis quod juste patri rebellant, nec hoc a
quoquam de facili praesumendum, saltem donec discussum fuerit per ecclesiasticum judicium. Praeterea quos excludit
ab ingressu domus Domini ordinaria potestas ecclesiastica, sive juste sive injuste hoc factum fuerit, nunquid potestas
non ecclesiastica, quantacunque fuerit, sua auctoritate inducet in domum Domini, praesertim cum hujusmodi facti ad
hujusmodi potestatem nequaquam spectet judicium? Quod si etiam ex devotione qantacunque attemptaret potestas
hujusmodi, quid aliud faceret quam cum Oza, quod supra ipsum erat praesumente, manum ad archam domini
extenderet? Propter quod, licet id ex quadam devotione egerit, indignatione irae Dei percussus juxta archam continuo
interiit. Longissime absint hujusmodi a vestra dilectissima dominatione. Supplicamus igitur omni qua possumus
affectione, quatinus pro reverentia et dilectione Jesu Christi, qui sicut, secundum Apostolum, in praelatis per ipsos
loquitur, sic et caetera in ipsis per ipsos operatur, unde, ut ipse testatur, et Ipse in ipsis susceptis seu spretis suscipitur et
spernitur, si aliaqua litera a vestra fuerit dominatione per surreptionem obtenta, talia praecipiens qualia supradicta sunt,
eam curet regalis excellentia revocare. Valeat dominatio vestra per tempore longiora.

