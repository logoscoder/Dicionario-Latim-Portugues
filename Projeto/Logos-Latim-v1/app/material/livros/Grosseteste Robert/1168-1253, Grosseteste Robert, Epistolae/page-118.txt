dilatoria et omni cavillatione et omni appellatione; sed statim super hinc inde propositis lite contestata, auditis
probationibus, rationibus, allegationibus, et causa plene instructa, si de partium voluntate processerit, sententialiter
causam determinent. Alioquin causam sufficienter instructam infra certum tempus a domino Papa praefigendum, ad
eum remittant diffiniendam; renunciaverunt etiam partes literis cognitionalibus impetratis et impetrandis super
praedictis aliis ab istis; salvis utrique parti privilegiis, indulgentiis, et concessionibus valituris quatinus de jure valere
debebunt; cessantibus etiam interim tam episcopo quam decano a visitatione facienda tam in capitulo Lincolniensi,
quam in praedictis ecclesiis dignitatum, praebendarum, et de communa; omnibus aliis dictas quaestiones contingentibus
in eo statu permanentibus quo fuerunt tempore consecrationis dicti episcopi Lincolniensis." In hanc autem tertiam
formam tam ego quam decanus et capitulum consensimus; et missuri sumus communiter duos clericos ad curiam ad
impetrandum, secundum hanc tertiam formam: quod tibi volui notum esse, ut non labores in impetrando secundum
formas petitionum quas tibi misi per W. de Hemmyngburge, et ut sis praemunitus magis ad procurandum ea quae
negotio salutis animarum prodesse poterunt, secundum quod Dominus tibi inspiraverit.

