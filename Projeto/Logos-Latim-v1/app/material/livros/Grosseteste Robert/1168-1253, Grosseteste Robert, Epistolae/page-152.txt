et dicitur; et per quorum mediationem suae principalitatis in aliis exercet officium; cum jus naturae et rationis ordo
magis exigat virtutem capitis in propria, proxima, et principalia membra primo et immediate defluere, quam in distantia
per plura media. Episcopi autem suffraganei sunt aechiepiscopi membra propria, proxima, et principalia; monachi vero
non similiter, sed pluribus interjectis mediis ab ipso sejuncta; licet enim concederetur quod monachorum conventus
esset archiepiscopi proximum membrum, secundum quod ipse est suae propriae dioecesis episcopus, quod tamen non
concedit, ut credimus, archidiaconus Cantuariensis, nullo tamen modo propter hoc sequeretur quod idem conventus
esset ejusdem membrum proximum seu principale, secundum quod ipse est Archon episcoporum.
pp. 327 - 328: His itaque, si placet, et hujusmodi, quae vestra novit eminens prudentia plurimum efficaciora, non tam
intuitu subveniendi nostrae propriae instanti necessitati, quam pro ecclesiae Anglicanae utilitate communi, dignetur
vestra paternitas domino Papae suadere, quod episcoporum Angliae tribulationi et multiplici oppressioni compatiens,
remedium velit apponere; quia nisi, (non solum velut nutanti, sed fortiter in eam impingentibus tam secularis potestatis
impulsibus et subditorum rebellionibus, quam subpeditare eam molientium tumultuosis et fraudulentis conatibus velut
ruinam jam minanti,) episcopali auctoritati citius firmum supponatur fulcimentum, timetur, nec immerito, quod domus
ecclesiae Anglicanae, super eam tanquam super columnam praecipuam aedificata, patebit in brevi concussioni non
modicae; et quia sufficit occasionem tantum dare sapienti, vobis ex divinae largitionis munere praeditis ingenii vivacis
acrimonia, divinorum eloquiorum intelligentia, utriusque juris peritia et diserti sermonis facundia et in negotiis
ecclesiasticis multiplici et diutina experientia, de praedicto negotio plura non scribimus, ne videamur quasi facibus
juvare solem; sed illud expediendum vestrae saepius probatae sincerissimae confidenter committimus dilectioni. Valeat
sancta paternitas vestra semper in Domino.

