32

EPISTOLA 032: WILLELMO DECANO ET CAPITULO LINCOLNIENSI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 118 - 119.
INC: Cum domus Dei, testante propheta Filioque Dei, domus sit orationis, nefandum est eam in domum jocationis,
scurrilitatis, et nugacitatis convertere, locumque Deo dicatum diabolicis adinventionibus execrare;
EXPL: Quapropter vobis mandamus in virtute obedientiae firmiter injungentes, quatenus festum stultorum, cum sit
vanitate plenum et voluptatibus spurcum, Deo odibile et daemonibus amabile, de caetero in ecclesia Lincolniensi, die
venerandae solennitatis Circumcisionis Domini nullatenus permittatis fieri.
(Luard's dating: )
Robertus Dei gratia Lincolniensis Episcopus dilectis in Christo filiis Willelmo Decano et Capitulo Lincolniensi
salutem, gratiam, et benedictionem.
pp. 118 - 119: Cum domus Dei, testante propheta Filioque Dei, domus sit orationis, nefandum est eam in domum
jocationis, scurrilitatis, et nugacitatis convertere, locumque Deo dicatum diabolicis adinventionibus execrare;cumque
Circumcisio Domini nostri Jesu Christi prima fuerit nec modicum acerba ejusdem passio, signum quoque sit
circumcisionis spiritalis qua cordium praeputia tolluntur, et omnes carnales voluptates sensuumque libidines
amputantur; execrabile est Circumcisionis Domini venerandam solennitatem libidinosarum voluptatum sordibus
prophanare. Quapropter vobis mandamus in virtute obedientiae firmiter injungentes, quatenus festum stultorum, cum sit
vanitate plenum et voluptatibus spurcum, Deo odibile et daemonibus amabile, de caetero in ecclesia Lincolniensi, die
venerandae solennitatis Circumcisionis Domini nullatenus permittatis fieri.

