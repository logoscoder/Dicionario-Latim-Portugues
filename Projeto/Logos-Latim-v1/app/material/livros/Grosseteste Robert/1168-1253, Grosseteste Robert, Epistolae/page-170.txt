128

EPISTOLA 126: BONIFACIO, CANTUARIENSI ARCHIEPISCOPO, TOTIUS ANGLIAE PRIMATI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 353 - 356.
INC: Novit vestra paternitas vos ideo in capite constitutos episcoporum, ut negligentiam in suis officiis negligentiam
suscitetis, diligentiam juvetis, nec compellatis ad quicquam iniquum; sed eos qui inique agunt canonice corrigatis.
EXPL: Valeat paternitas vestra semper in Domino.
(Luard's dating: 1245)
Venerabili in Christo Patri Bonifacio, Dei gratia Cantuariensi Archiepiscopo, totius Angliae Primati, Robertus,
miseratione divina Lincolniensis ecclesiae minister humilis, salutem et quam debitam tam devotam in omnibus
obedientiam et reverentiam.
p. 353: Novit vestra paternitas vos ideo in capite constitutos episcoporum, ut negligentiam in suis officiis negligentiam
suscitetis, diligentiam juvetis, nec compellatis ad quicquam iniquum; sed eos qui inique agunt canonice corrigatis.Haec
eadem facere est et vestri officialis; cum in hac parte vices vestras noscatur gerere; qui si secus egerit, non tam sibi
quam vobis, cujus vices gerit, notam impingit, et in gloria vestra maculam ponit. Nos itaque, sicut tenemur, gloriae
vestrae lucem sine macula splendere sincerae caritatis affectu desiderantes, silere non possumus quae ab officiali vestro
attemptanda timemus, non solum in vestri officii praejudicium, sed et in vestrae gloriae denigrationem.
pp. 353 - 354: Novit itaque paternitas vestra quod dominum Robertum Passelewe, justitiarium forestae domini regis,
(ex cujus justitiariae officio inquirit judicialiter de furto venationis et viridis in foresta regis, et inventos hujusmodi
crimine denotatos capi facit et incarcerari, et sententialiter punit non solum laicos sed et clericos, et alia exercet tali
officio pertinentia,) praesentatum nobis ad ecclesiam beati Petri Northamptoniae, saepe a nobis commonitum ut a talis
officii functione cessaret, nostris monitis obtemperare nolentem, ad dictam ecclesiam, propter praedictam sibi illicitam
functionem et alias quamplures causas, admittere recusavimus: in quo facto, nullo modo, ut credimus debemus de
negligentia argui, sed magis ex diligentia pastoralis officii laudari.
p. 354: Vester autem officialis, ad praefati domini Roberti querimoniam, nos reputans in hac parte negligentes, nobis
mandavit in virtute obedientiae qua vobis tenemur, praecipiendo quatinus dictum Robertum vel procuratorem suum ad
hoc constitutum, infra octo dies post receptionem mandati sui, in ecclesia tali personam, prout decet, canonice
institueremus: alioquin ipse extunc ex officii sui debito, ad institutionem ejusdem in praedicta ecclesia faciendam
ratione praevia procederet:
pp. 354 - 356: cui proposito in literis nostris praefato mandato rescripsimus in haec verba: "Ad quod vobis non tanquam
judici nostro in hac parte, sed tanquam amico et tanquam ea solum quae Jesu Christi sunt quaerenti, respondemus, quod
non minus est quam quasi scelus idololatriae praecipere, obedire in illicitis; et tali praeceptioni obedire, quam in licitis
et canonicis non acquiescere praeceptioni. Illicitum autem est omnino et contra divinas et canonicas sanctiones,
hominem implicantem se secularibus negotiis et praesertim ex potestate et officio laicali inquisitorem de furto,
captorem, incarceratorem, et judicem inventorum denotarum per inquisitionem super hujusmodi crimine, viribus et
armis et cum effusione sanguinis, si aliter capi non possint, malefactorum captorem et captorum judicem, pluries
commonitum per suum Ordinarium ut ab implicatione in his et hujusmodi secularibus negotiis se absolveret, hujusmodi
monitis non obtemperantem; ac pluribus aliis irretitum, quae non solum reddunt eum inhabilem ad curam animarum
suscipiendam, sed et indignum omni cura pastorali, 355 ad curam pastoralem admittere. Dominus autem Robertus
Passelewe praenotatis tam specialiter quam generaliter est irretitus; quae omnia, si necesse sit, coram competenti
judice, licet sint notoria, probare parati sumus. Praecipere igitur nobis ut talem ad curam pastoralem admittamus aut tali
praeceptioni obtemperare, quid est aliud quam quasi scelus idololatriae? Scimus autem quod forma verborum mandati
vestri non praetendit praefatam iniquitatem; sed res et materia forma illa palliata nihil est aliud quam quod praedictum
est. Formam itaque mandati vestri, etiam nullo mandante, per gratiam Salvatoris semper observare proponimus; quia
actus officii nostri canonicis regulis dirigere pro viribus nostris cupimus; per quarum directionem praefatum dominum
Robertum propter praetactas et alias quamplures causas ad ecclesiam praefatam admittere recusavimus: nec potest
aliquo modo judicari pastoris negligentia, sed magis pastoralis officii diligentia, recusatio eorum ad curam pastoralem,
qui secularibus negotiis contra doctrinam Apostolicam et canonicas sanctiones implicantur, maxime cum caritative
pluries praemoniti ab hujusmodi implicatione se absolvere nolunt. Discretionem igitur vestram totis caritatis visceribus
rogamus, quatinus praefatum dominum Robertum in praefata ecclesia non instituatis; quia hoc fieret non solum in
praejudicium nostri, qui in hac parte non sumus negligentes sed magis diligentes, - quo casu officii vestri debitum
locum sibi juxta canonicas sanctiones vindicare non potest, - verum etiam in condemnationem aeternam ipsius praefati
domini Roberti et in perditionem animarum praefatae ecclesiae, in scandalum cleri, et maxime vestri, de quo certissime
praesumeretur, quod hoc non faceretis justitiae zelo, sed solo 356 timore regio; dicereturque de vobis illud Jeremiae,
quod princeps Cantuariensis provinciae factus est velut aries non inveniens pascua, et abiens absque fortitudine ante
faciem subsequentis. Denunciamus autem vobis, non tanquam habenti potestatem officium episcopale in nostra
dioecesi in hoc casu exercere, sed tanquam zelatori salutis animarum et justitiae, saepefatum dominum Robertum esse

