vestra, quod absit, damnatione; sicut ego, si sciens vos hoc habere quod expetitis detinerem, damnationem mihi
adquirerem.
p. 32: Sit igitur, si placet, dominus Dunelmensis inter nos arbiter, et quod ipse decreverit, ratum utrinque habeatur. Si
autem placeat, sicut placere debet, vestrae professionis sanctitati, aliter de pace tractare, libens occurram vobis [apud]
Dunelmum, vel citra, ubi volueritis, et quando, vita et sanitate comitantibus, et inopinatis impedimentis sublatis de
medio; mea namque peregrinatio sicut ex causa necessaria fuit firmiter disposita, sic ex causa necessaria majorum
consilio et etiam imperio est ad praesens dilata.
pp. 32 - 33: Nihil autem in literis vestris mihi magis debet esse molestum quam quod dixistis, quocunque animo illud
dixeritis, me virum auctoritate et scientiae claritate praeditum, cum adhuc ad discipulatum viri auctentici me sentiam
minus idoneum et innumerabilium sciendorum ignorantiae tenebris perfusum. Quod si aliquid horum esset in me, Ille
solus ex his laudandus, et totum illi tribuendum, cui quotidie dicimus: Non nobis, Domine, non nobis, sed nomini tuo
da gloriam. Valeat in Domino veneratio vestra. Amen.

