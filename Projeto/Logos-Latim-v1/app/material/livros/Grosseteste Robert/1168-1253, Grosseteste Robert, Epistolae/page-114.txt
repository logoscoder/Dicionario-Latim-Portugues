80

EPISTOLA 078: WILLELMO, DEI GRATIA PARISIENSI EPISCOPO

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 250 - 250.
INC: Humor subtilis etiam partes minimas infundit: sic vestra dilectio cunctos nitens penetrare, meam etiam parvitatem
inter caeteros invenit et quadam abundantia speciali suae suavitatis infudit;
EXPL: Valeat paternitas vestra in Domino.
(Luard's dating: 1239)
Venerabili in Christo patri et amico carissimo Willelmo, Dei gratia Parisiensi episcopo, Robertus, miseratione divina
Lincolniensis Ecclesiae minister humilis, salutem et sincerum in Domino caritatis augmentum.
p. 250: Humor subtilis etiam partes minimas infundit: sic vestra dilectio cunctos nitens penetrare, meam etiam
parvitatem inter caeteros invenit et quadam abundantia speciali suae suavitatis infudit;cui quid retribuam ignoro; quia
amore pari redamare nescio, nec est aliud unde possit fieri recompensatio. Ne tamen omnino nihil agere videar, gratias
refero quales et quantas valeo; et quia pura dilectio suae infusioni metas et terminos non ponit, sed semper dum invenit
infusibile in id plenius irrorandum se dilatando extendit; cum R. clericus, lator praesentium, meae parvitatis parvula sit
portiuncula, rogo suppliciter quod et ipsa a vestrae dilectionis irroratione non sit exclusa. Valeat paternitas vestra in
Domino.

