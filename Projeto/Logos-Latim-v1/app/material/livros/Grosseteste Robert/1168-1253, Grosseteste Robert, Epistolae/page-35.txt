contrarium fuerint praesumpta, ait enim Augustinus in libro Confessionum: "Cum Deus aliquid contra morem vel
contra pactum quorumlibet jubet, etsi nunquam ibi factum est, tamen faciendum est; et si omissum, restaurandum est; et
si statutum non erat, instituendum est; sicut enim in potestatibus societatis humanae major potestas minori ad
obediendum praeponitur, ita Deus omnibus."
pp. 79 - 80: Leges itaque principum naturali juri et divino non praevalent; sed si contrariae fuerint, nulla ratione est eis
obtemperandum. Unde Augustinus ad Bonefacium scribit dicens: "Quicunque legibus imperatorum, quae contra Dei
voluntatem feruntur, obtemperare non vult, acquirit grande praemium;" in quo e contrario intelligitur, quod qui
obtemperare vult, acquirit grande supplicium; item idem Augustinus alibi ait: "Qui resistit potestati, Dei ordinationi
resistit; sed quid si illud jubeat quod non debeas facere? Hic sane contemnes potestatem; si aliud ipse proconsul jubeat,
et aliud jubeat imperator, et aliud Deus, quid judicatis? Major potestas Deus est; da veniam, O imperator; tu carcerem,
ille gehennam minatur." Divinae itaque et naturali legi magis quam imperatoriae obtemperandum est; ideoque et lex
quae hactenus obtinuit in curia domini regis, ut nati ante matrimonium exsortes fierent paternae haereditatis, tanquam
divinae et naturali legi contraria, justitiaeque Dei inimica, penitus est abolenda. Alioquin et secundum ipsam judicantes,
eidemque auctoritatem et favorem praestantes, obtemperantes quoque qui possunt non obtemperare, et non destruentes
eam qui possunt eam destruere, detrudet eadem lex, imo potius constitutio seu consuetudo legis, in barathrum ignis
gehennae.
pp. 80 - 81: Nec mireris si vis matrimonii natos ante matrimonium legitimet et legitimos haeredes constituat; quia
bonum matrimonii, sicut ex divina patet Scriptura potest efficere multo majora et mirabiliora; propter bonum namque
matrimonii utraque uxor Jacob, tam Rachel sc. quam Lia, natos habuit liberos et legitimos haeredes viri sui Jacob de
utero alieno et servili; habuit enim Rachel de Bala ancilla sua et viro suo Jacob duos filios, Dan sc. et Nephtalim. Non
enim mendaciter dixit Rachel ad virum suum Jacob: Habeo famulam Balam; ingredere ad illam, ut pariat super genua
mea, et habeam ex ea filios; et paulo post nato Dan, ait Rachel: Judicavit me Deus et exaudivit vocem meam, dans mihi
filium; bonum igitur matrimonii fecit filios naturales alieni uteri filios legitimos ipsius Rachelis, eo quod de marito
progeniti erant uxoris legitimae consensu. Unde in consimili casu ait Augustinus super Johannem de Ismaele: "Mater
ejus magis Sara quam Agar; illius uterus accommodatus; illius voluntas accessit: non faceret Abraham quod Sara
nollet; magis ergo ille filius Sarae;" similiter et Lia de ancilla sua Zelpha, quam marito suo tradidit, duos habuit filios,
Gad sc. et Aser; hi itaque quatuor filii Jocob de duabus ancillis duarum uxorum suarum geniti ex consensu earundem
uxorum, per bonum et vim matrimonii inter Jacob et uxores suas consentientes in generationem filiorum de ancillis
suis, liberi erant filii Jacob et legitimi haeredes ejus cum caeteris filiis Jacob progenitis de uxoribus liberis; diviserunt
enim cum caeteris fratribus suis terram promissionis in funiculo distributionis; hosque quatuor cum caeteris fratribus
vocat Scriptura liberos Jacob; ubi dicit: Congregatis autem cunctis liberis ejus ut lenirent dolorem patris, noluit
consolationem accipere.
p. 81: Cum itaque bonum et vis matrimonii possit efficere liberos et legitimos filios, legitimosque haeredes alicujus
sponsi et sponsae suae, licet non progenitos de utero sponsae, sed de utero alieno ex consensu sponsae suae; multo
fortius bonum et vis matrimonii filios naturales progenitos de sponso et de utero sponsae potest efficere filios legitimos
et haeredes legitimos, licet ante matrimonium progenitos; plus enim debet consensus matrimonialis, licet subsequens
generationem, valere in prolem de proprio utero, quam consensus matrimonialis praesens in prolem de utero alieno.
pp. 81 - 82: Sed forte dicet aliquis, quod hac ratione debuit Ismael fuisse haeres Abraham, sicut Isaac; de consensu
enim Sarae ingressus est Abraham ad ancillam ejus Agar, ut ex illa susciperet Sara filios; Scriptura autem expresse
exhaeredat Ismaelem, dicente Sara: Eice ancillam hanc et filium ejus: non enim erit haeres filius ancillae cum filio meo
Isaac; sed ad hoc respondeo, quod Ismael demeruit legitimationem et haereditatem quando lusit cum Isaac; ille namque
lusus, testante Apostolo, fuit persecutio; recitans namque ad Galatas Scripturam hanc Geneseos, ait: Sed quomodo tunc
is qui secundum carnem natus fuerat persequebatur eum qui secundum spiritum: ita et nunc; lusus autem ille, sive ut ait
Apostolus, persecutio, teste Jeronimo, fuit idololatratio, quae alibi etiam in Scriptura ludus vocatur, secundum id quod
scribitur in Exodo de adorantibus vitulum aureum: Sedit populus manducare et bibere et surrexerunt ludere. Peccatum
vero idololatriae demeruit libertatem et legitimam haereditatem; propter hoc namque peccatum populus Israel legitur
frequenter captivatus et de sedibus haereditatis suae violenter, juste tamen, expulsus.
pp. 82 - 83: Item Judas patriarcha genuit Phares et Zaram de Thamar, quae sibi non fuit matrimonia conjuncta; hi tamen
duo filii tanquam legitimi inter filios Israel fecerunt tribus, domos, et familias, et fuerunt participes haereditatis in terra
promissionis; sed quid eos legitimavit ad haereditatem, nisi affectus matrimonialis quem habuit ipsa Thamar? Ut
secundum legem Domini mortuis duobus viris suis filiis Judae, Her sc. et Onan sine liberis, propinquus eorum
suscitaret de ea semen defunctis, et quia non receperat Sela tertium filium Judae in virum, secundum ipsius Judae
promissum, cui secundum legem debuit matrimonio copulata fuisse, ne fraudaretur omnino semine de virorum suorum
propinquitate, sub specie incognita voluit propter affectum matriomonialem ad propinquitatem virorum suorum prolem
suscipere de Juda; unde et ipse Judas cognito nurus suae affectu, ait: Justior me est Thamar, quia non tradidi eam Sela
filio meo. Si igitur affectus legitimus matrimonialis sine sacramento matrimonii praesenti vel consequenti potuit
legitimare ad haeretditatem, quanto magis ipsum sacramentum matriomonii, licet non sit praesens cum proles
generatur, sed consequens, potest legitimare ad haereditatem?
pp. 83 - 84: Item si bonum matrimonii potuit facere aliquem hominem ligitimum filium et legitimum haeredem ipsius
qui eum non genuit; multo fortius bonum matrimonii, licet subsequentis, potest facere de filio naturali filium legitimum

