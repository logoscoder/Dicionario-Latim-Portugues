125

EPISTOLA 123: MAGISTRIS OXONIAE IN THEOLOGIA REGENTIBUS

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 346 - 347.
INC: Periti aedificiorum constructores omni prospiciunt diligentia, quod lapides omnes in fundamento ponendi vere
sint fundamentales, oneris videlicet aedificii supererigendi supportationi sua soliditate convenientes et apti.
EXPL: ut sitis similes patribusfamilias, imo potius ipsi patresfamilias, proferentes de thesauris vestris nova et vetera,
non alia quaedam velut horum media, aut ab hagiographis patribus superaedificata doctrinae, quorum est tempus aliud
covenientius accommodandum. Valete.
(Luard's dating: 1246)
Robertus, Dei gratia Lincolniensis Episcopus, dilectis in Christo filiis magistris Oxoniae in Theologia Regentibus,
salutem, gratiam, et benedictionem.
pp. 346 - 347: Periti aedificiorum constructores omni prospiciunt diligentia, quod lapides omnes in fundamento
ponendi vere sint fundamentales, oneris videlicet aedificii supererigendi supportationi sua soliditate convenientes et
apti.Vos autem estis domus Dei constructores, superaedificantes eam super fundamentum Apostolorum et
Prophetarum, ipso angulari lapide Christo Jesu. Lapides igitur fundamentales aedificii, cujus estis architectonici,
praeter quos nemo potest alios invenire aut in fundamento ponere, libri sunt Prophetarum; inter quos et legislator
Moyses non immerito est annumerandus; libri quoque Apostolorum et Evangelium: quos lapides fundamentales vos in
fundamento ponitis et disponitis, cum eosdem libros per donum discretionis spirituum, secundum mentem editorum
auditoribus exponitis. Omni igitur circumspectione vobis cavendum est, ne inter fundamentales lapides, vel pro
fundamentalibus, non fundamentales ponantur; ne forte minor non fundamentalium soliditas superaedificatum prius
pariat rimosum, et deinde ruinosum.
p. 347: Tempus autem maxime proprium ponendi et disponendi praedictos lapides in fundamento, (est enim tempus
fundandi, sicut est tempus aedificandi,) hora est matutina qua ordinarie legitis; decet igitur vestras lectiones omnes,
maxime tali tempore, legendas esse de libris Novi Testamenti vel Veteris; ne, si secus fiat, inter fundamentales, vel pro
fundamentalibus lapidibus non tales ponantur; tempus quoque unicuique negotio congruum, contra Scripturae
doctrinam et rerum naturalem ordinem, non tribuatur; et a patrum et majorum vestigiis et conformitate Regentium
Parisius Theologorum manifeste recedatur. Quia igitur totis affectamus caritatis visceribus, quod omnia in vobis
honeste et secundum ordinem fiant, sicut praecipit Apostolus, vestram discretionem omni qua possumus affectione et
devotione rogamus, monemus, et exhortamur in Domino Jesu Christo, quatinus omnes lectiones vestrae ordinariae hora
legendi matutina de Novo sint Testamento vel Veteri; ut sitis similes patribusfamilias, imo potius ipsi patresfamilias,
proferentes de thesauris vestris nova et vetera, non alia quaedam velut horum media, aut ab hagiographis patribus
superaedificata doctrinae, quorum est tempus aliud covenientius accommodandum. Valete.

