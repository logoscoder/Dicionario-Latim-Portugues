18

EPISTOLA 018: MAGISTRO JOANNI ROMANO, SUBDECANO EBORACI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 65 - 67.
INC: Recepimus literas venerabilis viri domini Boetii, domini papae nuncii et familiaris, pro vobis supplicatorias,
quatinus permitteremus vobis liberam dispositionem ecclesiae vestrae de Chalgrave.
EXPL: Nec timemus, adjuvante Illo qui nos hoc docuit, minas hominum, quorum est potestas maxima corpus solum
occidere, sed Illum tantum qui potest corpus et animam mittere in gehennam.
(Luard's dating: 1236)
Viro venerabili magistro Joanni Romano, Subdecano Eboraci, Robertus divina permissione Lincolniensis Episcopus
salutem et sincerum caritatis affectum.
pp. 65 - 66: Recepimus literas venerabilis viri domini Boetii, domini papae nuncii et familiaris, pro vobis
supplicatorias, quatinus permitteremus vobis liberam dispositionem ecclesiae vestrae de Chalgrave.Cum itaque
dispositio sit non pro voluntatis motu,sed secundum rationis non errantem discretionem ordinatio, paratissimi sumus, et
annuente Domino erimus, non solum vobis speciali dilectione nobis conjunctis, sed et omnibus aliis ecclesiarum
rectoribus in nostra dioecesi constitutis, liberam ecclesiarum suarum dispositionem concedere; imo ad libere
disponendum de illis volumus, sicut et pro officii nostri debito debemus, eosdem si aliter ab eisdem praesumatur
compellere. Verumtamen certissimum debet esse discretioni vestrae, quod ecclesiae datio ad firmam non est ejusdem
libera dispositio, sed est potius et veracius liberae sponsae Jesu Christi in servilem conditionem redactio, "nisi forte,"
sicut continetur in Concilio provinciali, "justa causa subfuerit, et ab episcopo loci approbata, et alicui honestae et
ordinatae personae detur ad firmam de quo verisimile praesumi debeat quod fructus ecclesiae in bonos usus convertat;"
et consensus di≈ìcesani interveniat. Nec debet dioecesanus suum assensum praebere, ubi constat alteram vel utramque
conditionum reliquarum in Concilio contentarum non subesse.
p. 66: Quod autem ex parte vestra sit justa causa dandi ecclesiam vestram ad firmam, excogitare non possumus, quia
necessitas residendi alibi non aufert vobis facultatem prudentis et fidelis oeconomi, nec sunt viri religiosi interpretandi
una persona honesta et ordinata, ut eis possit tradi firma ecclesiae, secundum formam Concilii. Praeterea viri religiosi
per omnia opera sua debent mundi contemptum praedicare; cum per firmas evidenter praedicent contrarium, in
magnum religionis et animarum multarum periculum et grave dispendium.
p. 66: Si igitur tali firmae consentiremus, manifeste incurremus vitium inobedientiae, agentes contra Concilium.
Essemus enim proditores animarum quarum salus esse debemus, et pro quarum salute vitam morti debemus;
consentientes earum peccato, non impediendo illud neque obsistendo, cum obsistere et impedire valeamus.
pp. 66 - 67: Quia igitur tanti viri tam prudens discretio non vult aliquid peccare, nec agendo nec consentiendo, vestram
dilectam in Domino exoramus suppliciter benignitatem, quatinus intuitu Jesu Christi qui sanguine suo ecclesiam
redemit et liberavit, ad liberationem animae nostrae et vestrae et multarum aliarum, praenominatam ecclesiam de
caetero non detis ad firmam; scituri quod si in hac parte de caetero perniciosum aliis dederitis exemplum, secundum
probationem beati Augustini in libro de Pastoribus, tot mortibus eritis rei, quot erunt cognitores hujus exempli vestri.
Hoc insuper vestrae dilectionis discretionem volumus non latere, quod parati sumus ad obsequia vestra dulciter et
efficaciter prosequenda, in quantum possumus sine veritatis vice offensa; sed quantumcunque nobis sitis amici, semper
per Dei gratiam amicior nobis erit veritas, quod et vos vultis, qui veritatem vobismet ipsis plus diligitis.
p. 67: Ad haec scripsit nobis praedictus dominus Boetius in praedictis iteris suis, multos mirari eo quod dictae ecclesiae
firmam revocavimus, pro nostrae (ut dicit) voluntatis arbitrio. Adjunxit etiam per insinuationem quasdam minas, ad
quas breviter respondemus, quod nisi hujusmodi firmas revocaremus, multo plures admirarentur, omnes videlicet in
excelsis, cives caelestes et in terris homines bonae voluntatis. Nec hoc fecimus pro voluntatis arbitrio, sed ductu
rationis ex Concilii statuto. Nec timemus, adjuvante Illo qui nos hoc docuit, minas hominum, quorum est potestas
maxima corpus solum occidere, sed Illum tantum qui potest corpus et animam mittere in gehennam.

