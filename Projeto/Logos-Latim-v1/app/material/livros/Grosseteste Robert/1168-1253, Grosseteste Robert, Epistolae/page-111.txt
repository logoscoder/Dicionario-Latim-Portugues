77

EPISTOLA 075: DOMINO SYMONI DE MONTEFORTI, COMITI LEYCESTRENSI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 243 - 244.
INC: Recepimus literas dilectionis vestrae insinuantes pondus vestrae tribulationis, cui, et merito, non modicum
compatimur, licet speremus quod haec tribulatio vobis proficiet in salutem spiritalem, dicente Apostolo,
EXPL: parati in his et in aliis facere quae in vestrum honorem vestramque utilitatem speramus posse proficere. Valete.
(Luard's dating: 1239)
Nobili viro et amico in Christo carissimo Domino Symoni de Monteforti, Comiti Leycestrensi, Robertus, Dei gratia
Lincolniensis episcopus, salutem et sinceram in Domino dilectionem.
pp. 243 - 244: Recepimus literas dilectionis vestrae insinuantes pondus vestrae tribulationis, cui, et merito, non
modicum compatimur, licet speremus quod haec tribulatio vobis proficiet in salutem spiritalem, dicente
Apostolo,Omnes qui volunt pie vivere in Christo Jesu, persecutionem patiuntur; et iterum, Omnis autem disciplina in
praesenti quidem videtur non esse gaudii, sed maeroris, postea autem fructum pacatissimum exercitatis per eam reddet
justitiae. Speramus etiam quod eadem tribulatio patienter portata et in gratiarum actione relata ei qui flagellat omnem
filium quem recipit, cedet etiam vobis in gloriam temporalem: sanctos enim patres qui fortiter sustinuerunt adversa,
quamplures legimus restitutos etiam temporali prosperitati cum ampliori gloria. Non vos igitur frangat sed firmet, non
deiciat sed sublevet, non contristet sed laetificet temporalis tribulationis asperitas, dicentes cum Apostolo, Quod in
praesenti est momentaneum et leve tribulationis, supra modum in sublimitate aeternum gloriae pondus operatur in
nobis; et iterum, Sed et gloriamur in tribulationibus.
p. 244: Est enim justis tribulatio, quod vitibus, putatio; quod incultae terrae, aratio; quod pannis sorditatissordidatis,
ablutio; quod aegrotantibus, licet amara, sanativa potio; quod vasis nondum plene formatis per malleationem formatio;
quod auro, per ignem probatio. Est igitur apud contuentes non tam tribulationis praesentem molestiam quam futuri
fructus ipsius gloriam, tribulationis praesentem molestiam quam futuri fructus ipsius gloriam, tribulationis disciplina,
non moeroris sed gaudii materia. Vos igitur secundum interpretationem nominis vestri, in humilitate obedientiae
tribulationem sufferentes, per gradus humilitatis conscendatis, sicut congruit proprietati vestrae cognominationis, in
cacumen montis fortis, hoc est, Christi, qui est mons in vertice montium, et virtus Dei Patris, ut in Ipso contemplantes
omnia genera adversitatum usque ad mortem crucis, propter quam et Deus exaltavit Illum et dedit Illi nomen quod est
super omne nomen, ad ejus imitationem spe fructus orituri de tribulatione, omnem tribulationem sustinere sitis parati
inconcussa et indejecta mentis constanti fortitudine. Quod autem rogastis nos de habendo vestri memoriam, et de
instando pro vobis apud dominum regem et de praestando solatium domesticis vestris, et praecipue duobus quos in
literis vestris nominastis, prompto et devoto animo pro modulo nostro adimplere curabimus; parati in his et in aliis
facere quae in vestrum honorem vestramque utilitatem speramus posse proficere. Valete.

