114

EPISTOLA 112: OMNIBUS ARCHIDIACONIS PER LINCOLNIENSEM DIOECESIM CONSTITUTIS

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 329 - 333.
INC: Homo quidam peregre proficiensproficiscens, servis suis bona sua tradidit, ut revertens ea reciperet servorum
operatione multiplicata.
EXPL: Etsi futurarum poenarum esset acerbitas quoquomodo tolerabilis; sed prolixits ipsarum est interminabilis:
Vermis enim eorum non morietur, et ignis non extinguetur. Valete.
(Luard's dating: November, 1244)
Robertus, Dei gratia Lincolniensis Episcopus dilectis in Christo filiis, omnibus Archidiaconis per Lincolniensem
dioecesim constitutis, salutem, gratiam, et benedictionem.
pp. 329 - 330: Homo quidam peregre proficiensproficiscens, servis suis bona sua tradidit, ut revertens ea reciperet
servorum operatione multiplicata.Homo iste typus est praelatorum qui plerumque necesse habent peregre proficisci, ut
quod perierat, quaerant; quorum bona, in quantum sunt hujusmodi, sunt ordinariae potestates et dispensationes
ministeriorum salutis animarum. Nos igitur ob causam praedictam peregre profecti, possumus, licet indigni, inter
caeteros pastores per hominem illum intelligi; vos vero estis evidenter quibus praedicta bona sunt tradita, vobisque
dictum est, Negotiamini dum venio. Consideret igitur vestra prudentia, quod licet semper in accepta Domini pecunia sit
fideliter et prudenter negotiandum, ut cum lucro possit Domino reportari; tamen tunc specialius et attentius negotiari
monentur cum Dominus ab eis peregre proficiscens elongatur; elongato namque patrefamilias, plerumque solent
minores familia insolescere, omissis operibus otiari; otiantes, malis quae docet otiositas immergi; immersi, contemnere
bona; cotemnentes, jam non suscipere disciplinam; quorum nullum praesente patrefamilias attemptaretur. Quanto igitur
pronior et facilior est familia in patrisfamilias absentia ad vacationem a bonis et malorum perpetrationem, tanto peregre
profecturus magis habet necessarium, his quos suae familiae praeposuit, affectuosius et districtius ejusdem familiae
curam injungere, et praepositi familiae curam ipsius, in absentia patris, vigilantius, affectuosius, atque virilius peragere;
quod nihil aliud est, quam dum, id est, donec dominus venit, in accepta pecunia fideliter et prudenter negotiari.
pp. 330 - 331: Quia igitur nos peregre profecti, longe sumus corporaliter a familia cui praeponimur, vos autem
constituti super familiam, ut fideliter et prudenter distribuatis et detis illis in tempore tritici mensuram, quod
proficiscentes non fecimus, profecti recompensare cupientes, ut possumus, a profundissimis cordis nostri radicibus
verbum eructantes, monendo, exhortando, obsecrando per aspersionem sanguinis Domini Jesu Christi, dicimus,
Negotiamini dum venio; potestatem ministerii salutis animarum vobis traditam non reponatis in otiositatis sudario, sed
operemini in ea, verbum vitae incessanter et indefatigabiliter praedicando, adimplentes quod praecipit Dominus per
prophetam: Clama, ne cesses, quasi tuba exalta vocem tuam et annuncia populo meo scelera eorum, et domui Jacob
peccata eorum; lucem bonorum operum undique diffundendo; et sic luceat lux vestra coram hominibus, ut videantur
opera vestra bona, et glorificent Patrem vestrum qui in caelis est; secundum Apostolicum tam exemplum quam
praeceptum, sine intermissione orando, verbum vitae praedicando, incorrectos per haec dure arguendo, ut caeteri
timorem habeant; correptioni non acquiescentes, in virga correctionis durius castigando; ita tamen quod omnia vestra in
caritate et zelo fiant salutis animarum; justitiam, judicium, et aequitatem omnibus gratis tribuendo, memores quod non
hominis, sed Dei exercetis judicium, apud quem non est personarum acceptio nec cupido nummi; sic enim
negotiantibus vobis in pecunia dispensationis ministerii salutis animarum vobis creditae, revertente Domino et rationem
ponente vobiscum, audire promerebimini, Euge, serve bone et fidelis (hoc est, bene quidem serve bone et fidelis, bene
in tua operatione, bene in lucri reportatione, et ideo bene in praemii receptione), intra in gaudium Domini tui; si vero a
sic negotiando torpeatis, verbum illud asperum proculdubio audietis: Ligatis manibus et pedibus, proicite eum in
tenebras exteriores; ibi erit fletus et stridor dentium.
pp. 331 - 332: Filius Dei aequalis Patri, in forma Dei existens, pro animabus salvandis semetipsum exinanivit, formam
servi accipiens, in accepta forma post summos labores, injuriarum et contumeliarum perpessiones, crucis confusionem
et mortem sustinens; vos autem vice Ipsius ad ipsum cum Eo, hoc est, salutem animarum suscepistis administrare;
uniusmodi vero rei unimoda et consimilis est causa; necesse est igitur si salutem animarum operari cum effectu vultis,
quantum vobis possibile est, ejus in hac operatione imitari vestigia, exultantes ut gigas ad currendum ipsius viam; in
quo cursu nec vos repellat aliquis mundanus timor, nec retrahat mundialis amor. Si autem salutem animarum operari
per hunc modum negligitis, qua fronte, imo qua insania eam operari sub aeternae condemnationis poena spopondistis,
praesertim cum non sit alius eam operandi modus!
pp. 332 - 333: Si quis vestrum aliquem ex denario diurno conducit ut quicquam operis ei faciat, quo non facto damnum
sustinebit inaestimabile, sed conductus ille ab opere torpeat; nonne quilibet vestrum et mercedem ei subtrahet, et damni
ex ipsius negligentia provenientis restitutionem exiget? Numquid non a vobis exiget Deus quod a vestris conservis vel
subditis rationabiliter exigitis? Dominus Jesus semetipsum dedit pro cujuslibet animae salute; non salvantur tamen, nisi
qui passionem Ipsius veraciter credunt, et credentes diligunt; vobis autem Ipse peregre profectus, et nos in Ipso curam
commisimus convertendi animas, per qualia supra tetigimus, ad Ipsius fidem et dilectionem; ut sic participent Suae

