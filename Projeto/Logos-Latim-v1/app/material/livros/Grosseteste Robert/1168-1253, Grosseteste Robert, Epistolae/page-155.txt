passionis effectum, et non sit mors Ipsius quoad ipsas frustra. Si igitur aliquae animae curae vestrae commissae, effectu
passionis Domini, id est, aeterna salute, per vestram careant negligentiam, nonne mortem Christi quoad illas inanem
facitis, completionem quoque numeri salvandorum retardatis, et sic generalem mortuorum resurrectionem mundique
innovationem, judicium extremum, et regnum ab origine mundi beatis praeparatum, quantum in vobis est, prolongatis,
et sic omni creaturae quae ingemiscit et parturit usque adhuc, revelationem filiorum Dei expectans, injuriamini? Et
quae esse potest expectatio talium, nisi quod creatura Factori suo deserviens excandescat in tormentum adversus ipsos?
Et quomodo sustinebit ab universa creatura torqueri, cui etiam unius scintillae ardor est hic intolerabilis? Numquid
aliquis non glorificatus in futura erit poenarum impassibilior aut insensibilior, ut levius sit ei tunc quam nunc,
violentius operantium quam nunc mitius agentium sustinere tormenta? Etsi futurarum poenarum esset acerbitas
quoquomodo tolerabilis; sed prolixits ipsarum est interminabilis: Vermis enim eorum non morietur, et ignis non
extinguetur. Valete.

