17

EPISTOLA 017: WILLELMO DE RALEGER, THESAURARIO EXONIENSI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 63 - 65.
INC: Recepimus literas dilectionis vestrae, novit Dominus dolorem et anxietatem non modicam mihi generantes, eo
quod erga nos, vestri dilectores caritate sincera in Domino, vestri indignationem sine causa rationabili expresserunt.
EXPL: ad pedes etiam vestros provolutus omnibus animi mei visceribus exoro, ut nulla occasione recedat animus
vester a me vestro diligendo, quia per Dei gratiam neque mors neque vita separabit mea diligendo vos in Domino.
(Luard's dating: 1235-1236)
Robertus Dei gratia Lincolniensis Episcopus dilecto in Christo filio Willelmo de Raleger, Thesaurario Exoniensi,
salutem, gratiam, et benedictionem.
pp. 63 - 64: Recepimus literas dilectionis vestrae, novit Dominus dolorem et anxietatem non modicam mihi generantes,
eo quod erga nos, vestri dilectores caritate sincera in Domino, vestri indignationem sine causa rationabili
expresserunt.Deum enim et Dominum nostrum Jesum Christum, qui unus et idem est judex et testis, testem invocamus,
quod W. de Grana hac ratione sola ad curam pastoralem non admittimus quod ipse est minoris aetatis et literaturae
minus sufficientis, puer videlicet adhuc ad Ovidium epistolarum palmam porrigens; quali non possemus curam
pastoralem committere, nisi transgrediendo regulas sacrae paginae et reverendas sanctorum patrum constitutiones;
sicque nosmet ipsos evidenter ignibus gehennae condemnantes, ipisque puero et fautoribus suis in hac parte
occasionem condemnationis praestantes cum animarum curae suae committendarum gravi discrimine;
p. 64: quod nisi angustia temporis ad scribendum impediret, evidentibus auctoritatibus ostendere non gravaremur. Hoc
igitur vestrae dilectioni et dicto puero et animabus, quibus velletis eum praefici, non admittendo eundem ad curam
pastoralem, praestamus, quod medicus praestat febricitanti, dum ferventi febrili calore denegat haustum aquae frigidae;
et quod praestaret aliquis paralytico, dum denegaret ei gubernaculum navis in procella tempestuosi maris et quod
sublevans a lapsu praestaret seipsum praecipitare volenti.
p. 64: Caveat igitur vestra dilecta discretio, ne reddat mihi malum pro bono et odium pro dilectione mea, quia testis est
Spiritus Dei spiritui mei peccatoris, quod ex sincera caritate salutis vestrae et dicti pueri et animarum curae, mei indigni
commissarum, dictum puerum ad curam pastoralem in ejus et nostri discrimen non admitto. Scribitis quoque in calce
literarum vestrarum, quod ad appellationis remedium recurretis, nisi meae novitati vestra gratia parceretis. Ad quod
respondeo, quod teste Domino multum mihi placeret vestra appellatio et per appellationem ecclesiae, ad quam dictus
puer praesentatus est, adeptio; nisi merito tamen timeri posset in hoc animae illius et vestrae perditio.
pp. 64 - 65: Et ne credat vestra dilectio me ingratum esse vestrae dilectioni et quam plurimis et magnis beneficiis a
vestra liberalitate vestri gratia receptis, paratus sum et jampridem paratus fui, testibus fratre Rogero Bacun et fratre
Adamo et magistro Roberto de Mariscis et magistro Thoma Walensi et magistro Joanne archidiacono Leircestriae,
conferre dicto puero intuitu dilectionis vestrae, decem marcas annuas de camera nostra, donec per me vel per alium in
uberiori beneficio ecclesiastico vel alio eidem fuerit provisum, propriae manus subscriptione. Affectuose rogo vestram
dilectionem quatinus praedictum censum annuum, licet sit modicus, quia melius est modicum justo super divitias
peccatorum multas, praedicto W. de Grana cum vestrae dilectionis beneplacito percipere permittatis; ad pedes etiam
vestros provolutus omnibus animi mei visceribus exoro, ut nulla occasione recedat animus vester a me vestro diligendo,
quia per Dei gratiam neque mors neque vita separabit mea diligendo vos in Domino.

