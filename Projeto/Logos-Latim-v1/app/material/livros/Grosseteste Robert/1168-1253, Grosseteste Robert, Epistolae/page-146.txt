107

EPISTOLA 105: OTHONI, SANCTI NICHOLAI IN CARCERE TULLIANO DIACONO CARDINALI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 313 - 314.
INC: Ex relatione dilecti in Christo fillii magistri R., intelleximus quod vestrae paternitatis sanctitas disponit iter
arripere versus curiam Romanam ante instans festum Circumcisionis Domincae.
EXPL: Valeat sancta paternitas vestra per tempora longiora.
(Luard's dating: December, 1240)
Venerabili in Christo patri Othoni, Dei gratia Sancti Nicholai in Carcere Tulliano Diacono Cardinali, Apostolicae sedis
legato, Robertus, miseratione divina Lincolniensis ecclesiae minister humilis, salutem et quam debitam devotam in
omnibus obedientiam et reverentiam.
pp. 313 - 314: Ex relatione dilecti in Christo fillii magistri R., intelleximus quod vestrae paternitatis sanctitas disponit
iter arripere versus curiam Romanam ante instans festum Circumcisionis Domincae.Utinam nos possemus vestri itineris
et laboris esse socii, ut mereamur participes fieri consolationis et praemii; desideremus enim hoc plurimum, si nobis
eset possibile propter complendam pro modulo nostro obedientiam debitam sactae Romanae ecclesiae, et propter
exhibendas reverentiam et honorationem debitas eidem, et specialiter vestrae dilectissimae in Domino personae. Sed
cum tanti itineris pondus non sinat nos portare corporis nostri infirmitas, nec ad vestram personaliter ad praesens
accedere praesentiam temporis brevitas, ut saltem usque ad mare vos comitaremur et omni digna tanto patre
veneratione prosequeremur, vestrae paternitatis clementiam quanta possumus affectione supplicamus, quatinus et
absentiam nostram non voluntariam, sed necessariam instantis celebratione Concilii erga dominum Papam excusare
dignemini, et nos velitis habere excusatos super eo quod ad vestram nunc non accedimus praesentiam, non uno tantum,
sed pluribus obstantibus praepediti.
p. 314: Et quia quod per nos ipsos non possumus, saltem per alium sicut possumus complere desideramus, ad vestrae
mittimus paternitatis sanctitatem praedictum R. clericum vestrum et nostrum, ut ipse vos usque ad mare saltem
comitetur, supplicantes obnixe ut tantillum ipsius obsequium dignum ducatis admittere.
p. 314: Super omnia autem vestra exoramus serenissimam caritatem, quatinus erga nos concepta ab initio nostrae
cognitionis mutuae specialis dilectio, quam evidenter probavit pluries operum exhibitio, secundum dilectionis naturam
continuum capiat incrementum, donec venerit quod perfectum est; ipsa enim vestrae dilectionis specialitas erit nobis in
adversis fulcimentum ne nostram infirmitatem adversa deprimant; et in prosperis pondus, ne nostram levitatem
prospera extollant; erit quoque nobis in tristitiis laetitia, in doloribus consolatio, in angustiis dilatatio in laboribus
repausatio, in amaritudinibus dulcedo, in tenebrosis illuminatio, in locorum distantia animorum conjunctio, in omni
tandem defectu et imperfectione nostra quae plurima est, ad complementum et perfectionem revocatio.
p. 314: Speramus autem firmissime, imo scimus certissime, quod vestrae paternitatis sanctitas non privabit nos
tantorum bonorum munere, praesertim cum donantis thesaurus non noverit ex hoc quicquam imminui, sed plurimum
augmentum suscipere. Valeat sancta paternitas vestra per tempora longiora.

