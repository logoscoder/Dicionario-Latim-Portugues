pp. 401 - 402: Praeterea nonne hujusmodi superioris speculatoris est ad inferiores speculatores, in adjutorium sui
ministerii sibi adjunctos, suae speculationis contuitum frequenter flectere, et si viderit aliquos stertentes vel dormientes
vel aliter a speculationis officio vacantes, eos excitare, corripere, corrigere; quosque in ministerio suo perspexerit
prudentes et fideles, animare ad melius praemiis et laudibus? Potest et hujusmodi speculator superior, propter gradus
sui in specula eminentiam et visus sui acumen in quo debet inferioribus praeminere, et propter experientiae majoris
majorem peritiam, omnia visu perlustrare quae inferiores eo possunt speculari, et multa insuper ad quae nullus eorum,
sed nec simul omnium potest speculatio attingere.
p. 402: Cum igitur, ut praedictum est, episcopus sit ille speculator qui in hujusmodi specula superiorem locum obtinet,
et rectores animarum sub eo constituti qui loca obtinent inferiora, patet quod episcopi est per diligentis et frequentis
visitationis officium totum speculari episcopatum, ut spiritales vulpeculas ubique capiat vel abigat; nec erit in hoc
cuiquam injuriosus sed magis beneficus; ipsosque sub se constitutos speculatores debet similiter visitationis officio
speculari, potens per hujusmodi officii speculationem in multa, in quae non potest inferiorum potestas ordinaria;
quodque apud Dominum vineae, licet Jesum Christum, reus erit, si praedicta non fecerit. Cultor vineae est episcopus.
Nunquid quia habet sub se deputatos in colendi ministerium coadjutores, non poterit manu propria aut ramum aliquem
inutilem abscindere, aut utilem fulcire et fulcimento alligare, aut spinam aut perniciosam herbam evellere, aut circa
radicem aliquam fimum apponere, aut botrum a terra ne putrescat sublevare, vel quicquam hujusmodi ad
emendationem vineae facere?
p. 403: Medicus spiritalis est episcopus, cujus curae commissae sunt omnes animae suae dioecesis, ut suo ministerio
sanaea conserventur et aegrotae sanentur. Et quis est medicus qui, licet propter multitudinem suae curae commissorum
habeat in sui ministerii adminiculum sub se constitutos minores medicos, non potest suae curae commissos, quoties
expedire viderit, visitare, causas et signa morborum investigare, et qualiter medici inferiores officium curationis
egerint, perscrutari; et si quid invenerit minus actum per eos ipsemet supplere, inferiorem medicorum imperitiam
instruere, negligentiam punire, errorem corrigere, et cui voluerit de aegrotantibus, potionem sanitivam opere proprio
parare manuque propria porrigere? Quin imo nisi haec et hujusmodi fecerit, medicus est infidelis. Quomodo igitur
spiritalis medicus non faciet haec et hujusmodi officii sui ministerio secundum sui possibilitatem, tanto vigilantius
quanto anima est melior corpore, et spiritalis sanitas melior et magis necessaria corporali sanitate, et aegritudo spiritus
deterior corporali aegritudine? Solent pudentes et pii medici alios medicos sibi non subjectos, sed compares et socios,
ad suos patientes visitandos introducere. Nunc autem inferiores medici magistrum proprium a visitando magistri
patientes proprios viribus omnibus nituntur repellere; quo quid est magis impium magisve crudele?
pp. 403 - 404: In omnibus artificiis artificii et artificum magister libere potest sicut debet materierum artificii sui, et
ipsius constructionis artificii, instrumentorum quoque necessariorum in artificio, proprietates, differentias, modos, et
circumstantias investigare et perscrutari summa diligentia, et de ipsorum ministrorum peritia, diligentia, et fidelitate
experientiam sumere, ut si quid sit vitiosum et mendosum, corrigat; nec hoc solum per alios, sed cum expedire viderit
et per seipsum.
p. 404: Quae est igitur admiranda sapientia, quae negat haec et hujusmodi posse et debere fieri in regimine aniamarum,
quod est "ars artium," in qua erratur periculosissime et errores relinquuntur incorrecti impiissime? Episcopi sunt patres
omnium jure dioecesano sibi subditorum, et non solum patres generando per Evangelium in Christo, sed et in utero
compassionis concipiendo, et calore dilectionis fovendo, et solicitudine et labore formationis in Christo parturiendo,
sunt matres, unde et Apostolus dicit, Filioli mei, quos iterum parturio donec formetur Christus in vobis.
pp. 404 - 405: Sunt et insuper nutricis vicem obtinentes, unde et Paulus dicit: Facti sumus parvuli in medio vestrum,
tanquam si nutrix foveat filios suos. Quod autem fuit Paulus ad eos quibus dirigebat dictos sermones, hoc proculdubio
sunt episcopi ad suae curae commissos. Episcopi namque in ecclesia locum tenent Apostolorum, et vices eorum habent,
tanquam filii pro patribus nati, super omnem terram principes constituti. Sed quis est pater qui non corripit filios? Et
quis est filius qui patris repellit disciplinam? Scriptum est: Fili mi, noli negligere disciplinam Domini, neque fatigeris
dum ab eo argueris; quem enim diligit Dominus castigat, flagellat autem omnem filium quem recipit. In disciplina
perseverate, tanquam filiis offert vobis se Deus. Quis enim filius quem non corripit pater? Quod si extra disciplinam
estis, cujus participes facti sunt omnes; ergo adulteri et non filii estis. Deinde patres quidem carnis nostrae habuimus,
eruditores, et reverberamur eos; nonne multo magis obtemperabimus Patri spirituum, et vivemus? Et illi quidem in
tempore paucorum dierum, secundum voluntatem suam erudiebant nos; hic autem ad id quod utile est in recipiendo
sanctificationem ejus. Omnis autem disciplina in praesentia quidem videtur non esse gaudii, sed moeroris; postea autem
fructum pacatissimum exercitatis per eam reddit justitiae. Ecce quam vehementer increpat Apostolus rebellantes
paternae disciplinae, et quam efficaciter persuadet filios patrum disciplinam non negligere, neque fatigari ab eorum
argutione, sed castigationem, correptionem, et etiam flagellum, licet non gaudii moeroris in praesenti videantur esse,
amanter et obedienter suscipere, et tanto amantius et obedientius a patribus spiritalibus quam a carnalibus, quanto
pacatiorem justitiae fructum referunt in sanctificationem. Alioquin non filii, sed adulteri sunt, et incidunt in illud
propheticum: Vae qui dicit patri, quid generas? et mulieri, quid parturis? Nunquid non hoc dicunt, qui asserunt
episcopos per visitationis, correctionis, et reformationis officium non debere sibi jure dioecesano subjectos filios in
Christo generare et parturire donec formetur in eis Christus?
pp. 405 - 406: At forte dicent, supradicta auctoritas Apostoli suadet non negligere disciplinam Domini, non praecipit
suscipere disciplinam episcopi. Sed qui sic dicunt immemores esse videntur quod Dominus haec et hujusmodi, quae ad

