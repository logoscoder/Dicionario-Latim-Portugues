31

EPISTOLA 031: FRATRI HELIAE GENERALI MINISTRO FRATRUM MINORUM

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 117 - 118.
INC: Gratiae quam nobiscum fecistis in concessione fratrum nobiscum moraturorum, gratias quas possumus devotas
referimus;
EXPL: Caritatem itaque vestram quam devotis possimus precibus postulamus, quatenus fratri Ernulpho, domini Papae
Poenitentiario, fratri quoque Radulpho de Rofa, si eum in curia stare contigerit, detis in mandatis, ut negotiis nostris
expediendis, imo negotiis ecclesiae, quae per nostrum ministerium licet indignum desideramus expediri, vigilanter et
efficaciter intendant, quantum fieri poterit, salva ordinis integritate et honestate.
(Luard's dating: 1236)
Viro venerabili et in Christo carissimo Fratri Heliae generali ministro Fratrum Minorum, Robertus miseratione divina
Lincolniensis Episcopus salutem et sincerum caritatis affectum.
p. 117: Gratiae quam nobiscum fecistis in concessione fratrum nobiscum moraturorum, gratias quas possumus devotas
referimus;dilectioni autem, quam plenam probavit dicta gratia, utinam possemus vices condignas rependere. Si enim
redamando possemus vobis, licet non aequo tamen ex parte correspondere, locis corporaliter distantes mutua
jocundaque spirituum frueremur praesentia, spiritusque noster cum spiritu vestro conflatus, in ejus ascensu
coascenderet in caelestia.
pp. 117 - 118: Et quia fervens calor etiam gelata quae contingit, solvit, et vaporaliter plerumque sursum trahit;
gaudemus non modicum quod caritatis vestrae fervor nos contingit,quia speramus ex hoc contactu nostrum gelu
solutum iri, et per vaporem caelestis desiderii sursum fore ferendum. Et quia caritas nunquam excidit neque stat, sed
incessanter crescit, donec venerit quod perfectum est, semper audendum est a caritate semel probata confidenter petere
etiam majora. Caritatem itaque vestram quam devotis possimus precibus postulamus, quatenus fratri Ernulpho, domini
Papae Poenitentiario, fratri quoque Radulpho de Rofa, si eum in curia stare contigerit, detis in mandatis, ut negotiis
nostris expediendis, imo negotiis ecclesiae, quae per nostrum ministerium licet indignum desideramus expediri,
vigilanter et efficaciter intendant, quantum fieri poterit, salva ordinis integritate et honestate.

