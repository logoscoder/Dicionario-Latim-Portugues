47

EPISTOLA 047: MAGISTRO RICARDO DE CORNUBIA

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 140 - 140.
INC: Considerantes quod de vestra eminenti scientia, moribus laudabilibus eximie ornata, favente Domino, multus sit
oriturus fructus animarum; cupientesque fructus illius participes fieri, praebendam quandam, cui cura animarum est
annexa, in ecclesia nostra vobis contulimus;
EXPL: Redde rationem villicationis tuae.
(Luard's dating: 1237)
Robertus Dei gratia Lincolniensis Episcopus, viro venerabili magistro Ricardo de Cornubia, salutem et sincerum in
Domino caritatis affectum.
p. 140: Considerantes quod de vestra eminenti scientia, moribus laudabilibus eximie ornata, favente Domino, multus sit
oriturus fructus animarum; cupientesque fructus illius participes fieri, praebendam quandam, cui cura animarum est
annexa, in ecclesia nostra vobis contulimus;quam, licet sit parva, non recusetis, ne forte, quod absit, possit de vobis
suspicari, vos contra doctrinam Apostoli dicentis, Non quaero quae vestra sunt, sed vos, non oves sed quae ovium sunt
quaerere velle. Quaerentes igitur cum Apostolo ipsas oves, veniatis ad ipsas, pasturi eas verbo praedicationis, exemplo
sanctae conversationis, et devotione purae orationis; in his enim tribus, ut scitis, consistit pastio Dominici gregis; quae
tria cum non possitis absentes perficere, vestram praesentiam perseverantem exhibeatis, ne in reddenda ratione
deficiatis, cum dicetur: Redde rationem villicationis tuae.

