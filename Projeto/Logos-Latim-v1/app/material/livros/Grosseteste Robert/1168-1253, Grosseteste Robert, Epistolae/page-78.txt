55

EPISTOLA 054: ABBATI SANCTI BENEDICTI FLORIACENSIS

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 168 - 169.
INC: Secundum vocem Domini, Si caecus caeco ducatum praebeat, ambo in foveam cadunt; caeci autem sunt et vani
quibus non subest scientia Dei, quos videlicet divinae legis lux non illuminat.
EXPL: Hoc etiam et vestra sancta religio omnibus modis et viribus debet solicite satagere; de qua speramus quod ad
imitationem Domini Jesu Christi Salvatoris nostri non solum parata sit, sed et ardenter desideret et aestuet pro
animabus salvandis sanguinem fundere, et vitam hanc temporalem acerbissimae et etiam turpissimae morti tradere.
Valete.
(Luard's dating: 1238)
Viro venerabili, Dei gratia Abbati Sancti Benedicti Floriacensis, Robertus, miseratione divina Lincolniensis ecclesiae
minister humilis, salutem et sincerum in Domino caritatis augmentum.
pp. 168 - 169: Secundum vocem Domini, Si caecus caeco ducatum praebeat, ambo in foveam cadunt; caeci autem sunt
et vani quibus non subest scientia Dei, quos videlicet divinae legis lux non illuminat.Igitur non sunt praeficiendi duces
spiritales, nisi quos lux divinae legis illustrat; in cujus splendore videant quo sequentes salvo perducant, ne ambulantes
in tenebris et nescientes quo vadant, in foveam et barathrum peccati cum suis sequacibus cadant.
p. 169: Propter haec omni devotionis humilitate vobis supplicamus, quatenus ad prioratum de Menting talem nobis
praesentare curetis, qui et legis divinae luce viam veritatis videat et sanctitatis religionisque vigore per eam fortiter
incedat, prudenterque cavens praecipitium sequaces suos ad stabilem perducat salutem. Sciatis enim quod non
audeamus curam spiritalem cuiquam tradere, nisi qui curae suae commissis sciat et possit in via veritatis et sanctae
conversationis praeire. Hoc etiam et vestra sancta religio omnibus modis et viribus debet solicite satagere; de qua
speramus quod ad imitationem Domini Jesu Christi Salvatoris nostri non solum parata sit, sed et ardenter desideret et
aestuet pro animabus salvandis sanguinem fundere, et vitam hanc temporalem acerbissimae et etiam turpissimae morti
tradere. Valete.

