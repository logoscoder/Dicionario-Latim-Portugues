120

EPISTOLA 118: CARISSIMO DOMINO T.

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 339 - 340.
INC: Credentes vos zelo fervere salutis animarum, ex desiderio salutis earum archidiaconatum de Huntingdon et
praebendam de Bugeden vobis contulimus;
EXPL: Valeat paternitas vestra semper in Domino.
(Luard's dating: 1246)
Viro venerabili et in Christo sibi carissimo domino T., Robertus, Dei gratia Lincolniensis ecclesiae Episcopus, salutem
et sincerum in Domino dilectionis affectum.
pp. 339 - 340: Credentes vos zelo fervere salutis animarum, ex desiderio salutis earum archidiaconatum de Huntingdon
et praebendam de Bugeden vobis contulimus;quae beneficia suscipere occasione qua quondam recusastis praebendam
de Gretton, recusare nunc non potestis. Est enim (benedictus Dominus) inter nos et capitulum nostrum pacis
tranquillitas. Praeterea si zelum animarum et Dei amorem habetis, quos habere credimini, ea nullo modo recusabitis;
cum in eisdem multipliciter amplius salutem animarum operari possitis, juvante Salvatoris gratia, quam in cura quam
hactenus tenuistis. Sicut enim qui Deum diligit, et sacrificium zeli, quo non est Deo acceptabilius, offert ad Ejus
vocationem et ordinationem, oves suas pascit: sic qui Eum diligit et ut dictum est, Ei offert sacrificium in minori cura,
quasi super pauca fidelis inventus, ab Eodem ad majorem, ut supra multa constituatur, vocatus, Ejus vocationem non
obaudit: quod si faciat, in gaudium Domini non intrabit.
p. 340: Ne igitur convincamini Deum non diligere, sacrificium zeli non offerre, ac per haec in gaudium Domini non
fore intraturos; ne insuper nota inanis gloriae vere vel verisimiliter vobis possit impingi, velut videri volentibus
divitiarum et dignitatum habere contemptum; Dei amor, animarum zelus, spes aeternae remunerationis, nominis boni,
quod melius est quam unguenta pretiosa, non contemnenda salvatio, sicut nec adquisitio, vos Dei advocationem, (non
enim nos, sed Deus per nos qualescunque Ejus ministros vos vocat,) non obaudire, sed humiliter exaudire compellant.
Valeat paternitas vestra semper in Domino.

