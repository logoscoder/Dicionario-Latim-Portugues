39

EPISTOLA 039: RANFRIDO, DOMINI PAPAE NOTARIO

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 130 - 131.
INC: Si de nominis vestri titulo aliqua omisimus, aut non recte scripsimus, non imputet hoc nobis vestra benevolentia.
EXPL: sperantes quod illud benigne suscipietis, quia virtus qua polletis non ponderat donum ex ipsius mole sed ex
donantis affectione.
(Luard's dating: 1237)
Viro venerabili in Christo carissimo Ranfrido, domini Papae notario, Robertus permissione divina Lincolniensis
ecclesiae minister humilis salutem et sincerum in Domino caritatis affectum.
pp. 130 - 131: Si de nominis vestri titulo aliqua omisimus, aut non recte scripsimus, non imputet hoc nobis vestra
benevolentia.Vos enim novimus non tam per nominationis vestrae proprietatem quam per morum vestrorum eximiam
claritatem. Plurium enim fida relatione et praecipue dilectissimi nostri venerabilis viri domini Joannis de Ferentino,
domini Papae subdiaconi et capellani, Norwycensis archdiaconi, didicimus, quanto timore Dei cum Job a malo
receditis, quanto amore ad bona fervetis, quanta discretionis prudentia in consiliis polletis, quanto strenuitatis vigore,
dispensationem ministerii vobis creditam adimpletis.
p. 131: Ex his igitur et hujusmodi animi vestri virtutibus plenam de vestra benignitate concipientes fiduciam
confidenter vobis scribimus, quia talibus ornatum insigniis caritate, quae omnia sperat, fideliter amamus, supplici
devotione rogantes, quatenus intuitu Dei negotia nostra, in quantum pertinent ad honorem Dei et ecclesiae et ad
animarum salutem benigne juvare, promovere, et expedire velitis. Et quia amor fervens interius non potest non
erumpere in aliquam exteriorem ostensionem ad dilectionis erga vos conceptae qualemcunque ostensionem,
munusculum parvum vestrae mittimus benevolentiae; sperantes quod illud benigne suscipietis, quia virtus qua polletis
non ponderat donum ex ipsius mole sed ex donantis affectione.

