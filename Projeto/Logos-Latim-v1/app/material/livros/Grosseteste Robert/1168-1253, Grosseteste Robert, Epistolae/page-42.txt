26

EPISTOLA 026: EDMUNDO CANTUARIAE ARCHIEPISCOPO

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 101 - 105.
INC: Literas paternitatis vestrae ea qua decuit reverentia recepi pro abbate et conventu de Oseney, ex quarum tenore
perpendi evidenter quod ex parte ejusdem abbatis et conventus, vobis fuerit suggestum et datum intellegi, me per
sequestrationem fructuum ecclesiae de Euere in causa extitisse, quo minus domino Boetio, domini Papae familiari,
solverint quinquaginta marcas pro firma ejusdem ecclesiae de anno praeterito.
EXPL: Nisi igitur vestrae discretionis consilium me ab utroque dicto inconvenienti liberet, confidenter incidendum est
potius in manus hominum, de quibus Deus potest eripere, quam in manus Dei, de quibus non est qui possit eruere.
(Luard's dating: 1236-1238)
Reverendo patri in Christo ac domino Edmundo Dei gratia Cantuariae Archiepiscopo, totius Angliae Primati, suus
devotus Robertus permissione divina Lincolniensis ecclesiae minister humilis, salutem, et quam debitam tam devotam
cum omni reverentia obedientiam.
pp. 101 - 102: Literas paternitatis vestrae ea qua decuit reverentia recepi pro abbate et conventu de Oseney, ex quarum
tenore perpendi evidenter quod ex parte ejusdem abbatis et conventus, vobis fuerit suggestum et datum intellegi, me per
sequestrationem fructuum ecclesiae de Euere in causa extitisse, quo minus domino Boetio, domini Papae familiari,
solverint quinquaginta marcas pro firma ejusdem ecclesiae de anno praeterito.Ne igitur circumveniri possitis in hac
parte, vestrae paternitatis discretioni significo, quod praedicti abbas et conventus fructus anni praeteriti, pro quibus
debent dictas quinquaginta marcas, quas exigit dictus Dominus Boetius, integre et libere perceperunt, absque aliquo per
me obstaculo; nec a solutione dictarum quinquaginta marcarum unquam per me, si recte recolo, nec per
sequestrationem meam, quam rationabiliter feci, fuerunt vel ad momentum impediti; cum dictae quinquaginta marcae
debeantur pro fructibus autumni non proximo praeteriti, quos sequestravi, sed ante praeteriti etiam ante electionem
meam. Noveritisque me etiam fere in hac parte fuisse circumventum, dato mihi intelligi quod praedictae quinquaginta
marcae debeantur pro fructibus autumni proximo elapsi. Ad haec, noverit vestra paternitas quod nunquam dicti abbas et
conventus instrumenta sua, si rector ecclesiae de Euere jam obierit, super quinquaginta marcis pro fructibus anni
praecedentis, mihi confecerunt, sicut in literis vestris ex eorum persona asseritur.
p. 102: Et quia semel coepi, loquar ad dominum et patrem meum de fraudulenta circumventione, qua non fratrem sed
patrem circumvenire moliuntur plurimi. Circumvenit enim vestram serpentinam prudentiam et columbinam
simplicitatem aliquis Proteus, vultum mutans, paternitati vestrae conquerens ex parte Hugonis de Ravel, quod cum
personatum medietatis ecclesiae de Wudeford canonice fuisset idem Hugo adeptus, ego eundem dicto personatu contra
justitiam spoliavi; propter quod ad dominum Papam et ad vos ad tuitionem appellavit; super cujus appellationis
cognitione summaria, dedistis eidem judices cancellarium et decanum Cantebrigiae, qui me vocant coram se in causam,
quod justum fuerit coram eis recepturum. In dicta itaque querimonia, si non staretur in angulo generalis intentionis, qui
intrinsecus sordes colligit et fraudes involvit, extremo suo in fine puncturus penetrante acumine poenae gehennalis; sed
descenderetur ad planum et luminosum specialis veritatis, quae non quaerit angulos, sed, sicut dicit Salvator, liberat;
compertum esset dictum Hugonem de Ravel nullum personatum potuisse usque ad haec tempora sine dispensatione
canonice fuisse adeptum; cum ipse aspectus evidenter doceat eundem dictum Hugonem minoris aetatis quam canones
admittant ad personatum et regimen animarum. Insuper quoque falsum vobis in hac parte suggestum est, cum dictus
Hugo dictum personatum etiam de facto nunquam obtinuerit, sed qualem qualem custodiam, eamque, ut creditur, minus
canonice adeptam.
p. 103: Iterum intimitatum fuit vobis ex parte dilectorum in Christo filiorum M.a Archidiaconi Buks et magistri Walteri
de Sancto Quintino, quod cum causa verteretur inter eos ex una parte, et Johannem de Crakhall canonicum
Lincolniensem ex altera, super ecclesia de Edelsberg coram me, dicti archidiaconus et magister Walterus in judicio
comparentes, me tanquam suspectum recusabant, eo quod dictus Joannes fuit domesticus et commensalis meus, et eo
insuper in eadem causa eorundem adversarius manifestus; propter quod dicti archidiaconus et magister Walterus sedem
apostolicam et vos ad tuitionem appellaverunt. Unde et vos super dictae appellationis summaria cognitione dedistis
judices magistrum R.b rectorem ecclesiae beatae Helenae et decanum de Abyndone; cum nunquam tamen dictam
causam personaliter audiverim, sed ad omnem tollendam suspicionem, commissariis omni suspicione de jure majoribus
in eadem causa vices meas commiserim, semper paratus corrigere, si forte in aliquo contingeret eosdem errasse.
p. 103: Quia igitur cura pastoralis me totum exigit, etiamsi gerere possem multorum milium personas in ea peragenda
quae directe tendunt in salutem animarum; ne hujusmodi frivolis appellationibus, verique suppressionibus et falsi
suggestionibus elidere nitentium jurisdictionem ordinariam suorum praelatorum, extrahar ab his quae Dei sunt, in ea
quae sunt mundi, seu potius in ea quae sunt dissidii, ad pedes vestrae paternitatis provolutus humiliter supplico,
quatenus contra praedicta eisque similia provideat vestra prudentissima discretio, quantum possibile est, remedia

