regnum sacerdotio; mihi dedit quae in terra, illi quae sunt in caelis; ut supereminet caelum terrae, ita supereminet Dei
sacerdotium regno quod est in terra." Ozias rex Judae, quia manum ad officii sacerdotalis parvum quoddam
ministerium conatus est extendere, leprae meruit percuti contagione et usurpans quod supra se erat, decidit ab eo quod
erat.
p. 351: Haec breviter perstrinximus, ne prolixitatis fastidio vestram serenitatem afficeremus; desiderantes plurimum
quod super singulis praetactis articulis, nobis peritiores, dum tamen timentes Deum, in quibus sit veritas et qui oderint
avaritiam, attentius audiatis. Valeat et vigeat dominatio vestra per tempora longiora.

