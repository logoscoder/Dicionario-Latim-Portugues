57

EPISTOLA 056: WILLELMO COMITI WARRENE

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 171 - 173.
INC: Scripsistis nobis vos multum admirari super eo quod vos et N. capellanum vestrum citari decrevimus, responsuros
et juri parituros coram nobis vel officiario nostro; adnectentes dictum N. capellanum vestrum nulla monitione
praemissa suspensum.
EXPL: Nec credat discretio vestra aliam citandi vos causam subesse, quam officii nostri debitum vestramque salutem,
quam sincera et speciali caritate noveritis nos affectare. Valeat dilectio vestra in Domino.
(Luard's dating: 1238)
Nobili viro et amico in Christo carissimo Willelmo comiti Warrene, Robertus, Dei gratia Lincolniensis Episcopus,
salutem et sinceram in Domino dilectionem.
p. 171: Scripsistis nobis vos multum admirari super eo quod vos et N. capellanum vestrum citari decrevimus,
responsuros et juri parituros coram nobis vel officiario nostro; adnectentes dictum N. capellanum vestrum nulla
monitione praemissa suspensum.Vestrae igitur discretionis admiratio manifesta est insinuatio, quod nos in dicta
citatione vobis et capellano vestro fuerimus injuriosi; in modo quoque suspensionis idipsum satis evidenter innuitis.
pp. 171 - 172: In his itaque insinuationibus vos nobis magis, salva reverentia vestra, injuriam intulisse videmini, cum
nondum vobis constet nos vobis fuisse in quoquam injuriosos, patrumque verenda magis sint a filiis velanda quam
revelanda. Ut autem intelligat vestra discretio non nos vobis, sicut insinuatis, fuisse injuriosos, vobis significamus per
famam bonorum et gravium ad nos esse delatum, quod vos fecistis a dicto N. capellano vestro in aula vestra de Graham
missam celebrari, quod ipsum vos etiam per scriptum vestrum conceditis, addentes pro ratione hoc factum esse corporis
vestri infirmitate cogente.
p. 172: Cum igitur aula vestra non sit locus Deo dicatus, sed sit communis habitatio hominum, receptaculum
comedentium et bibentium, frivola, scurrilia, et forte multoties immunda facientium, canibus etiam ubique in ea
discurrentibus et cubantibus, sordesque plerumque relinquentibus; quam inconveniens sit Corpus Domini nostri Jesu
Christi, filii Dei vivi, quod assumptum est de mundissima Virgine, passum in cruce, in resurrectione glorificatum et
supra caelos elevatum, ibidem conficere et contrectare, neminem Christianum debet latere; praesertim cum novi et
veteris Testamenti praecepta et canonicae sanctiones evidentissime prophibeantprohibeant, ne alibi celebrentur
missarum solennia, quam in locis Deo dicatis et sacratis, nisi summa coegerit necessitas.
p. 172: Vosmet igitur judicetis an ad nostrum pertineat officium judicialiter cognoscere utrum hujusmodi sint facta, et
si facta fuerint, quibus auctoribus quibusque ministris facta sint, et utrum per aliquam necessitatem rationabilem
habeant excusationem; quod cum bene dijudicaveritis, credimus quod citationem per nos factam injuriosam non
reputabitis. Sacerdos quoque vester non injuriose sine praevia commonitione suspensus est, sed ob multiplicatam
contumaciam suam, ordine juris observato justissime.
pp. 172 - 173: Vos igitur sicut filius obedientiae, quem vos esse profitemini et quem vos nos esse credimus, juri parere
non contemnatis, innocentiam vestram ostensuri, aut maculam delicti si aliqua fuerit mundaturi, a Deo gratiam et ab
hominibus laudem ob hoc reportaturi; cum etiam filii obedientiae secundum canonicas sanctiones vocati a non suo
judice, allegaturi privilegium fori sui debeant comparere. Nec suggerat quisquam vestrae discretioni, quod indecens sit
vestrae excellentiae ab episcopis citari, vel coram eis comparere et juri parere; quia hujusmodi suggestor hoc agit, ut
Christus in episcopis spernatur; dicente eodem Jesu Christo, Qui vos spernit, me spernit; et dicente Moyse de se et
Aaron fratre suo in persona pontificum ad quosdam de filiis Israel, Non contra nos est murmur vestrum sed contra
Dominum. Nec credat discretio vestra aliam citandi vos causam subesse, quam officii nostri debitum vestramque
salutem, quam sincera et speciali caritate noveritis nos affectare. Valeat dilectio vestra in Domino.

