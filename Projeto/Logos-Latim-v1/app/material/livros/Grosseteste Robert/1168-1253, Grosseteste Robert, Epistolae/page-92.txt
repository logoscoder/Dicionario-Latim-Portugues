68

EPISTOLA 067: EGIDIO, DEI GRATIA SANCTAE ROMANAE ECCLESIAE CARDINALI

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 196 - 196.
INC: Dilectionis vestrae lumen quod super omnes generaliter effunditis quadam specialitatis radiositate gratiori super
meam parvitatem, (retribuat vobis Omnipotens,) abundanter effudistis, cujus confotionem et consolationem
multiplicem sentiens, quantascunque valeo indesinentes refero gratiarum actiones.
EXPL: Valeat sancta paternitas vestra in Domino.
(Luard's dating: 1239)
Venerabili in Christo patri Egidio, Dei gratia sanctae Romanae ecclesiae cardinali, Robertus miseratione divina
Lincolniensis ecclesiae minister humilis salutem, et quam debitam tam devotam cum omni reverentia obedientiam.
p. 196: Dilectionis vestrae lumen quod super omnes generaliter effunditis quadam specialitatis radiositate gratiori super
meam parvitatem, (retribuat vobis Omnipotens,) abundanter effudistis, cujus confotionem et consolationem
multiplicem sentiens, quantascunque valeo indesinentes refero gratiarum actiones.Et quia dilectionis natura est ut
semper suscipiat incrementum, donec venerit quod perfectum est, supplico quam humili possum devotione, ut erga
meam modicitatem gratis concepta dilectio dicta incessanter vigeat natura, et quem quasi matutinalis radii perfudit
calore, augmentando perficiens, meridiano consolidet fervore. Valeat sancta paternitas vestra in Domino.

