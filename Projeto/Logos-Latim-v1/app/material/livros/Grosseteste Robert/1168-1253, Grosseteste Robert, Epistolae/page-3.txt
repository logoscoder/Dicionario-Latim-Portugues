hujuscemodi magnitudo, minor est in parte quam in toto." Deus vero ita ubique diffusus est, ut non per spatia locorum
quasi mole diffundatur, ita ut in dimidio mundi corpore sit dimidius, et in alio dimidio dimidius, ac ita per totum totus;
sed in solo caelo totus et in sola terra totus, et in caelo et in terra totus, nullo contentus loco, sed in seipso ubique totus;
nec major in toto quam in parte, nec minor in parte quam in toto, nec in majori parte major, aut in minori minor. Licet
autem ista intelligere sit supra nos, ut tamen aliquo modo in aenigmate ea conspiciamus, exemplo tali juvat non
Augustinus in eodem, sic dicens: "Et ipsa immortalitas corporis, quae cum Christi carne praecessit, nobisque in fine
promittitur futura, cum magna sit res, non profecto mole magna, sed licet corporaliter habeatur, incorporea quaedam
excellentia est. Nam cum ipsum immortale corpus minus sit in parte quam in toto, immortalitas ejus tam plena est in
parte, quam in toto; et cum sint aliis alia majora, non tamen aliis alia magis immortalia sunt membra; sicuti nunc
quando omni ex parte sani sumus, secundum modum praesentis in corpore sanitatis, non quia major est manus tota
quam digitus, ideo totius manus sanitatem majorem dicimus esse quam digiti; sed in illis inaequalibus aequalis est ipsa,
quando ita breviora grandioribus comparantur, ut quod tam magnum esse non potest, quam est aliud, possit tamen esse
tam sanum. Esset autem major sanitas in majoribus membris, si essent majora saniora. Cum vero non ita est, sed majora
atque minora tam sana sunt; dispar est profecto in membrorum molibus quantitas, sed par est in disparibus sanitas. Cum
ergo sit corpus aliqua substantia, quantitas ejus est in magnitudine molis ejus; sanitas vero ejus non quantitas, sed
qualitas ejus est. Non ergo potuit obtinere quantitas corporis quod potuit qualitas. Nam ista, distantibus partibus quae
simul esse non possunt, quoniam sua quaeque spatia locorum tenent, minores minora et majores majora, non potuit esse
in singulis quibusque partibus tota vel tanta; sed amplior est quantitas in amplioribus partibus, brevior in brevioribus, et
in nulla parte tanta, quanta per totum. Qualitas vero corporis, quae sanitas dicitur, cum sanum est corpus totum, tanta
est in majoribus quanta est in minoribus partibus. Non enim quae minus magnae sunt, ideo minus sanae sunt; aut quae
ampliores ideo saniores. Absit ergo, ut quod potest in corpore qualitas creati corporis, non possit in se ipsa substantia
Creatoris. Est ergo Deus per cuncta diffusus. Ipse quippe per prophetam ait: Caelum et terram ego impleo."Sed sic est
per cuncta diffusus, ut non sit qualitas mundi, sed substantia creatrix, sine labore regens, et sine onere continens
mundum." Ex his verbis Augustini, ut supra dixi, aliquatenus juvatur noster intellectus ad comprehendendum, licet
velut de longe in nubilo, quomodo Deus ubique est, quia plene comprehendere quomodo ipse ubique est, supra viventis
hominis capacitatem est.
p. 10: Sicut autem Deus simul totus est ubique in universo, ita anima simul tota est ubique in corpore animato; unde
Augustinus exponens qualiter homo sit factus ad imaginem Dei, ita ait: "Sicuti Deus unus semper ubique totus est,
omnia vivificans, movens, et gubernans, sic anima in suo corpore ubique tota viget, vivificans, gubernans, et movens
illud; neque enim in majoribus corporis membris major et in minoribus minor, sed in minimis tota est, et in maximis
tota; et haec est imago unitatis omnipotentis Dei, quam anima in se habet." Item idem ad beatum Jeronimum de origine
animae: "Quemadmodum anima per omnes particulas corporis tota adest simul, nec minor in minoribus, nec major in
majoribus est, sed tamen in aliis intentius, in aliis remissius operatur, cum in singulis particulis corporis essentialiter
tota sit;" ita et Deus, cum sit in omnibus essentialiter, et totus in illis, tamen plenius esse dicitur in eis quos inhabitat.
pp. 10 - 11: Ecce ex his verbis aperte habes, quod anima tota essentialiter ubique est in corpore quod vivificat; sicut
Deus ubique totus essentialiter in universo quod regit. Neque anima in corde solo, ut solo cerebro est per essentiam; et
alibi in corpore non per essentiam, sed per virtutem suam, ut forte sentiunt aliqui, non considerantes quod virtus animae
aut est accidens ejus, aut substantia tota, aut pars substantiae. Quod si virtus animae sit tota ejus substantia, vel pars
ejus, bicunque est ejus virtus, est ipsa tota, quia etiam ubi est ejus pars, est ipsa tota, cum non sit magnitudine molis
distenta; si vero dicatur virtus ejus esse ejus accidens, cum accidens non possit esse a subjecto divisum, ubicunque est
ejus virtus et ejus substantia. Sed forte qui dicunt eam virtute sola per totum corpus diffusam, imaginantur eam sicut
punctum lucis situm in corde vel in cerebro, undique a se per totum corpus radios diffundentis. Haec imaginatio vana
est; non enim ipsa situalis est, cum sit pure incorporea. Si enim esset situalis, posset a puncto extra situm ipsius sumpto,
duci linea ad ipsam, et mensurari et determinari certis mensuris spatium inter ipsam et punctum signatum; quod magis
impossibile est, quam lineam posse duci a puncto signato in corpore ad ejus sanitatem vel elementorum
commensurationem et proportionem.
pp. 11 - 12: Est itaque anima in corpore sine situ praesens, sine loco ubique tota, id est, sine superficiei ambientis ipsam
circumscriptione. Solet tamen anima dici, esse, vel situm habere, in illa parte corporis ubi inchoat motiones suas
corporeas, quibus utitur in regimine corporis, utpote in corde, quia illinc inchoat motiones corporeas, quibus utitur in
vivificando corpore; vel in cerebro, quia illinc inchoat motiones corporeas quibus utitur in sentiendo, vel corpus suum
localiter movendo. Unde in talibus sermonibus attribuitur animae situs non qui est ipsius animae, sed qui est radicis
motionis corporeae, quam ipsa, non situalis nec superficie loci circumscriptibilis, facit. Sicut autem anima sine situ
praesens est et sine loco, id est, superficiei ambientis circumscriptione, ubique tota in corpore sibi unito; sic, ut opinor,
angelus sine situ praesens est, et sine loco ubique totus in corpore ad ministerium aliquod assumpto, utpote in corpore
visibili assumpto in adjutorium ministerii sui, sibique miris modis coaptato, in quo apparuit angelus Moysi vel Abrahae
vel Lot, vel alicui alii sanctorum patrum, fuit angelus sine situ praesens, et sine loco ubique totus, velut si intelligeres
animam non unitam corpori in quo est, nec existentem ejus perfectionem, moventem tamen illud et omnes ejus
particulas, sicut nunc movet, et patientem ad ejus motiones, sicut nunc patitur, a comparatione quam anima retineret ad
idem corpus et ad singulas ejus particulas: ex eo quo esset motor et rector ejus et agens in ipsum, diceretur in ipso esse

