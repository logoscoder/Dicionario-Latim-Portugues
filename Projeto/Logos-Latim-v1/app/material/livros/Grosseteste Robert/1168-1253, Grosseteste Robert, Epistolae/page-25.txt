15

EPISTOLA 015: FRATRI ALARDO

Printed Source: Roberti Grosseteste quondam episcopi Lincolniensis epistolae, ed. H. Luard, Rolls Series, 26 (London:
Longman, 1861), pp. 61 - 61.
INC: Quia ex debito officii mihi licet indigno impositi, ad emundationem domus Dei arctius astringar,
EXPL: Valete in Domino.
(Luard's dating: 1235)
Viris venerabilibus et in Christo sibi dilectissimis Fratri Alardo, priori provinciali Fratrum Praedicatorum in Anglia, et
diffinitoribus in capitulo celebrando apud Eboracum, Robertus divina miseratione Lincolniensis Episcopus salutem et
sincerae caritatis affectum.
p. 61: Quia ex debito officii mihi licet indigno impositi, ad emundationem domus Dei arctius astringar,nec in isto opere
vel ad modicum proficere valeam sine vivacibus et fortibus coadjutoribus, nec possunt inveniri tam efficaces in hac
parte coadjutores, quam inter fratres orginis vestri, quos zelus domus Dei comedit, et ad emundandam illam a sordium
abonimationibus vehementer urget et stimulat, vestram totis devotionis visceribus humiliter ad pedes caritatis vestrae
prostratus exoro sinceram dilectionem, quatenus petitionem meam quam pro habendis mecum aliquamdiu fratribus
Joanne de Sancto Egidio et Galfrido de Clive, fratri Alardo Priori provinciali alias direxi, per eundem vobis plenius
exponendam, benigne si placet exaudire dignemini; addentes eisdem aliquem tertium de fratribus vestris, qui in juris
civilis et canonici peritia fuerit probatus et exercitatus, cujus possum sano et incorrupto uti secretius consilio, in tot
dubiis casibus incessanter emergentibus, et in tanta jurisperitorum hominum secularium, nutante et incerta varietate.
Valete in Domino.

