adnecterentur bona spiritalia. Hanc tamen redargutionem nullus potest facere, nisi solus Ille qui renum et cordium est
perscrutator; quia Ille solus novit qua intentione talia suscipiuntur.
pp. 150 - 151: Si tamen antiquus hostis, aemulorum ministerio, hujusmodi jacula jaculet in te, si opus Dei ad quod
vocaris, facias, jaculabit utique non minus acuta ex parte altera si idem non facias; clamabitur enim de te quod ex
appetitu inanis gloriae tanta bona tamque sancta et Deo, accepta imprudenter et stulte dereliquisti. Scuto igitur fidei
undique munitus, jacula inimici sapienter fortiterque repellas, solumque Dei honorem ac animarum salutem respiciens
ut facias, jugum oneris tibi impositi humiliter subeas, fortiter, et discrete, perseveranterque trahas, cum, etiamsi juberet
Dominus quantumcunque vilia, quantumcunque probrosa, quantumcunque gravia et onerosa, supportare deberes
alacriter, non solum scholas honoresque scholasticos, sed etiam omnem hujus vitae sublimitatem, suavitatem, et
jocunditatem fortiter deserendo; caveasque, oramus te et adjuramus per Salvatorem nostrum Dominum Jesum
Christum, ne nostra de te concepta nos unquam fallat opinio, ne (quod absit) tu reprobus sis coram Deo, et nos coram
hominibus de te confundamur; sed ministerium tibi traditum sic compleas, et opus Dei non negligenter, nec
fraudulenter, sed diligenter, fideliter, et prudenter sic peragas, ut, quemadmodum Paulus ait ad Timotheum, nemo
adolescentiam tuam contemnat. Valete.

