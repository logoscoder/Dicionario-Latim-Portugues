quod veritas est, quae ostendit id quod est. Esse igitur cuiuslibet rei sua monstrat veritas. Cum enim sit haec
veritatis definitio, omni veritati convenit monstrare id quod est. Nullius autem esse potius monstrabit aliqua
veritas, quam eius esse, cuius est veritas. Igitur si nihil aliud ostendit mentis aspectui esse alicuius rei, quam lux
summae veritatis, non est alia veritas a summa veritate.
p. 133: Quod autem lux summae veritatis et non aliud ostendit mentis oculo id quod est, videtur ex auctoritatibus
Augustini diligenter inspectis. Ait enim in libro retractationum retractans quiddam, quod dixerat secundum
sententiam Platonis de reminiscentia et his verbis corrigens: "Propterea vera respondent de quibusdam disciplinis
etiam imperiti earum, quia praesens est eis, quando idem capere possunt lumine rationis aeternae, ubi hace
immutabilia vera conspiciunt".
p. 133: Idem in libro de libero arbitrio: "Summa veritas ostendit omnia bona, quae vera sunt ". . ." sed
quemadmodum illi, qui in luce solis eligunt, quod libenter aspiciant, et eo aspectu laeti fiant, in quibus, si qui
forte fuerint vegetioribus sanisque et fortissimis oculis praediti, nihil libentius, quam ipsum solem contuentur,
qui etiam cuncta, quibus infirmiores oculi delectantur, illustrat: sic fortis acies mentis et vegeta cum multa et
incommutabilia certa ratione perspexerit, dirigit se in ipsam veritatem, qua cuncta monstrantur, eique inhaerens
tanquam obliviscitur cetera et in illa simul omnibus fruitur."
p. 133: Item in libro Confessionum: Et si ambo videmus verum esse, quod dicis et ambo videmus verum esse,
quod dico: ubi quaeso id videmus? non ego in te nec tu in me, sed ambo in ipsa, quae supra mentes nostras est
incommutabili veritate? Idem in libro de Trinitate: Cum artem corporalium figurarum ineffabiliter pulchram
super aciem mentis simplici intelligentia capimus; in illa ergo aeternitate, ex qua temporalia facta sunt, formam
qua sumus, et secundum quam vel in nobis vel in corporibus vera et recta ratione aliquid operamur, visu mentis
aspicimus.
p. 134: Idem super Johannem hom. 14 : "Nemo hominum potest dicere, quod veritatis est, nisi illuminetur ab eo,
qui mentiri non potest."
p. 134: Hae auctoritates evidenter astruunt omne, quod cognoscitur verum, in luce summae veritatis verum
contueri.
p. 134: Quod si dicat aliquis: et huius veritatis luce et alterius veritatis simul ostendi idem et unum verum,
numquid igitur lux illa summae veritatis non sufficit ad ostendendum, quod illustrat, aut si sufficit, quomodo
reliqua non superfluit?
p. 134: Praeterea: si lux huius solis cetera luminaria offuscat, ut ipsa praesente nihil ostendant visui corporis,
quomodo non amplius lux illa omni alia luce spirituali incomparabiliter lucidior omnem aliam vincet, ut alia
nihil agat ipsa praesente? Hae nebulae caliginosae contrariarum opinionum forte diffugerent et dissiparentur, si
parumper nobis claresceret lux veritatis. Unde parumper intendendum est ut, quid sit veritas, agnoscatur.
p. 134: Consuevimus autem usitatius dicere veritatem orationis enuntiativae. Et haec veritas, sicut dicit
philosophus, non est aliud, quam ita esse in re signata, sicut dicit sermo. Et hoc est, quod aliqui dicunt veritatem
esse "adaequationem sermonis et rei" et "adaequationem rei ad intellectum". Sed cum verior sit sermo, qui intus
silet, quam qui foris sonat, intellectus videlicet conceptus per sermonem vocalem, magis erit veritas adaequatio
sermonis interioris et rei, quam exterioris; quod si ipse sermo interior esset adaequatio sui ad rem, non solum
esset sermo verus, sed ipsa veritas. Sapientia autem et verbum, sive "Sermo Patris" maxime adaequatur hoc
modo adaequationis rei, quam dicit et loquitur. Ita enim est res quaeque plenissime, ut hic sermo dicit; nec in
aliquo aliter est, ac dicitur hoc sermone; nec solum adaequatur, sed est ipsa adaequatio sui ad res, quas loquitur.
Ipse igitur Sermo Patris secundum hanc definitionem veritatis maxime veritas est. Nec potest hic Sermo non
loqui, nec non adaequari ei, quod dicit. Unde non potest non esse veritas.
pp. 134 - 135: In rebus autem, quae dicuntur hoc aeterno Sermone, est conformitas ipsi sermoni, quo dicuntur.
Ipsa quoque conformitas rerum ad hanc aeternam dictionem est earum rectitudo et debitum essendi, quod sunt.
Recta enim est res et est ut debet, inquantum est huic Verbo conformis. Sed inquantum est res ut debet, intantum
vera est. Igitur veritas rerum est earum esse prout debent esse, et earum rectitudo et conformitas Verbo, quo
aeternaliter dicuntur. Et cum haec rectitudo sit sola mente perceptibilis et in hoc distinguatur a rectitudine
corporali visibili, patet, quod convenienter definitur ab Anselmo veritas cum dicit, eam esse rectitudinem sola
mente perceptibilem. Et complectitur haec definitio etiam summam veritatem, quae est rectitudo rectificans
simul cum veritatibus rerum, quae sunt rectitudines rectificatae. Rectitudo autem est in nullo a se exitus aut
declinatio.
p. 135: Item: Omnis res, inquantum deficit ab eo, quod tendit esse, intantum est falsum illud, quod tendit aut
fingit esse. Falsum enim est, ut ait Augustinus in libro Soliloquiorum "quod se fingit esse, quod non est, aut
omnino esse tendit et non est". Item idem in eodem: "Falsum est, quod ad similitudinem alicuius accommodatum
est, neque id tamen est, cuius simile apparet. Quapropter quodlibet est verum, quod privatur defectione".
Quapropter veritas est defectus privatio, sive essendi plenitudo; tunc enim est vera arbor, cum habet
plenitudinem esse arboris caretque defectione esse arboris, et haec plenitudo essendi quid est nisi conformitas
rationi arboris in Verbo aeterno?
pp. 135 - 136: Rerum autem duplex est esse: primum et secundum; potestque res habere plenum esse primum et
carere plenitudine esse secundi. Et propter hoc potest eadem res esse vera et falsa, utpote: verus homo est animal,
2

