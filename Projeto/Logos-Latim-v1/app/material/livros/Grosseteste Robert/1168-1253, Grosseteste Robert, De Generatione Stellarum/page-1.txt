De generatione stellarum
Printed Source: Die Philosophischen Werke des Robert Grosseteste, Bischofs von Lincoln (Münster i. W.,
Aschendorff, 1912.), pp. 32 - 36.
INC: Res eiusdem naturae eiusdem operationis secundum naturam suam effectivae sunt.
EXPL: Cum ergo quinta essentia, quae est impermutabilis secundum se, sit permutabilis per humiliationem sui
ad inferiora, quare eodem modo ea, quae permutabilia sunt secundum se, non possunt fieri incorruptibilia per
sublimationem, cum maius sit incorruptibile fieri corruptibile, quam corruptibile fieri incorruptibile?
p. 32: Res eiusdem naturae eiusdem operationis secundum naturam suam effectivae sunt.Ergo si secundum
naturam suam non sunt eiusdem operationis effectivae, non sunt eiusdem naturae. Sed sphaerae et stellae non
sunt eiusdem operationis secundum naturam suam effectivae. Ergo sphaerae et suae stellae non sunt eiusdem
naturae.
p. 32: Prima patet ex hac propositione, quam dicit Aristoteles II de generat.: "idem similiter se habens non est
natum facere nisi idem. Minor huius syllogismi patet sic: Sol secundum praesentiam est principium generationis
et secundum suam absentiam corruptionis. Si ergo solis sphaera esset eiusdem operis vel operationis cum sole,
cum in quolibet climate aequaliter praesens sit, esset in unoquoque climate generatio semper. Sed hoc falsum est:
igitur et primum.
pp. 32 - 33: Item dicit Aristoteles in XVIII de animalibus, quod secundum revolutionem solis et lunae et
combinationes secundum eorum coniunctiones et operationes determinata sunt tempora uniuscuiusque
generationis naturaliter, etsi quandoque propter indeterminationem materiae accidit contrarium. Sed sphaerarum
solis et lunae non est aliqua diversitas in oppositione et coniunctione et propterea non sunt principia eiusdem
operationis naturaliter, cuius sol et luna. Patet ergo prior conclusio, quod stella et sphaera sua non sunt eiusdem
naturae. Sed omne corpus aut est simplex aut compositum. Stella autem est corpus. Ergo stella est simplex vel
composita. Quod non sit simplex, patet, quia tantum sunt quinque corpora simplicia secundum Aristotelem et
alios philosophos, scillicet quattuor elementa et corpus nobile, quod appellatur "quinta essentia". Stella autem
non est de natura quintae essentiae; nec est stella elementum unum, quia, si sic, septem planetae differentes
secundum naturam facerent septem elementa, quod sic non est. Aut cum quattuor sint tantummodo elementa,
necesse est, aliquem planetam communicare naturam alterius et non differre ab illo, sicut pars ignis non differt
ab ipso igne. Et patet contra experimentum. Differunt enim in suis naturis specifice, ut determinatur in IV libro
Albumazar. Cum ergo non sit stella de natura alicuius corporis simplicis, erit stella corpus compositum. Et non
dico compositum ex materia et forma solum: sic enim compositum non opponitur ei, quod est simplex, sed dico
compositum ex elementis; pluribus enim modis dicitur compositum. Erunt ergo corpora ex elementis facta.
p. 33: Item omne coloratum est mixtum. Stellae sunt corpora colorata. Ergo stellae sunt corpora mixta. Prima
patet duplici ratione, quarum prima haec est: Colores sunt qualitates secundae ex primis generatae, ut dicitur in
Praedicamentis. Dicuntur enim passibiles qualitates, non quia generent passionem, sed quia ex passionibus
generantur. Ergo erit coloratum elementum ex necessitate.
pp. 33 - 34: Item alia ratione sic: "Color est lux in extremitate perspicui in corpore terminato." Sed corpus
terminatum est corpus mixtum, et corpus coloratum est corpus terminatum. Ergo corpus coloratum est corpus
mixtum. Quod maior huius syllogismi sit vera, patet. Si enim diceret aliquis, quod corpus diaphanum esset
terminatum, ut quinta essentia et ignis, aër autem et aqua non sunt terminata, quia fluxibilia sunt, tunc esset
coloratum caelum, quia esset ibi lux in extremitate perspicui in corpore terminato. Et etiam dicit Aristoteles,
quod cum lux non sit, nisi in corpore terminato, non est in corpore simplici. Ergo corpus terminatum non est
simplex, sed mixtum ex simplicibus. Minor autem huius syllogismi patet per illud, quod dicit Aristoteles, quod
"proprium sensibile visus est color." Ergo stellae non sunt visibiles nisi per colorem. Sunt igitur coloratae.
p. 34: Si autem dicat aliquis, quod ibi est lux, sicut in corpore simplici, et facit apparere solum, cum non sit, ut
videtur aurora colorata et mare coloratum, hoc est manifeste falsum et contra illud, quod dicit Aristoteles, quod
in simplicibus, quia non est ibi lux in corpore terminato, non apparet eadem lux longe distantibus et prope. Sed
in stellis longe distantibus et prope semper, apparet idem color. Et hoc est, cum fuerit stella in auge sui excentrici
aut in oppositione suae augis. Ergo non apparet color in stellis sicut in corpore simplici, sed sicut in corpore
terminato.
pp. 34 - 35: Item: Perspicuitas est quaedam natura communis aëris et aquae et ignis et quintae essentiae, ut patet
IIº de anima capitulo de lucido et in libro de sensu et sensato expressius dicitur. Hoc ergo, quod non est
perspicuum, non est eiusdem naturae cum aliquo istorum. Sed stellae non sunt perspicuae; ergo non sunt
eiusdem naturae cum aliquo istorum. Quod stellae non sint perspicuae, patet in luna. Nullum enim perspicuum
facit umbram; luna facit umbram: ergo luna non est perspicua. Quod luna faciat umbram, satis patet in eclipsi
solis. Si enim esset transparens, tunc pertransirent radii solis corpus lunae, et tunc non diceremus corpus solis
pati eclipsim. Si forte dicatur, quod luna habeat naturam perspicui et non faciat umbram simpliciter, sed aliquo
modo: hoc est contra experimentum et contra rationem. Dicit enim Aristoteles, quod in his quattuor corporibus
1

