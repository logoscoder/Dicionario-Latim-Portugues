Super Psalterium
INC: Misericordiam et iudicium cantabo tibi Domine.
EXPL: In hiis ataque affectionbius informantibus ad iustitiam et in hiis negationibus purgantibus ab iniustica
consistit conversatio perfecta.
<Caput 86>
pp. 85rb - 85va: Misericordiam et iudicium cantabo tibi Domine.ciuitatis de qua subsequatur fit mentio, id est
ecclesie; vel beate Virginis in qua et de qua natus est Deus-homo; vel ipsius Christi qui est homo natus in ea.
Profert autem propheta relatiuum sine antecedente vt ostendat illud numquam excidere a memoria. Ad quod
subintellectum retorquet relationem, et sic exprimit magnam subintellecti dilectionem: quod enim ardenter
diligimus indeficienter in mente versamus. Preterea subticuit relationis antecedens vt illud in sequentibus
ardentius quereremus et laboriose in eternum artius teneremus.
p. 85va: Est autem fundamentum cui immittitur et a quo supportatur superedifficatum. Edificium verumptamen
dupliciter est fundamentum, vnum videlicet quod sic supportat quod ipsum etiam ab alio supportatur; alterum
vero quod sic supportatur quod etiam ab alio non supportatur, set ipsum in seipso super suam stabilitatem
fundatur; alioquin esset processus in infinitum. Tale itaque fundamentum est fundamentum fundamentorum.
Tale fundamentum est terra corporalibus edificiis, et tale fundamentum est Christus edificio spirituali. Vnde
Apostolus ad Cor. iii. : "Fundamentum nemo potest aliud ponere preter id quod positum est quod est Christus
Iesus."(I Cor 3.11) Super hoc itaque fundamentum primum fundati sunt apostoli et prophete qui sunt fundamenta
secunda ciuitatis que est ecclesia. Et nota quod primum fundamentum ecclesie magis locatur in summo edificii
quia sicut corporalia tenduntur deorsum et ideo egent fundamento locato in imo, sic spiritalia tendunt sursum et
ideo querunt fundamentum ordinatum in summo.
p. 85va: Item, hoc fundamentum non solum supportat sibi innitentes viuos lapides, set etiam eosdem attrahit vt
innitatur et colligat sibi ne a se dissoluantur. Extendit autem hoc fundamentum quasi laqueatia quedam ad
singulos superedificatos lapides. Supernas luminis sui illustrationes remittunt singuli superedificati lapides quasi
quedam laquearia ad ipsum fundamentum illustrationum receptarum refusiones. Sicque fiunt in hoc edificio
pulcherrimarum figurarum indissolubiles connexiones.
p. 85va: , id est sunt ipsi montes sancti prophete videlicet et apostoli, qui ideo dicuntur montes quia super
omnem hominum scienciam et conuersationem sunt exaltati et supra naturam humanam in deiformitatem eleuati,
vt merito eis dicatur: "Ego dixi dii estis".(Ps. 81.6)
p. 85va: Excedunt autem sua celsitudine omne corporeum et corruptibile vbi recipientes primo lumen a sole
iustitie refundunt illud in vallem huius miserie. Eleuati sunt autem in hanc celsitudinem spiritus sancti impetu
eos intrinsecus sursum pellente et ferente, sicut dicitur: quosdam montes fieri spiritu vaporis inclusi in superna et
laciora intenti, terram sursum impellente. Addit autem sanctis vt ostendat se loqui de montibus rationabilibus, et
etiam vt hos distinguat a montibus non sanctis, id est, superbia elatis.
pp. 85va - 85vb: esse humilitatem et virginitatem, quas duas virtutes plus habuit ex immitatione angelicorum
ciuium quam terrenorum hominum. Habuit itaque fundamenta sue conuersationis in montibus sanctis, id est in
ciuibus angelicis.
p. 85vb: Christi autem fundamenta sunt ipsius dogmata in quibus fundantur eius menbra, et hec fundamenta
precipue sunt in montibus sanctis, id est apostolis.
p. 85vb: [v.2]. Porte Syon sunt idem apostoli quia per eorum fidem et doctrinam intratur in ecclesiam. Hee sunt
porte clause ad impios et ad pios aperte: habent valuas discretionem et pastoralem potestatem.
p. 85vb: propter vmbrarum et figurarum legalium transitum.
p. 85vb: , id est super opera vite actiue que euacuabuntur cum venerit quod perfectum est.
p. 85vb: "Maria enim optimam partem elegit que non auferetur ab ea".(Lk. 10.42) Gregorius quoque Super
Ezech. in omelia 3 ait: Due autem sunt sanctorum predicatorum vite, actiua scilicet et contemplatiua. Set actiua
prior est tempore quam contemplatiua quia ex bono opere tenditur ad contemplationem. Contemplatiua autem
maior est merito quam actiua quia hoc in vsu presentis operis laborat. Illa vero sapore intimo venturam iam
requiem degustat.
p. 85vb: , id est super omnia vmbratilia hanc veritatem prefigurantia.
p. 85vb: Vel Syon est triumphans ecclesia; porte Syon, militantes ecclesie; tabernacula Iacob veteris testamenti
synagoge.
pp. 85vb - 86ra: [v.3]. Ciuitas Dei dicitur Ieruselem quia ibi erat Dei cultus et quia in ea conuersatus est Christus.
Item ciuitas Dei dicitur tum ecclesia militans, tum ecclesia triumphans, tum vna ex vtrisque coniuncta, tum beata
Virgo, tum quelibet fidelis anima. Quocumque vero dictorum modorum misticorum sumatur, congruit ei ciuitatis
diffinitio quia in ea est congregatio multorum sub vna lege caritatis viuentium vt vita communis in se sit ornatior
1

