subiectum et in hac declinatione suam dominationem, qua prefuit, ratio corpori tradit et donat et subicit ipsi
corpori, et sic fit seruus serui sui. Tertio declinat vltra in ambitionem rerum exteriorum et effundit se in ista
exteriora, et quia non potest ista adipisci non rapiat. Aliena declinat tandem in ablatione violentiam. Sic igitur a
rectitudine in qua sola est vera nominatio secundum quam nominatur et scribuntur iusti in libro vite.
p. 170vb: Fit flexio et casus primo in degenerationem quas in genitiuum. Secundo in dationem qua spiritu se
donat carni quasi in datiuum. Tertio monetur ad exteriora que motio partium ad accusatum. Quatro flectitur in
ablationem quasi in casum ablatum.
pp. 170vb - 171ra: intelligitur hec dyabolus qui non inuenit loqui in corde recto, quod plenum est Deo in quod,
cum ingredi, non potest declinat. Iustus tamen eius declinationem non sentit quia eius potentiam non accepit. Si
autem scisisset potentiam concendendo, sentiret et declinationem. Potest etiam in hiis duobus versibus denotari
primo quia non ex se intendebat in aliquid iustum, set illud odio habebat. Secundo quod malum ingerens se non
admisit in se, nec mouit cum consensu et cum delectatione, et ideo nec recessum malitie sensit per tristitiam
cuius non admisit potentiam.
p. 171ra: [v.5]. Detrahare est alterius bonum locutione imminuere vel malum augere. Nascitur autem detractio de
inuidia. Inuidia namque est amor depressionis aliene et odium aliene felicitatis. Quando igitur non potest alienam
felicitatem ipsa re subuertere sermonibus, vult eam imminuere in epimone. Est igitur detractio filia inuidie,
neptis superbie, soror facinoris. Hanc pestem prohibet Dominus per Moysen in Leuitico [Lev. 19.16] dicens:
"Non eris criminator vel susurro in populis." et in libro Sapientie ait [Sap. 1.11]: "Custodite vos a murmuratione
que nichil prodest et a detractione parcite lingue quoniam sermo obscurus in vacuum non obit."
p. 171ra: Quod autem hic dicitur secreto, detractio hoc ibi sermo obscurus qui sermo non vadit in vacuum, hoc
est non euadit impune. Vadit enim primo in odium Dei. Vnde Apostolus ad Rom. ait [Ro. 1.30]: "Detractores
Deo odibiles." Et merito detractio dicitur spiritualiter odibiles Deo, quia euideintissime contraria est Deo.
Dominus enim verbo suo omnia facit. Detractor autem ex parte ea qua destractor est verbo suo destruit. Factio
autem per verbum et eiusdem rei per verbum destructio euidentissimam habent contrarietatem. Quapropter
proprissime habent adinuicem inimicitiam et odium. Vadit etiam detractio in sui ipsius consumptionem. Sicut
ostendit Apostolus ad Gal. [Gal. 5.15], dicens: "Quod si inuicem mordetis et comedetis, videte ne ab inuicem
consummamini." Detractio enim mordendo consumit illum quantum est in se cui detrahit et ideo iusta pena est
consumptio propria quia quod iniuste facit in alterium hoc iuste pacietur in penam. Non igitur in vacuum vadit
obscurus sermo detractionis, set vt dictum est in odium Dei et proprii subiecti iustam consumptionem.
pp. 171ra - 171rb: Item, sicut dicit Iacobus [Ja. 4.11]: "Qui detrahit fratri, detrahit legi." Ex quo consequitur quod
detrahit etiam latori legis. Qui enim detrahit fratri plerumque immunit bonum eius quod ipse facit secundum
legem et ita detrahit legi per quam frater operatur bonum. Quod ipse detrahendo immunit persona qui detrahit
fratri, contra legem facit quam supradiximus in Leuitico scriptam, "Non eris criminator et susurro in populis."
Est autem detractor similis mordenti, tamen illud quod morsu decorpsit sibi non corporanti. Ideo detractores
propter morsum et delacerationem canibus sunt similes qui carnes dilarerant et cis plerumque subiecta sibi non
incorporant. Bona namque aliorum que quasi mordendo auellunt ab aliis sibi non vniunt et quia detractores sic
delacerant. Merito monet Salamon cum detractoribus ne commisceris. Propter hunc morsum dicit Salamon [Ecc.
10.11] quod "si mordeat serpens in silentio sic qui fratri tuo occulte detrahit." Item dicit Ieronimus: Parce
detractioni lingue custodi sermones tuos et scito quia cuncta que de aliis loquitur tua sententia iudicaris et in hiis
ipse deprehendendus eris que in aliis arguebas.
p. 171rb: Est autem vnum per versus detractionis genus, quod non aperta voce de altero dicit malum, set quasi
pietate optat ei bonum, vt sic insumet de esse quod optat. Vnde Gregorius in Moralibus ait: Sciendum vero est
quod plerumque peruersi verbotenus bona optant vt mala esse que in presentibus habentur ostendant; et quasi
fouentes prospera expetunt vt benigni videantur. Item, sunt etiam alii qui aliis detrahunt, vt sic siepiso laudent.
p. 171rb: Vnde Gregorius dicit de ypocrita: Hec aliis inuidet que sibi tribui anelat; et tanto ceteros ostendere
peruersos molitur, quanto videri sanctior appetit ab omnibus, vt ex eo quod alii despicabiles fiunt, ipse
reuerentior semper appareat. Vnde fit vt de opinione proximi ante humana iudicia, lingue sue laqueos pretendat,
vt eorum quibus placere appetit solus estimationem capiat. De ypocrite dicit Iob: "Concepit dolorem et peperit
iniquitatem; et vterus eius preparat dolos." Dolorem quippe concipit cum peruersa cogitat. Iniquitatem parit cum
explere ceperit quod cogitauit. Inuidendo dolorem concipit, derogando iniquitatem parit. Grauis quippe est
iniquitas cum is qui peruersus est ostendere alios peruersos molitur, vt inde ipse quasi sanctus appareat, quod
alios sanctos non ess docuerit. Vterus itaque ypocrite preparet dolos, quia tanto semper maiorem malitiam contra
proximos in mente concipit, quanto solus pre omnibus videri innocentior querit.
p. 171rb: . Persequitur vir iustus non hominem set vicium modum vero persecutionis.
p. 171rb: Docet Salomon dicens [Prov. 25.23]: "Ventus aquilo dissipat nubes et vultus tristis linguas
detrahentium." Super quem locum dicit Ieronimus: Sicut enim sagitta si mittatur contra duram materiam,
nonnumquam immmittentem reuertitur et vulnerat vulnerantem, illudque completur. "Facti sunt michi in archum
prauum." Et alibi: "Qui mittit in altum lapidem, recidet in caput eius." Ita detractor cum tristem faciem viderit
audientis, immo ne audientis quidem, set obturantis aures suas, ne audiat iudicium sanguinis illico contitescit
pallet vultus, herent labia saliua siccatur.
7

