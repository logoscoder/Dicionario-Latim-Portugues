et contra hostes securior. Multitudo autem et populus ecclesie sunt angeli et homines sancti. Populus vero
ciuitatis que est fidelis anima est virtutum inhabitantium turba innumera.
p. 86ra: De ciuitate itaque que est ecclesia dicta sunt gloriosa quia in ea et propter eam Deus factus est homo vt
homo reduceretur ad deitatem. Summus factus est vnus vt vnos proueheret ad celsitudinem. Diues factus est
pauper vt pauperes ditaret; felix miser vt miseros bearet; inpassibilis passus vt nos redderet impassibiles;
immortalis et incorruptibilis mortuus vt nos efficeret immortales et cetera huiusmodi innumera diuine
dispensationis misteria. Ad gloriam quoque huius ciuitatis accedit quod prius in ea pessimi fiunt optimi: ydolatre
Christicole, superbi humiles, attroces mites, inuidi aggratulantes, et cetera huiusmodi que ad nostre
conuersationis et conuersionis petertinent beneficia.
p. 86ra: quia in ea et ex ea Deus factus est homo, et quod ipsa est simul mater et Virgo, excelsa et humilis, regina
et ancilla, desponsata fabro, salutata ab angelo, habens sibi subiectum sub cuius pedibus subiecta sunt omnia. De
filio namque eius dicitur quod "erat subditus illis,"(Lc. 2.51) Marie videlicet et Joseph. Et iterum in Psalmo:
Omnia subiecisti sub pedibus eius," etc.(Ps. 8.8) Huiusmodi innumera que in ea collandant tam nostram
reparationem quam sullimem eius humilitatem et virginalem fecunditatem.
p. 86ra:
p. 86ra: De ciuitate vero que est fidelis anima illa precipue dicuntur gloriosa que commemorat Paulus ad Rom.
viii. dicens: "Certus sum quia neque mors neque vita neque angeli neque principatus neque potestates neque
virtutes neque instantia neque futura neque fortitudo neque altitudo neque profundum neque creatura alia poterit
nos separare a caritate Dei que est in Christo Iesu Domino nostro."(Ro. 8.38-39)
pp. 86rb - 86ra: . Memor dicitur esse alicuius Deus cum a morte culpe reuocat eum ad vitam gratie quod non
facit nisi eterna eius memoria. Tunc tamen dicitur memor esse cum bonum quod eternaliter disposuit, producit
temporaliter inesse. Memor est igitur Raab cum de prostibulo ydolatrie vocat ydolatras ad castitatem ecclesie et
sibi coniungit nuptiali federe. Item, cum euntes latam viam que ducit ad perditionem reuocat per angustam
portam et artam viam que ducit ad vitam.
p. 86rb: : non enim effectus vocationis et recordationis Dei in omnibus, set in hiis qui sciunt eum per fidem cum
dilectione operantem; non tamen quod hec scientia ex illis sit, set a gratia. Illis tamen ascribitur quia gratiam
oblatam non repulerunt.
p. 86rb: Vel memor fuit Dominus Raab quia de eius carne dignatus est carnem assumere. "Salamon autem genuit
Booz de Raab",(Mt. 1.5) de quo Booz beata Virgo de qua natus est Christus secundum carnem est propogata. In
assumptione carnis ex Virgine memor fuit Dominus Raab in generatione Christi cum fuerit meretrix. Videtur
enim non esse glorie, set ignominie talium progenitorum commemoratio; set, vt insinuat Iohannes Crisostomus,
in hoc refulget dignitas Christi. Ait in omelia .i. Super Mattheum: Hic a contrario refulget dignitas Christi non
quia magnos progenitores habeat ac potentes, set quia exiguos habeat ac viles. Sullimium enim illa maxima et
admirabilis est gloria humiliari posse submissos. Celebratur quoque in hoc pietas Christi atque virtus. Propterea
enim venit non vt fugeret obprobia nostra, set vt potius extingueret. Sicut enim admirabilis iudicatur non quia
mortuus est tantum, verum quia etiam crucifixus et sepultus (et est certe res ista ex probatione plenissima; set
quanto magis exprobabile illud est, tanto magis illum ostenderit de misericordia gloriosum), sic etiam in
generatione ipsius dici potest quod non solum quia suscepit carnem et homo factus est admiratione sit dignus, set
quia etiam tales genitores habere dignatus est nichil de nostris vilitatibus erubescens idque ex ipsis euangelii
initiis predicauit, quia scilicet nichil illum pudeat omnino ex peccatoribus carnis assumpte, per ista proculdubio
docens vt nos numquam de vitiis erubescamus parentum.
pp. 86rb - 86va: Set vnum illud queramus semper amplectamurque virtutem huiusmodi. Enim si alienigenam
matrem, etiam si fornicatione pollutam vel quolibet huiusmodi dedecore sordidatam, nichil tamen de eius aut
vilitate fuscabitur aut crimine polluetur. Quod si fornicatorem ipsum ad meliora conuersum nequaquam prior vita
commaculat, multo magis ex meretrice natus et adultera. Si propria virtute decoretur, parentum suorum non
decoloratur obprobriis. Non autem vt tantummodo nos doceret hoc fecit set etiam vt reprimeret iudeorum
tumorem. Quia enim illam nobilitatem que ad animam pertinet negligebant nimiumque insolenter de Habrahe se
gloriabantur stirpe descendere, virtute parentum defensionem suorum rati esse vitiorum.
p. 86va: quando per medium carnis beate Virginis de illis carnem assumpsit quos propter peccata sua constat in
Babiloniam transmigrasse. Et potest esse consimilis ratio quare hic commemoret Babilonem, qualis est quare hic
commemorat Raab meretricem, vt videlicet ostendat de nullis parentum vitiis nobis debere erubescere, nulla
obprobria fugere nostra vilia libentius quam honorabilia detegere, et multa huiusmodi que in hac
commemoratione humili possunt denotari.
p. 86va: Per Raab igitur denotat humilitatem generis sui ex parte materna; per Babilonem vero ex parte paterna.
Nec solummodo Raab et Babilonis memor ero quia ecce insuper alienigene qui erant ex patre diaboli et
conuersatione de ciuitate diaboli effecti postea filii Dei et ciues ciuitatis Dei.
p. 86va: , id est angustiati cupiditate terrenorum. Nil enim, vt ait Philosophus, tam angusti quam appetere
diuitias, nec tantis angustiis expositum quia anxiat cupidos omne quod habent cum defluit et omne quod non
habent cum ad votum non accidit, hii inquam sic angusti et postea calcantes transitoria in latitudinem celestis
conuersationis inducti.
2

