dilatatur spe et gaudio et quocumque appetit simul potest optimere, et hanc latitudinem denotat verbum
deambulationis.
p. 170ra: Vel allegorice legitur de Christo, qui deambulat in medio ecclesie in plenitudine innocentie quia "ipse
peccatum non fecit nec inuentus est dolus in ore eius" [I Pt. 2.22].
pp. 170ra - 170rb: Refertur etiam versus iste ad instructionem conuersationis patrisfamilias cum propria familia.
Est autem magna virtus Domini, domus et patrisfamilias vt nulli noceat de sibi subiectis quantamcumque super
eos habuerit potestatem et ibi elucet precipue virtus innocentie cum ille non nocet qui posset maxime impune
nocere et plenum irritatur ab hiis quos posset maxime impune ledere. Quis autem sic impune potest ledere alium
ut dominus seruum vt paterfamilias familiam? Et quis tam prouocat alium vt plerumque seruus dominum, et
famulus patremfamilias? In patre ergo familias precipue fulget virtus innocentie.
p. 170rb: Et quia multiplex est innocentia ad distinguendam veram innocentiam ab innocentia falsa, adicit hoc
nomen cordis. Est enim quedem innocentia impotentie, et quedam ignorantie, et quedam innocentia timoris, et
quedam cupiditatis et quedam bone voluntatis siue caritatis. Quidam qui nesciunt vt moriones quidam quia non
audent timentes penam consecuturam; quidam vero non ledunt quia credunt aliquid assequi quod cupiunt eo
quod a lesione se continent. Quidam vero, licet possunt ledere et sciant et audeant, amore tamen virtutis a
ledendo se continent et hec sola est vera innocentia et innocentia cordis, hoc est bone voluntatis.
p. 170rb: sue.
pp. 170rb - 170va: sue, insumat quod licet sit constitutus super familiam est tamen in illis quasi virtus ex illis.
Insumatur etiam quod, licet sit demonii potestate prolatus, agnoscit se tamen secundum nature cognitionem
seruis suis coequalem. In medio etiam consistit cum admodum cordis in medio corporis collocati omnibus. Vnde
influit regimen et doctrinam et morum informationem, cum omnibus etiam influit sensum et motum, id est
scientiam operandi et actum operis scientie conformem. In medio autem est cum vnuscuiusque ministerio tradit
de bonis suis administrandis secundum propriam virtutem. In medio etiam est quia paucos sibi iungit immediate.
Qui sibi reddant rationem, illis autem paucis plures subiicit qui non sibi immediate, set per medium
propositorum rationem reddant. Quemadmodum de medio stipite arboris immediate prodeunt maiores rami per
quorum medium prodeunt, de eodem stipite rami immitiores immiteri.
p. 170va: , hoc est "non intendebam", "non deliberabam", "non eligabam" vt facerem.
p. 170va: . Preuaricatores autem sunt, vt dicit Augustinus, qui oderunt legem Dei, qui audiunt illam et non
faciunt. Illi igitur proprie dicuntur preuaricatores qui legem acceptam transgrediuntur. Preuaricatores igitur odire
debes non homines, vicium non naturam, et hoc satagere vt moriatur vicium et viueficetur natura. Si enim
homines odis, teipsum odis cum sis homo, et Christum odis cum ipse sit homo, et totum humanum genus odis. Et
cum homo dicatur omnis creatura propter communem quam habet cum omni creatura, in homine odito etiam
omnis creatura cum qua communicat homo, odio habetur et per communes creator et conseruator omnis nature
Deus. Non igitur odiendus homo, set vt dictum est, hominis vicium. Quod si vere odis illud in terris destruere,
non autem destruitur vicium necessario interfecto homine quia male affectiones possunt etiam remanere post
mortem. Et cum post mortem non sit locus penitentie fructuose ubi meruerit homo in vita vt purgetur post
mortem, mors hominis est male affectionis et vicii confirmatio. Igitur qui interfecit hominem quia odit hominis
vicium, non illud quod odit persequitur, set magis forcitan inesse confirmat. Vera igitur destructio vicii est
conseruare hominem in hac vita et in viuentem inducere virtutem vitio oppositam. Solum enim sic veraciter
destruitur vicium quod oditur.
p. 170va: , id est non placuit mihi; neque concordabit mihi; nec etiam in meipso permansit et si forte aliquando
surrepsit, est autem cor prauum tortum et recto contrarium. Vnde ex cordis rectitudine intelligi potest quid sit cor
prauum, vt autem dicit Augustinus: Rectum cor dicitur hominis quia omina que vult Deus ipse vult. Rectum est
cor quod dicit cum Christo, non quod "ego volo, pater" set quod "tu vis" [Cf. Lc. 22.42]. Rectum est cor quod
extra se non deflectitur quod nec declinat ad dextram prosperitatis nec ad sinistram aduersitatis. Rectum est cor
quod non exit a medio vel huc per superfluitatem, vel illuc per diminutione. Rectum est cor quod non exit ab
extrinsicis, id est quod semper habet in memoria nouissima sua quia vt dicit Salomon [Ecli. 7.40]: "Memorare
nouissima tua et in eternum non peccabis."
pp. 170va - 170vb: Cor autem quod habet primo dictam rectitudinem, id est, ad voluntatem Dei in omnibus
conformitatem, non potest de aliquo contristari. Scit enim quod omnia que eueniunt preter peccatum, quod nichil
est sunt et eueniunt secundum dispensationem voluntatis diuine. Quapropter omnia sunt quemadmodum et ipse
vult cum vult, sicut Dominus vult et per hoc ipse vere Dominus est omni cum omnia sunt ad libitum voluntatis
sue.
p. 170vb: , dupliciter intelligitur. Malicia enim sicut tenebras et ideo malitia non habet cognitionem nisi sicut
tenebras visionem. Item, malitia aput bonos non habet cognitionem, id est non habet approbationem non tangit
illam affectio<nem> caritatis, nec aspectus veritatis quia essentie defectio est vt lucis priuatio.
p. 170vb: Declinatur autem a recto per dissimilitudinem cum recto. Declinatur quoque a recto, hoc est
conformitate cum Deo primo ad se, ad sui videlicet propriam potestatem amandam. Et sic deformat se a
deiformitate et generat se degenerem et qui, per genituram ex Deo erat rectus per propriam genituram qua
degenerat se, fit obliquus et curuus. Deinde declinat inferius ad amandum libidinose corpus naturaliter sibi
6

