superbarum. Testatur autem domus quia de corde exeunt opera mala in Mat. .xv. dicens [Mtt. 15.18-19]: "Que
autem procedunt de ore, de corde exeunt, et ea coniquinant hominem. De corde enim exeunt cogitationes male
homicidia, adulteria, fornicationes, furta, falsa testimonia, blasfemie." Malas igitur cogitationes superbiam
facentes non sunt iustus habitare in corde suo. Tenet enim et allidit paruulos suos ad petram.
p. 173ra: . Odit enim quilibet istorum loquentem iniqua nec rectus est in eorum aspectu qui iniqua loquitur.
Iniqua autem locutio comprehendit sermonem otiosum, superuacuum, immundum, mendacem, detrahentem,
suggerentem et persuadentem et precipientem malum. Qui itaque huiusmodi loquitur, iniqua est et non rectus
quia sermone vtitur non ad finem propter quem factus est. Omne autem quod non recto fine fit peccatum est.
Factus autem sermo vt illuminet audientis aspectum ad veritatem, siue accendat eius affectum ad caritatem, siue
vtrumque faciat, siue vt laudes Dei resonet. Verba igitur vasa sunt veritatis, caritatis et diuine laudis, nec alium
vsum sunt assumenda. Sermo autem custodiendum est mundus et sine macula quia cum certa opera que hic per
carnis instrumenta facimus in celo cessabunt, locutio divine laudis in celis perpetuo permanebit. Ait enim
Psalmus [Ps. 88.2]: "Misercordias Domini in eternum cantabo." Et iterum [Ps. 83.5]: "Beati qui habitant in domo
tua, Domine, in secular seculorum laudabunt te." Iterum, ideo servandum est verbum mundum quia per verbum
eternum omnia facta sunt.
p. 173ra: Et quia sermo est id quod inter omnes res precipuam gerit similitudinem verbi Dei incarnati, sicut enim
eternum Dei verbum assumpsit sibi carnem sensibilem in vnitatem persone, sic verbum mentis interius
intellegibile assumunt sibi vnitatem persone verbi exterius sonans audibile vt sit vnus sermo ex intelligibili et
audibili.
p. 173ra: Item, sermo est in quo solo preeminet homo omni animali. In sermone etiam ratio interior
comprehenditur quia igitur in hoc est hominis preeminentia et decus hunc debet super omnia custodiri
immaculum. Sermo autem malus pessimos parit fructus quia corrumpit bonos mores auditorum colloquia praua.
Et vt dicit Iacobus [Ja. 3.6]: "Lingua ignis est, vniversitas iniquitatis. Lingua constituitur in membris nostris, que
maculat totum corpus et inflammat rotam nativitatis nostre." Linguam nullus homini domare potest inquietum
malum et plena venano mortifero, vt in Ecclesiastico .xx. [Ecli. 20.15], de insipiente scriptum est quod "apertio
oris illius inflammatio est."
pp. 173ra - 173rb: . Nobis autem qui in gradu regiminis consituti sumus valde perniciosus est etiam sermon
nugacitatis ac per hoc sermo peior nugacitate magis perniciosus.
p. 173rb: precipue non dirigat qui loquatur iniqua.
p. 173rb: [v.8]. In persona Christi dicit esse hic Psalmista quasi aliquis quereret cum non approbes malos quare
eos toleras? Et ipse responderet quia nondum venit mane set adhuc nox est in qua tolerandi sunt mali cum bonis;
quia adhuc tempus est immo veniet mane, tempus videlicet iudicii quando segregabuntur hedi ab ouibus, mali
videlicet a iustis. Per matutinum igitur intelligitur hoc tempus vltimi iudicii. Totum enim tempus huius vite
tamquam nox est quia sicut dicit Augustinus: Quamdiu non vides cor meum et non video cor tuum nox est.
Contempni te putas ab aliquo; et forte non contemneris ut quia aliquis odit te et forte diligit et ita de nobis
inivicem nondum certi sumus. Ista obscuritas nox est et in ista nocte habundant temptationem. Vnde et Psalmus
ait [Ps. 103.20-21]: "Posui<sti> teneras et facta est nox. In ipsa pertransibunt omnes bestis silve catuli leonum
rugientes vt rapiant et querant a Deo escam sibi." Catuli leonum? principes sunt et potestates tenebrarum harum.
Querunt sibi escam? quando temptare, scilicet quando non accedunt nisi Deus dederit eis potestatem. Ideo
dictum est "querentes a Deo escam sibi" sicut petit Sathanas Iob ad temptandum et datus est ei ad temptandum
non opprimendum ad purgandum, non evertendum aut forte, nec ad purgandum, set ad probandum hanc noctem.
Sequitur mane quod ostendit nobis Apostolus dicens [I Cor. 4.5]: "Nolite ante tempus iudicare quoadusque
veniet. Dominus qui illuminabit adscondita tenebrarum et manifestabit consilia cordium."
pp. 173rb - 173va: quia tunc separabit ventilabro verbi sui paleam a tritico hedos ab agnis, malos a bonis; et
malos tanquam paleam comburet igne inextinguibile, et ita combustio mors est secunda, de qua in Apoc. [Apoc.
2.11]: "Qui vicerit non ledetur a morte secunda." De qua et Augustinus dicit in libro De ciuitate Dei: Verum in
damnatione novissima, quamuis homo sentire non desinat, tamen quia sensus ipse nec voluptate suauis nec
quiete salubris, set dolore penalis est non immerito mors est, potius appellata quam vita. Ideo autem secunda
quia post illam primam est, qua fit coherentium cohereptio naturarum siue Dei et anime et corporis. De prima
igitur morte dici potest quod bonis bona sit malis mala. Secunda vero sine dubio sicut nullorum bonorum, est ita
nulli bona. Hac igitur secunda morte in matutino vltimi iudicii interficiet Dominus Iesus Christus omnes
peccatores terre dicens impiis: "Ite maledicti in ignem eternum" [Mtt. 25.41], vt disperdat de ciuitate Dei omnes
operantes iniquitatem, hoc est vt segreget localiter etiam malos a bonis, qui non localiter commixti sunt, quam
segregationem predixit in Math. dicens [Mtt. 13.13]: "In tempore messis dicam messoribus colligite primum
zizania et alligate ea in fasciculos ad comburendum triticum autem congregate in horreum meum."
p. 173va: insumatur quod Deus neque ex impetu ire neque ex ebritatis perturbatione vindicat in peccatores. Ira
namque et si de hesterna exacerbauit noctis, tamen quiete mitegatur ebrietas. Similiter et si vesper multa fuerit
per sompnum sufficienter subtilitur, matutinum ergo opus ex rationis motu non ex ire, aut ebrietatis impetu, solet
fieri. Hec igitur et hic insumatur quod ex tranquiliatte rationis condemnaturus sit et condemnatione interfecturus
peccatores.
10

