euidentius apparebit quod in psalmo scriptum est: "Misericordiam et iudicium cantabo tibi domine," quia nisi per
indebitam misericordiam nemo liberatur, et nisi per debitum iudicium nemo dampnatur.
p. 169va: 13. Item, Super Iohannem dicit: Si primo venisset iudicaturus, neminem inuenisset cui premia iustitie
redderet. Qui ergo vidit omnes peccatores, et omnino neminem esse immunem a morte peccati, prius erat
misericordia preroganda, et post excerendum iudicium; quia <de illo> cantibat <psalmus>: "Misericordiam et
iudicium cantabo tibi, domine." Non enim ait iudicium et misericordiam; nam si primo esset iudicium, nulla
esset misericordia; set primo misericordia, postea iudicium. Quid est primo misericordia? Creator hominis, homo
esse dignatus est; factus est quod fecerat, ne periret quem fecerat.
p. 169va: Intelligitur quoque quod iustus cantat Deo non solum misericoridam et iudicium Dei, set etiam
misericordiam et iudicium sui, id est misericordiam et iudicium que ipse iustus facit. Cum enim ex mentis
hilaritate in caritate misericordiam facit et iudicium quasi per corporis organum cantat misericordiam et
iudicium, misericordiam autem facit donando et conando secundum illud Euangelii [Lk. 6.38]: "Date et dabitur
vobis dimmitte et dimittetur vobis." Iudicium facit seipsum diiudicando vt si iudicetur <recordans> illud apud:
"Si nosmetipsos diiudicaremus non vitque iudicaremur" [I Cor. 11.31]; misericordiam in proximum, iudicium in
seipsum.
p. 169va: Ad potestates quoque iudiciarias pertinet specialiter hoc verbum, quibus congruit ne remissum sit
iudicium velut per misericordiam, nec minus fit rigidum velut per iustitiam, set sit ex vtrisque temperatura medie
carens crudelitatem et remissionem. Misericordie oportet iudicem esse reis ex affectu animi compaciendo, iudicii
tamen rigorem exercere oportet modis quibus legittime potest ueritatem inquirendo et secundum probata
sententiando, nec aliud de pena contra leges remmittendo, quantum tamen potest secundum leges penam debet
temperare et cum animi compassione penam infligere, dolens videlicet quod legis coactio vrget eum ad penam.
Et quia plerumque fit pena remissibilis aliorum interuentu et aliorum meritis, que tamen per se iuste non potest
remitti, debet iudex desiderare vt reis subueniant ad alleuiationem pene aliorum merita et interuentiones.
pp. 169va - 169vb: Vnde Augustinus ad Macedonium iudicem ait: Prodest seueritas vestra cuius ministerio quies
adiuuatur et nostra prodest et intercessio nostra cuius ministerio seueritas temperatur et vestra. Non vobis
displiceat quod rogamini a bonis quia nec vobis displicet quod timemini a malis. Sicut dilectionem iussi sunt
terentibus debere, qui timent, ita dilectionem iussi sunt timentibus debere qui terrent. Nichil nocendi cupiditate
fiat, set omnia consulendi caritate et nichil fiat inmmantor nichil inhumaniter ita formidabitur vltio cognitorum vt
nec religio intercessoris contempnatur quia et plectendo et ignoscende hoc solum, Vnde agitur vt vita hominum
corrigatur. Et hiis verbis Augustini patet quod cum ex remissione pene speratur rei correctio optanda est a vidce
vt fiat vero intercessio qua iuste valeat impetrari pene remissio.
p. 169vb: quia tam motio actionis quam motio contemplationis munda erit et non coinquinata, videlicet aliqua
circumstantia inconuenienti.
p. 169vb:
p. 169vb:
p. 169vb: Et quia iste Psalmus describit perfectam conuersationem que tres habet partes--scientiam videlicet
conuersandi secum et scientiam conuersandi cum familia et scientiam cum conciuibus--, possimus in hoc Psalmo
has tres partes considerare, et in hoc versu partem primam que pars prima integratur ex fide diligente, sicut
fundamento; deinde ex compassione sui de se cum incipit se dolore; tertio ex iudicio sui cum se subtiliter
diiudicat et discernit; quarto ex punitione et maceratione sui per opera penitentialia; quinto ex contemplatione
celestium in qua est via immaculata qua Deus venit ad hominem.
pp. 169vb - 170ra: Fides itaque diligens exprimitur in primo verbo secundum illam supradictam expositionem
qua per misericordiam et iudicium intelligitur vtraque Christi natura. Et conitetur cum hoc in misericordia et
iudicio, compassio hominis de se, et sui ipsius discussio. Per "psallere" vero intelligitur carnis maceratio per
penitentiam, per "intelligere" vero ipsa contemplatio. In hiis autem est sui ad se perfecta conuersatio.
p. 170ra: . Ipsa enim est deambulatio in cordis innocentia. Innocentia autem duas habet partes, sicut et nocere
duas habet partes, que sunt facere miserum et deserere miserum quarum opposita sunt non facere miserum et non
deserere miserum. Facit autem miserum qui infert violentas vel insidias, qui rapit res alienas, opprimit pauperes,
furatur, coniugia aliena sollicitat, calumpniosus est, vult inferre hominibus quod doleant studio maluolentie.
Deserit vero miseras qui videt inopem aliquo auxilio agentem et cum habeat quomodo prestet, contempuit,
despicit, alienat cor suis; despicit lacrimis. Miserum ergo facit per transgressionem mandatorum decalogi
scriptorum in secunda tabula, miseros vero deserto torpens ab operibus. Misericordie igitur a contrario innocens
est qui nullum ledit et insuper, per quantum potest, per opera misericordie cuiuslibet miserie subuenit. Ad
innocentiam igitur pertinet sibi ipsi non nocere set primo sibi misereri, quia non potest misereri alii qui sibi prius
non miseretur. Sicut non potest nocere alii nisi prius sibi ipsi noceat. Innocentia igitur plena iusticia est. Vnde
Augustinus ait: Tota iusticia ad verbum vnum innocentia redigitur.
p. 170ra: sue est late spatiari in propria conscientia quod non possunt mali facere quia angustias patitur omnis
malitia. Trahit enim malitia cor ad imum vbi est angustia, et coartat semper inter opposita que similis non potest
optimere. Cum tamen vtrumque cupiat, bonitas autem et innocentia appetit celestia in quibus est latitudo et
5

