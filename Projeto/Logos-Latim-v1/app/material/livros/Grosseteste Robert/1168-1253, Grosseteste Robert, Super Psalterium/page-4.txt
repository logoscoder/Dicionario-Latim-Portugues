semper in illo delectari et illo perfrui. In illo clarificatur intellectus et purificatur affectus ad agnoscondam
veritatem et diligendam, et hoc totum bonum hominis nosse, scilicet et amare creatorem suum.
p. 87va: In beata autem Virgine fuit habitatio corporalis capitis nostri Iesu Christi, in quo solo est omni<s> vera
letitia, et in quo inhabitante ipsam et membra Christi quodammodo eam inhabitauerunt. Preterea in Deo potest
carnis dici habitare cuius mores precipue imitatur.Vnde cum ipsa sit post Christum precipuum exemplum
christianorum, in ipsa est precipua et iocundissima habitatio eorum.
<Caput 100>
pp. 168vb - 169ra:
p. 169ra: [v.1]. Materia huius Psalmi est misericordia et iudicium quia vt dicit Augustinus: Quod habet iste
Psalmus in primo versu hoc in toto eius corpore querere debemus.
p. 169ra: Et secundum Cirillum iste Psalmus describit perfectam vite conuersationem et docet formam perfecte
sanctitatis que consistit non solum in fugere malum et facere bonum, set etiam in prosequi et destruere malum
tam in se quam in aliis; et promouere bonum non solum in se set, quantum valet, in omnibus aliis. Et propter
hanc perfectionem est iste Psalmus centesimus quia centenarius numerus perfectus est, productus videlicet ex
ductu denarii in se, qui denarius est numerorum perfectio. Vnde centenarius est quasi perfecta perfectio, hoc est
perfectio in perfectione ducta. Perfectio enim in hoc Psalmo descripta ducit decalogum descriptum in cognitione
diligente in eundem decalogum perfectum in exteriori opere. Vnitas quoque caritatis multiplicatur in mente in
denarium decalogi cogniti et amati, et iste denarius ducitur in operis exterioris perfectionem et sit perfecta
conuersatio que in hoc Psalmo describitur. Producitur ex vnitate in decies decem quia ex caritate in decem
mandata prius congnita et deinde operata.
p. 169ra: , hoc est hilariter operabor. Et prefiguratur in ipso Christus faciens misericordiam, eripiens humanum
genus de seruitute peccati, et faciens iudicium, conuertens aereas potestates et tirannidem diaboli.
p. 169ra: In persona fidelium legitur sic quia primum perfecte conuersationis est diligens cognitio siue
cognoscens dilectio diuinorum.
pp. 169ra - 169rb: , id est ex diligente et per hoc gaudente cognitione predicabo ad tuam laudem Domine,
misericordiam tuam et iudicium tuum. In omnibus enim operibus Dei est considerare hec duo, sicilicet
misericordiam et iudicium: misericordiam scilicet cum prouehit a non-esse ad esse, a priuatione ad habitum, a
defectu ad perfectum, a minori ad melius, a diminuto ad perfectum; iudicium vero cum perstante et permanenti
in accepto, et non declinanti quantum est de se ab accepto, adicit prouectionem ad maius bonum et maiorem
perfectionem. Vel cum rem accepto bono reluctantem et illud excutientem relinquit sibi ad corruptionem, non
tamen ad omnimodam vt omnino nichil sit, set relinquit ei esse corruptum vt iusto iudicio penale sit.
p. 169rb: Set sic videtur quod res perstantes prouheat semper et quod proficiunt in infinitum. Set ad hoc
dicendum est quod licet res consummatas non promoneat semper in perfectionem maiorem secundum
magnitudinem, non definit tamen ea semper prouehere per hoc quod prestat eis durationis perpetuitatem. Et si
bonum quod diuturnius est melius est quanto quelibet res plus durat, licet non ex intentione bonitatis, tamen ex
eiusdem duratione diuturniori non inmerito dicetur melior.
p. 169rb: vtraque Christi natura, per misericordiam videlicet diuina natura cuius est a non-esse ad esse ducere;
per iudicium vero humana natura quia potestatem dedit pater Christo iudicium facere quia filius hominis est.
Cum igitur vtramque Christi naturam fide diligente et gaudente credimus, misericordiam et iudicium eidem
decantamus.
p. 169rb: distinguere, quia sicut dicit Augustinus, non sine causa isto ordine posita sunt, non tamen diceret
iudicium et misericordiam, set misericordiam et iudicium. Tempus igitur misericordie nunc est, cum Deus
"solem suum oriri facit super bonos et malos, et pluit super iustos et iniustos" [Matt. 5.45], et equaliter dat ista
bona transitoria vtrisque. Nec in hoc Deus iniustus est qui equaliter dat ista nunc iustis; et iniustis misericordie
enim tempus adhuc est et nondum iudicii. Cum venerit autem iudicare tunc "reddet vnicuique secundum opera
sua" [Ro. 2.6], differenter tribuens iustis bona et iniustis mala.
p. 169rb: Qui igitur Deum laudant bonos remunerantem et malos punientem in iudicio--murmurant vero quia hic
equaliter omnia proueniunt bonis et malis--, iudicium cantant Domino, set non misericordiam. Qui vero e
conuerso laudant Deum quia etiam malis tribuit hic bona, displicet eis tamen quia in iudicio reddet malis mala,
misericordiam Deo cantant et non iudicium.
p. 169rb:
p. 169rb: Item misericordia est in remittendo peccata, iudicium in reddendo secundum opera que duo distinxit.
Item, apostolus dicens [I Tim. 1.13]: "Blasfemus sui et persecutor et contumelosius, set misericordiam
consecutus." Ecce misericordia. Audi de iudicio de cetere "reposita est mihi corona iustitie quam(4) reddet mihi
in illo die iustus iudex" [II Tim. 4.8]. Non dixit "donat" set "reddet". Quando donabit misericors erat; quando
reddet iudex erit.
pp. 169rb - 169va: Item, Psalmista distinguit hec duo tempora dicens [Ps. 49.21], "Hec fecisti et tacui"--inde
tempus misericordie--"arguam te et statuam te illa faciem te"--ecce tempus iudicii. Augustinus autem in libro
Enchiridion intelligit hunc cantum perficere cantandum in patriam. Ait enim: Remanentibus itaque angelis et
hominibus reprobis in eterna pena, tunc sancti scient plenius quid boni eis contulerit gratia. Tunc rebus ipsis
4

