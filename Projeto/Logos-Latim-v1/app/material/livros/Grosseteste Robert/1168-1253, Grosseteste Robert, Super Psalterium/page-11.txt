p. 173va: Moraliter autem congruit hoc cuilibet fideli qui in matutino, id est in initio suggestionis praue interficit
ipsos motus primos praue suggestionis. Intelligitur quoque per mane qualibet diuina illuminatio et doctrina.
Confessio quoque et reuelatio peccati; velox quoque prom<p>titudo ad bonum in quibus omnibus velut in clara
luce matutina exterminat iustus et interficit omnes malas congregationes et actiones quasi peccatores terre quia
male cogitationes de corde exeunt et in corde habitant, quasi in terra habitationis sue. Hec autem interfectum fit
vt disperdantur de ciuitate Dei, hoc est de anima fideli; omnes operantes iniquitatem, hoc est omnes praue
cogitationes et suggestiones que monent menbra corporis ad opera iniquitatis.
pp. 173va - 173vb: Basilius vero exponens hunc versum distinguit inter peccatores et operantes iniquitatem. Ait
enim: Oportet nos non solum passionum corporalium esse interfectores, set et cogitationum passibilium anime
destructores. Peccatores enim terr corporis sunt passiones, operantes vero iniquitatem ex ciuitate Dei disperdendi
anime sunt perverse cogitationes. Carnis igitur passiones et opera interficienda sunt, vt de ciuitate Dei, id est de
anima. Disperdantur noxie cogitatione iniquitatum operatrices. Opera namque carnis ab scisa mortificant
plerumque pravas interius cogitationes sicut quarumdam plantarum ab scisis ramis mortificatur consequenter. Et
radix perfectiorum non mundatio est cum prius mortificata radice commoriuntur et rami, id est cum ex
cogitatione malorum executione tolluntur mala in opere vtraque tamen ordine proceditur in hominis
iustificatione.
p. 173vb: intelligamus culpas; per operationes vero iniquitatis, concupiscentias carnis pronitatis ad peccatum,
natas expectandi consuetudinis que interfectis peccatis per penitentiam solent adhuc in carne remanere et eam ad
peccandum stimulare. Interfecit igitur iustus per confessionem et contritionem culpas, vt etiam disperdat de
ciuitate Domini, hoc est de sua natura humana; omnes fomites et concupiscentias et pronitates ad peccandum que
operantur etiam iniusto iniquitatem, hoc est ipsum concupiscere de quo opere diciti Apostolus ad Ro. [Ro. 7.15]:
"Non quod volo bonum, hoc ago, set quod odi malum, hoc facio. Non vult enim iustus et tamen concupiscunt
continue cum ipsum concupiscere imminuit et disperdit donec tamdem aut omnino non sit aut debile sit."
p. 173vb: Iste quoque versus spiritualiter congruit prelatis et omni etiam recte conuersanti inter conciues vt in
matutino, hoc est velociter cum omni studio in luce discretionis et diuine legis. Interficiat gladio verbi Dei et
potestate iudicaria et modis aliis quibus potest omnes peccatores, non, vt supradictum est, homines, set ipsos
peccatores vt sint homines non peccatores vt omnes, videlicet de ciuitate Dei, hoc est de ecclesia et de societate
hominum sub vna Dei lege vniente. Disperdat omnes operantes iniquitatem, licet enim nullus possit hoc
adimplere, vt videlicet omnes mali ex parte ea qua mali sunt, auferantur de ecclesia et societate bonorum, vel
correcta nichil iuste condemnati tamen quilibet prelatus et quilibet potestas a Deo ordinata, et quibus fidelis
proportione sua, hoc debet intendere et ad hoc conari pro toto posse vt omnes peccatores interficiantur et
disperdantur. Sicut intendit agricola omnes tarduos sarculo prestandere de medio crescent tritici, nec tamen
efficiet vt omnes ominio purgentur, nec ideo cessat et purgando triticum a carduis, licet sciat quod numquam
plene purgabitur.
p. 173vb: In hoc igitur Psalmo decem proposite sunt affirmationes et sex negationes attribuendo viro perfecto.
Hee autem sunt affectiones: prima vt sit misericors sibi et in se omnibus miserando; secunda vt seipsum discutiat
veraci iudicio; tertio vt psallat confessione et bono opere; quarta vt intelligat contemplatione; quinta vt servet
innocentiam ad propriam familiam; sexta licet non sexto loco dicta vt diligit continues tamquam se non querens
quod suum est set quod reipublice. Septima vt de bonis inuentis matrimonio conciuum incorporet corpori familie
sue; octaue vt odiat malum; nona vt persequitur malum; decima vt interficia malum pro posse suo, vt penitus non
sit, vt tollat de terra, quantum in se est, malorum memoriam.
p. 173vb: Negationes autem sunt iste: persona enim per se absque illectu moneri ad malum; secunda non moneri
ab illiciente; tertia non approbare in altero recessum ipsius a recto; quarta non communicare cum eo in opere qui
a recto recessit; quinta non incoporare familie sue aliquem operantem malum; sexta non incorporare familie sue
etiam aliquem assuetum loqui malum.
p. : In hiis ataque affectionbius informantibus ad iustitiam et in hiis negationibus purgantibus ab iniustica
consistit conversatio perfecta.

11

