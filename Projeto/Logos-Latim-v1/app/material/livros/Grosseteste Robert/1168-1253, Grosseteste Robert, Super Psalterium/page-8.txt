pp. 171rb - 171va: Vnde idem videlicet sapiens: "Cum detractoribus," inquit, "ne miscearis, quoniam repente
veniet perditio eorum et ruinam vtriusque qui nouit? Tam scilicet eius qui loquitur quam illius qui audit
loquentem" [Prv. 24.21-22]. Hoc est igitur detractorem persequi verba detractionis non audire.
p. 171va: . Potest hoc primo ad literam intelligi quia vt dicit Augustinus: Nos proper correctionem aliquam
tenemus non aliquando etiam a fratribus nostris et non cum eis comminamur vt erubescauit et corrigantur. Sicut
dicit Apostolus [II Thes. 3.14-15]: "Si quis non obaudit verbo nostro per epistulam hunc notate et nolite
commisceri cum eo et non inimicum existimetis, set corripite vt fratrem." Hoc itaque plerumque facimus propter
medicinam, et tamen similiter propter medicinam cum impiis et cum paganis multis sepe corporaliter vescamur,
vt per conuictum eos ad fidem et pietatem reuocemus, sicut fecit Dominus comedens aliquotiens cum publicanus
et peccatoribus [Cf. Mk. 2.16]. Hoc igitur ad omnes vniuersaliter est; hoc obseruandum vt videlicet cum nullo
iniquo conuescamur, set tunc conuescendum non cum separatio hec medicinalis est per confusionem sanans
fatrem egrotantem.
p. 171va: Vel intelligitur esus iustitie: est autem vniuscuiusque cibus id in quo delectatur et quo habito eius
appetitus pascitur. Vnde cibus superbi est propria excellentia. Cibus inuidi aliena miseria; cibus cupidi cumulus
auri et argenti. Huiusmodi igitur cibum non comedit iustus cum impio quia non delectatur neque pascitur cum
illis de quibus delectatur et pascitur impius. Esurit enim iustus et sitit iustitiam et pascitur "omni verbo quo
procedit de ore Dei" [Mtt. 4.4]. Nominat autem hic spiritualiter Psalmista duo vitia, superbiam videlicet et
insatiabilem cupiditatem, quarum vna est radix et principium omnium vitiorum, scilicet superbia. Altera vero est
omnium vitiorum extremum, scilicet cupiditas quia ipse est immoderatus appetitus maxime terrenorum.
pp. 171va - 171vb: Metalla enim de sulphure, vt dicitur, generatur. Hec est terra adusta et fetente et non est in
creaturis aliqua vilior creatura et inferior terra. Illa autem cupiditas de qua dicit Apostolus ad Thimotheum [I.
Tim. 6.10]: "Radix omni malorum est cupiditas." Intelligitur generalis cupiditas qua quisque appetit aliquid aliud
quam oportet propter excellentiam suam et quemdam rei proprie amorem. Ista autem cupiditas generalis eadem
est essentialis cum superbia. Spiritualis autem cupiditas quam hic distinguamus a superbia est amor pecunie. Per
ista igitur duo vitia extrema omnia etiam media conuenit, possunt intelligi. Superbia autem est amor sui,
cupiditas amor pecunie. Rationali autem creatura nichil creatum est superius. Pecunia autem nichil est inferius,
ideo hec duo vitia quasi omnium vitiorum duo extreama collecantur. Non dicitur autem simpliciter superbo, set
superbo oculo forte quia superbia magis se exerit in oculo et superciliorum eleuatione. Quia enim appetitus
excellentie proprie omnia sub se capit despicere quod spiritualiter agit in mente, hoc corporaliter prout potest,
mutatur in corpore eleuans supercilium extollens oculum erigens crimine vt quam exalto situ reliquos contueatur.
Cupiditas autem insatiabilis est quia quanto plus possidet tanto pluribus eget, et tanto magis suam sentit
indigentiam et iste sensus indigentie excitat ampliorem famem pecunie.
p. 171vb: Testatur autem quidam philosophus quod copia pecunie mater est maioris indigentie. Ait enim multis
egent qui multa habet et magna nascitur indigentia ex magna copia. Idcirco quia multa exiguntur ad multa tuenda
minus habendendum vt minus desit, et quia auarus non impletur, pecunia quantumcumque possideat, miser est.
Vnde Epicurus ait: Si cui sua non videntur amplissima, licet tocius mundi dominus sit, tamen miser est.
Cupiditas quoque omnia deformat et inhonestat. Vnde per oppositum de quodam ait Epicurus: Si vis Pitoclea
honestum non honoribus adiciendum est, set cupiditatibus detrehendum. et sicut dicit Seneca: Quocumque
transtuleris hoc verbum, idem poterit, vt si vis Pitoclea senem facere et implere vitam non annis adiciendum, set
cupiditatibus detrahendum. Est cupiditatis igitur detractio sicut est bonorum decoratio, sicut est eiusdem
presentia omnius bonorum dehonestatio.
p. 171vb: Item hoc habet miserie cupiditas quod naturaliter superuacuua facit necessiter. Carere enim non potest
viciium eo quod nature est supercilium. Solebat Attalus ad auidos hac ymagine vti; "vidisti aliquando carnem
missa a domino frusta panis aut carnis aperto ore captantem? Quicquid excepit protinus integrum deuorat et
semper ad spem venturi hiat. Idem euenit auidis quicquid expectantibus fortuna proiceit sine voluptate admittunt
statim, ad rapinam alterius erecti et attoniti." Hoc sapienti non enuenit plenus et; si quid obuenit, secure excipit et
reponit.
pp. 171vb - 172ra: Item, turpissimum vicium est ingratitudo et pessismum genus ingratitudinis est obliuio
accepti beneficii. Hoc autem generat cupiditas. Vnde Seneca ait: Queris quid sit quod obliuionem vobis
acceptorum faciat? Cupiditas accipiendorum; cogitimus non quid impetratum, set quid petendum sit. Abstrahunt
a recto diuitie, honores, potentia que opinione nostra cara sunt, pretio suo vilia. Nescimus estimare res, de quibus
non cum fama set cum rerum natura deliberandum est; nichil habent ista mangificentie quo mentes nostras in se
trahant preter hoc, quod mirari illa consueuimus. Non enim quia concupiescenda sunt laudantur, set
concupisciuntur quia laudanda sunt. In misericordia sunt hiusumodi mala que pullulant de auaritia quorum
plurima referre posse nisi proloxitatem vitie vellemus.
p. 172ra: intelligit inuidiam que nascitur de superbia que cum sit appetitus aliene miserie de malis alienis semper
pascitur numquam tamen saciatur. Ista fera monstruosa vt videt aliquid forma decorum fortuna aut natura aut
gratia, ad auitum ingenui. Et illud: vnde gaudendum est ad superna ducit ore; pallet in acie; in corpore afficitur;
putrascit in ossibus; pectora felle virent linguas. Est suffusa veneno, visus abest; nisi quem nec fectere dolores
nec fruitur sompno vigilantibus excita curis, set videt ingratos intabescit que videndo successus hominum;
8

