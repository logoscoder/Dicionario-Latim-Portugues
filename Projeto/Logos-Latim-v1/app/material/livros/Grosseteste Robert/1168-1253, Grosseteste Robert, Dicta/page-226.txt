126

DICTUM 126 PERSUASIO AD BENE AGENDUM

Manuscript Source: Oxford, Bodleian Library MS Bodley 798 (SC 2656), fols. 103vb - 104ra.
INC: Interrogatus unusquisque vestrum an desideraret et diligeret societatem bonorum, ipsum ad bonum instruencium,
exortancium, adiuvancium, et de bono ipsius agratulancium, eius quoque bona magno regi alicui referencium, et de hiis
apud eundem regem laudancium, et pro hiis a rege eidem retribucionem condignam rogancium et impetrancium, credo
quod responderet se talium societatem ardenter appetere.
EXPL: Licet ergo non aliud nos moneret et attenderet in bene agendi invincibilem amorem, et a malis actibus
abstraheret, nisi hinc ex bene agere celi civibus associacio et a malignis spiritubus disiunctio, illinc vero ex male agere
cum malignis spiritubus coniunctio et a sanctorum collegio dissociacio, hoc solum nos permoveret ad invincibiliter et
incessanter bene agere, nisi essemus lapiibus insensibiliores et brutis magis irracionabiles et posteriores.
Persuasio ad bene agendum per hoc quod bene agendo sociamur angelis et male agendo demonibus
fols. 103vb - 104ra: Interrogatus unusquisque vestrum an desideraret et diligeret societatem bonorum, ipsum ad bonum
instruencium, exortancium, adiuvancium, et de bono ipsius agratulancium, eius quoque bona magno regi alicui
referencium, et de hiis apud eundem regem laudancium, et pro hiis a rege eidem retribucionem condignam rogancium
et impetrancium, credo quod responderet se talium societatem ardenter appetere. Item, requisitus utrum refugeret et
odiret cetum malignorum, ipsi malum suggerencium, et ad malum alliciencium et stimulancium, de malo suo
gaudencium, ipsumque irridencium, et super omnibus malis suis coram alico magno iudice eundem acriter
accusancium, convictumque et sentencia iudicis condempnatum at penas iehennalium, et condempnacionis sentenciam
crudeliter exequencium, credo quod responderet se talium cetum non mediocriter horrore. Et tamen plurimi vestrum
cetui talium malignorum cotidie sponte se immergunt, et a bonorum huiusmodi societate se longe disiungunt. Quociens
namque precantes male agimus cetui malignorum spirituum nos immergimus, et a contubernio celestium civium nos
disterminamus.
fol. 104ra: Agens enim non dividitur a suo actu, sed est simul cum actu suo. Amans quoque, teste beato patre
Augustino, simul est cum amato. [Augustinus, De Trinitate, 8, 10] "Amor namque est vita duo quedam copulans,
amantem scilicet et amatum." Cum igitur maligni spiritus malos actus nostros diligant, ac per hoc simul sint cum malis
actibus nostris, et nos simus simul cum actibus nostris, quia illos agimus illosque diligimus, patet quod quociens male
agimus nos cum malignis spiritubus simul sumus. Utrique enim et nos et ipsi cum actu nostro sumus, nos agentes et
diligentes, illi vero diligentes.
fol. 104ra: Malignorum autem spirituum cetum et societatem angelorum sic se habere ad nos, ut supra diximus, [cf.
above, ???] nulli potest esse dubium qui legerit scripta sacrorum expositorum. Et quia amor copulat et facit simul esse
amantem et amatum, manifestum est quod odium disiungit et distare facit odientem et illud quod oditur. Odiunt autem
celestis cives malos actus nostros, qua propter sicut male agentes malignis spiritubus associamur, sic a celi civibus eo
ipso dissociamur, et quantum ipsi nostros malos actus odiunt, tantum a nobis male agentibus longe absunt. Et
econtrario, cum celi cives nostros bonos actus diligant, et maligni spiritus eosdem odio habeant, quociens bene agimus
celi civibus associamur, malignis spiritubus a nobis longe distantibus. Licet ergo non aliud nos moneret et attenderet in
bene agendi invincibilem amorem, et a malis actibus abstraheret, nisi hinc ex bene agere celi civibus associacio et a
malignis spiritubus disiunctio, illinc vero ex male agere cum malignis spiritubus coniunctio et a sanctorum collegio
dissociacio, hoc solum nos permoveret ad invincibiliter et incessanter bene agere, nisi essemus lapiibus insensibiliores
et brutis magis irracionabiles et posteriores.

