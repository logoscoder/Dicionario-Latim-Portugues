37

DICTUM 37 SERMO IN CENA DOMINI, DE HOC VERBO, "COMEDITE AMICI," ETC.

Manuscript Source: Oxford, Bodleian Library MS Bodley 798 (SC 2656), fols. 27va - 28va.
INC: Consuetudo curialis est in conviviis vel cenis magnatum ut ministri modeste invitent convivantes ad hillarem
sumpcionem cibariorum et potuum.
EXPL: Hec Augustinus, De laude caritatis.
fol. 27va: Consuetudo curialis est in conviviis vel cenis magnatum ut ministri modeste invitent convivantes ad hillarem
sumpcionem cibariorum et potuum. Ut ergo hec, non dico magnatis sed maximi, cena huius consuetudinis ministerio
non sit omnino vacua, invitat nos curialiter et modeste ad hillarem sumpcionem non minister aliquis parvus, sed
solummodo ille magnus, secundum nomen suum pacificus, secundum opera largissimus, secundum donum celitus
colatum sapientissimus, dicens: [Cant. 5:1] "Comedite amici, et bibite," etc. Dilatet itaque mentem vestram hillaritatis
latitudine favor tanti ministri tam dulciter et modeste invitantis, sed incomparabiliter dilatet amplius eandem gracia
Domini cenam liberalissime largientis et preciositas cibi saluberime reficientis.
fols. 27va - 28ra: [cf. Ioan. 6:59] Istius enim cene largitor non reficit nos pane reparante corpus moriturum, sed pane de
quo, si quis manducaverit, vivet in eternum. [cf. Matt. 11:30] Non cibat nos carne qua dilectus incrassatus et
impinguatus recalcitrat, sed qua saginatus iugum Domini suave et onus leve voluntarie portat. [cf. Eph. 5:18] Non vino
in quo est luxuria nos inebriat, sed vino quod virgines germinat. [cf. Gen. 2:17] Non porrigit fructum ligni sciencie boni
et mali, qui necessitatem inducit moriendi, sed fructum ligni vite, qui continuat perpetuitatem vivendi. Si enim gaudes
cum te cibat magnus aliquis homo suis alimentis corruptibilibus, quanta animi diffusione tibi gaudendum est cum te
cibat magnus Deus seipso incorruptibili. Si exhillarantur egroti cum propinatur eis amara pocio ad salutem
momentaneam, quomodo non effervet mens extra se pre gaudio cum potatur sanguine uve meracissimo ad salutem
eternam. Immo quanto cibus iste vegetancior est omni cibo corporali, quantoque igitur cibi largitor maior homine
mortali. Quanto eciam vita eterna beacior et prolixior vita temporali, tanto mens humana sana hillarior est in hac cena
spirituali quam possit esse in cena aliqua corruptibili. Unde in tantum agnoscere possumus nostram infirmitatem, in
quantum in nobis sentimus diminutam hanc spiritualem iocunditatem. Cum hillaritate ergo superfervida que se non
capiat, que se intra non possit claudere nec extra plane explicare, ideoque in iubilum prorumpat, sicut monet Salomon:
[Cant. 5:1] "Comedite," inquit, panem vite, qui [Ioan. 6:33] "de celo descendit et dat vitam mundo," carnem agni
immaculati [Ioan. 1:29] "qui tollit peccata mundi," carnem, inquam, illam quam in cena nunc reportata? [repuertata
MS] Filius Dei sub specie panis dedit discipulis suis, dicens: [Matt. 26:26] "Accipite et comedite; hoc est corpus
meum." Bibite quidem sanguinem Filii Dei, qui pro vobis et [Matt. 26:28] "pro multis effusus est in remissionem
peccatorum," qui digne potantes a sordibus abluit, ablutosque luci solis comparatos nitidiores et puriores facit. Is enim
potus vinum est in quo Iudas, a Iacob benedictus, [Gen. 49:11] "lavit stolam suam, et sanguinis uve quo lavit pallium
suum," [cf. Apoc. 7:14] in quo venientes ex magna tribulacione stolas suas laverunt et insuper dealbaverunt.
fol. 28ra: Sequitur, [Cant. 5:1] "et inebriamini." Unde calice caritatis, calice inquam de quo dicitur: [Ps. 22:5] "Calix
meus inebrians quam preclarus est," [cf. Gen. 43:34] calice quoque [quoquo MS] potati fratres Ioseph inebriati sunt in
meridie. Sed quid est quod addit [Cant. 5:1] "karissimi," quasi amici bibant et comedant, karissimique soli inebrientur?
Est enim in hac dominica cena pro variis condicionibus cenancium aliquo modo varia apposito cibariorum ac potum. Ut
enim fieri solet in cenis et conviviis magnatum quod inferioribus datur panis grossior et vinum austerius, medio cibus
panis delicacior et vinum dulcius, suppremis autem apponitur panis delicatissimus et vina saluberima et suavissima, qui
suppremi, ut moris est, mediis atque infimis mittunt partes de optimis sibi appositis. Sic et in hac cena dominica. Infima
namque sunt insipientes, compuncti, et penitentes; mediocres sunt proficientes et operantes, suppremi sunt perfecti,
utpote contemplativi et ecclesiarum prelati. Infimis autem apponitur, ut panis grossior et vinum austerius, panis
lacrimarum et vinum compunctionis. Hii enim dicunt: [Ps. 41:4] "Fuerunt michi lacrime mee panes die ac nocte." Et
iterum: [Ps. 79:6] "Cibabis nos pane lacrimarum." Et alibi: [Ps. 59:5] "Potasti nos vino compunctionis."
fols. 28ra - 28rb: Medio cibus vero apponitur panis scripture, que scriptura, ubi cum difficilitate intelligitur, quasi
mastigando laboriose comeditur, ubi vero facile comprehenditur, quasi potus delectabiliter hauritur. Hiis eciam
apponitur panis bonorum operum, que per scripture regulas perficiuntur, quo pane pascuntur non solum hii qui eo
vescuntur, sed eciam Dei Filius, qui dicit: [Ioan. 4:34] "Is est cibus meus, ut faciam voluntatem Patris mei." De quo
iterum dicit: [Ioan. 6:27] "Operamini non cibum qui perit sed qui permanet in vitam eternam." Bona enim opera, etsi
transeant actu, tamen remanent eternaliter fructu. Hiis eciam quasi vinum suavius apponitur hillaritas bene operandi. De
hoc vino bibit Booz, qui interpretatur robur, videlicet ad bene operandum, et ut scribitur, [Ruth 3:7] "factus est
hillarior." Hec hillaritas dilectos facit, licet nondum karissimos; [2 Cor. 9:7] "hillarem enim datorem diligit Deus."
fol. 28rb: Perfectis vero suppremi ordinis apponitur panis delicatissimus, panis ille qui de celo descendit, Filius scilicet
Dei, cuius veram carnem quam assumpsit de Virgine, que perpendit in cruce, in qua a mortuis resurrexit, quam ad celos
elevavit, cotidie comedunt sub specie panis in altari, eundemque sanguinem qui de latere eius fluxit potant sub specie
vini. Nec hii vescuntur Christum solum secundum carnem, sed cum predicto esu saturantur divinitatis eius dulcedine.
Unde et dicunt: [Cant. 5:1] "Comedi panem cum melle meo, bibi vinum cum lacte meo," ubi enim nostra translacio

