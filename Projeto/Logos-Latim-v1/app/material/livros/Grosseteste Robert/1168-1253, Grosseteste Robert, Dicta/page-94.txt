adhuc viget corporis valitudo, dum arridet mundana prosperitas, a terrenis amatis dividitur, et sic arescit a iocunditate
mundi in habitu et luctu penitentiali, exemplo suo pabulum et refectio bona erit simplicium. [cf. Act. 9:1-19] Taleque
pabulum iumentorum fuit Paulus, qui acuta falce, dum vireret, resectus fuit in via et aruit; tale pabulum et illi qui
dixerunt: [cf. Matt. 19-27] "Ecce nos relinquimus omnia et sequti sumus te."
fol. 42va: Qui autem radicatur in amore terrenorum donec flos prosperitatis et valitudo corporis arescat per morbum aut
senium, et decidat per mortem, cui usui aptum est nisi igni? Vel si forte in ipso fine peniteat, per exemplum bonorum
operum, que nulla fecit, non erit bonum pabulum iumentorum. Si autem in terra radicatum arescat et decidat, pabulum
erit illius de quo dicitur in Iob: [Iob 40:10] "Ecce Beeomoth quem feci tecum, fenum quasi bos comedet."
fols. 42va - 42vb: Fenum resectum a terra et arefactum, si congregetur ante plenam desiccacionem, sese exurit. Sic qui
mundo abrenunciant, et arefiunt a virore mundi per suscepcionem habitus penitencie et religionis, nisi plene siccetur in
eis humor fluide concupisciencie mundialium, ex ipso humore nascitur ardor ire quo sibi succensentur, et penitent de
habitu suscepto, et [Ioel 1:20] "devorat ignis iste speciosa deserti," [cf. Is. 35:1] hoc est speciosa illorum qui deberent
esse desertum et solitudo.
fol. 42vb: Item nota quod fenum tunc primo bene flagrat cum resectum in virore arescit. [cf. Ecclus. 35:8] Similiter
cum carnem nostram offerimus hostiam Deo per mortificacionem, sumus Deo odor suavitatis.
fol. 42vb: Fenum quoque crescit ex semine et sine semine; fruges vero non sine semine. Sic et ex semine verbi male
suadentis et sine tali semine crescit fenum voluptatis in carne; fruges vero virtutum non sine verbi boni semine, etc.

