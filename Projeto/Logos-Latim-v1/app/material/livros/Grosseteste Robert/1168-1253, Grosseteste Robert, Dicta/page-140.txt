84

DICTUM 84 DE USURA

Manuscript Source: Oxford, Bodleian Library MS Bodley 798 (SC 2656), fols. 60ra - 60va.
INC: Ex usuris adquisicionem iniustam esse et iniquam patefacit auctoritas tam veteris quam novi testimenti.
EXPL: et quasi in portum quidem ex tempestate suscipiens, sed improviso turbine in multo magis crudelitatis
naufragium, velud inter scopulos ac latencia saxa demergens." [Chrysostomus ... ]
fol. 60ra: Ex usuris adquisicionem iniustam esse et iniquam patefacit auctoritas tam veteris quam novi testimenti. In
Deuteronomio namque 23o precepit Dominus per Moysen dicens: [Deut. 23:19] "Non fenerabis frEx usuris
adquisicionem iniustam esse et iniquam patefacit auctoritas tam veteris quam novi testimenti.atri tuo ad usuram
pecuniam tuam, nec fruges, nec aliam quamcumque rem." Item, per Ezechielem 18o dicit Dominus: [Ezech. 18:5,8]
"Vir si iustus fuerit" etc. usque "ad usuram <non> comodaverit et amplius non acceperit," et post pauca dicit: [Ezech.
18:17] "a pauperis iniuria manum suam averterit, usuram et superhabundanciam non acceperit." In Exodo quoque ait:
[Ex. 22:25] "Si pecuniam mutuam dederis populo meo pauperi qui habitat tecum, non urgebis eum quasi exactor, nec
usuris opprimes." Et in Psalmo: [Ps. 14:5] "Qui pecuniam suam non dedit ad usuram." In evangelio precepit Dominus
per os proprium dicens: [Luc. 6:35] "Mutuum date, nichil inde sperantes."
fols. 60ra - 60rb: In lege autem itaque prohibetur dare pecuniam ad usuram fratri. Sed tamen videtur permitti usure
percepcio ab alieno. In propheta vero prohibetur usuram accipere a quocumque suo fratre sive alieno. In evangelio vero
non solum superhabundancia, sed spes omnis superhabundancie abscinditur, et ita ex cupiditate iniuriosa paulatim fit
deductio ad libertatem graciosam. Congruit itaque filiis nove legis et gracie ea que gratis acceperunt, dum eorundem
usibus sive dispendio carere possunt, indigentibus gratis mutua dare, et ex mutui dacione nil superhabundancie sperare,
maximeque nil superhabundancie recipere.
fol. 60rb: Est enim superhabundancia recepta iniuriosa extorcio. Cum enim ab invito dante recipit mutui dator
superhabundanciam, aut recipit eam pro aliquo aut pro nichilo. Si pro nichilo, patet quod iniusta est extorsio. Si pro
aliquo, ergo est quasi empcio et vendicio. Sed si vendicio est, aut venditur ipsa pecunia, et tunc non est mutui dacio,
nec sic fit contractus, vendo tibi decem pro duodecim. Propterea si esset vendicio, posset incontinenti petere pretium
pro quo venditur. Vel si vendidit decem pro duodecim in fine mensis, potest petere duodecim in fine mensis, ac hoc
fuit.[?] Non enim potest petere in fine mensis nisi duo tantum ex superhabundancia.
fol. 60rb: Item, quod factum est solum in hunc usum ut sit precium emendorum, ut moneta non venditur recte, sed
solum inde emitur. Item, si venditur, venditor scienter id vendit pro pluri quam valeat et ita iniuriosus est. Item, si
vendit pro tanto quantum valebit, tunc signato aliquo tempore futuro, vendit ipsum tale quale ipsum erit tunc, aut quia
tunc erit melius seipso nunc. Sed tale esse suum non est, ergo vendidit quod suum non est, sed solum quod suum esse
posset.
fols. 60rb - 60va: Item, aut venditur tempus, aut ipsa accomodacio, aut lucrum quod in tempore quo accomodatur
posset ex accomodato per negociacionem adquiri. Si itaque vendit tempus, vendit quod suum non est, sed quod Dei
solius. Si vero dicat tempus esse suum, eo quod est sui esse mensura, eodem modo est tempus suum omnium
mutabilium. Unde omnibus mutabilibus iniuriatur quando quod commune est omnibus sine illis vendit. Si vero ipsam
accomodacionem vendit, cum ipsa accomodacio, eo quod accomodacio graciosa sit, graciam vendit, quod
inconvenientissimum est. Si vero vendit lucrum quod ex accomodato posset adquiri, vendit id quod non fuit, nec est,
nec erit in rerum natura, sed solum esse poterit, qualis vendicio manifeste est iniuriosissima. Item, quodcumque horum
vendat, accipit precium et non dat appreciatum, et hoc est iniuriosum.
fol. 60va: Item, si vendat tempus, quantum est in ipso, non ulterius remanet habens tempus, ergo nec motum, ergo nec
profectum in melius, nec profectum in hoc ut sit dicior. Item, cum quantum in ipso est non remanet ultra habens tempus
vel motum, quantum in ipso est continuat instans dacionis pecunie ad usuram cum instanti recepcionis pecunie cum
usura, et ita quantum in ipso est continuat pecunie sue possessionem. Sed si continuus esset pecunie sue possessor,
nulla racione posset pro ea ab altero exigere superhabundanciam.
fol. 60va: Quocumque itaque modo accipiatur superhabundancia, iniusta est adquisicio. De qua dicit Chrisostomus, Mt.
5: "Nichil usura turpius, nichilque crudelius. Si quid huiusmodi fenerator negociatur aliena discrimina et uberiores ut
putat fructus de alterius infelicitate consequitur, atque insuper quasi pietatis mercedem reposcit, velud metuens ne
inmisericors forte videatur, cum profecto sub scemate miserendi atque opem ferendi misero foveam crudelitatis
effoderit, spem iuvandi atterens inopem ac manum porrigendo deiciens, et quasi in portum quidem ex tempestate
suscipiens, sed improviso turbine in multo magis crudelitatis naufragium, velud inter scopulos ac latencia saxa
demergens." [Chrysostomus ... ]

