ne statuas illis hoc peccatum,' atque inter calicem passionis bibendum, illius pocius vini quod letificat cor hominis, iugi
recordacione debriantur, quod Dominus se novum cum discipulis suis in regno Patris sui bibiturum esse promisit."
fol. 81vb: Est autem sculpturis facilis, quia doctrina sapiencie Dei per aspectum in affectum penetrantis mens talium
facile inscribitur. Debet enim cor nostrum carneum esse quo ad sensum et facilem recepcionem inscripcionis doctrine
Dei, et debet esse lapideum quo ad retencionem eiusdem inscripcionis et quo ad resistenciam insculpcioni ab aliena et
non sana doctrina.
fol. 81vb: Hii autem tales contrarii sunt ebrietati de quo dicit Apostolus: [Eph. 5:18] "Nolite inebriari vino in quo est
luxuria."
fol. 81vb: [Beda, Explanatio Apoc., 3, 21] "In iaspide, vero, fidei viriditas, in saphiro spei celestis altitudo, in calcedone
flamma caritatis interne figuratur. In smaragdo autem eiusdem fidei fortis inter adversa confessio, in sardonice
sanctorum inter virtutes humilitas, in sardio reverendus martirorum cruor exprimitur. In crisolito vero spiritualis inter
miracula predicacio, in berillo predicatorum operacio, in topazio eorundem ardens contemplacio monstratur. Porro in
crisoprasso beatorum matrirorum opus pariter et premium, in iacincto doctorum celestis ad alta sublevacio et propter
infirmos humilis ad humana descencio, in amatisto celestis semper regni in humilium animo memoria designatur."

