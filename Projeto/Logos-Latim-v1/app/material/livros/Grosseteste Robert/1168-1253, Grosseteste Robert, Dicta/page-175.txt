fol. 79ra: Hic lapis itaque, [Beda, Explanatio Apoc., 3, 21] "qui ex integro sanguinei coloris est, martirum gloriam
signat, de qua dicitur: 'Preciosa in conspectu Domini mors sanctorum eius.' Merito sexto loco ponitur, cum Dominus
noster in sexta etate seculi incarnatus est, et sexta feria fuit pro tocius mundi salute crucifixus."
fol. 79ra: Et cum martires, velud senario perfecti, nihil habent superfluitatis aut diminucionis. Quid autem de preciosis
vilius est martiribus, sed non in merite, ymmo in persecutorum aspectu et opinione. De hac vilitate dicit Paulus, prima
ad Corintheos 4o: [1 Cor. 4:13] "Tanquam purgamenta huius mundi facti sumus, omnium peripsema usque adhuc." Ad
hac vilitate non fuit inmunis ipse princeps martirum, testante Ysaie 53: [Is. 53:4] "Et nos putavimus eum quasi
leprosum, percussum a Deo, et humiliatum," et Ieremie: [Lam. 3:14] "Factus sum in derisum omni populo meo,
canticum eorum tota die."
fol. 79ra: Martirium nichil confert preter fulgorem, quia omnia que ad martirium pertinent lucis sunt. Unde beatus
Laurencius ait: "Mea nox obscurum non habet, sed omnia in luce clarescunt." [source?]
fol. 79ra: Onices sunt persecutores martirum qui tristicia cuncta omnimodarum penarum figurant. Si virtus martirii
omnium horum repellit nocumentum, facitque cuncta talia iocunda et suavia, sicut patuit in beato Laurencius dicente:
"Disce, miser, quoniam carbones tui non ardorem mihi, sed refrigerium prestant." [source?] Et Apostolus ad Romanos
5: [Rom. 5:3] "Non solum autem, sed et gloriamur in tribulacionibus," et [Act. 5:41] "Ibant gaudentes a conspectu
consilii," etc. , et ad Hebreos 11: [Hebr. 11:25-26] "Moyses magis elegit affligi cum populo Dei quam temporalis
peccati habere iocunditatem, maiores estimans divicias thesauro Egipciorum, improperium Christi, aspiciebat enim in
remuneracionem."
fols. 79ra - 79rb: Virtus eciam martirii tollit lites et rixas, unde et in martirum persona dicitur: [Ps. 43:12] "Dedisti nos
tanquam oves escarum," [Act. 8:32] ad similitudinem eius qui tanquam ovis ad occisionem ductus est, et tanquam
agnus coram tondente se obmutuit." De hiis Cassiodorus: [Cassiodorus, Exposito Psalmorum, Ps. 43] "Ovis, quia non
habet arma resultacionis, raptoribus suis probatur esse tentibilis. Non enim aut cornu valet, aut dente contendit, aut fuga
presumit, sed manibus latronis pacienter adquiescit, dum nulla se reluctacione defendit. Sic Famuli Christi velud oves
estimati sunt, quoniam sine contencione aliqua videbantur occidi."
fol. 79rb: [Crisolitus sextus lapis MS ( add in marg.)]
fol. 79rb: [cf. Isidorus, Etymologiae, 16, 15, 2] Crisolitus lapis est lucidissimus, auro similis, habens scintillas ardentes
ut ignis, cuius genus quoddam cerulei viridentisque coloris invenitur, habens colorum marini similitudinem, unde
eciam apud Hebreos a marini colorum similitudine tharsis appellatur. [Beda, Explanatio Apoc., 3, 21]
fol. 79rb: Hic lapis dicitur esse tutela fortis contra timores nocturnos, maxime si applicetur rasure auri, et sic portetur
pertusus et traiectus cum setis asini, et in brachio sinistro ligatus, omnia demonia vincit, hanc et Ethiopia gignit.
fol. 79rb: [Beda, Explanatio Apoc., 3, 21] "Huius lapidis specie," ut ait Beda, "figurantur hii qui superne vereque
intellectu sapiencie fulgentes, verba exortacionis in proximos, vel eciam virtutum signa, quasi scintillas ignis effundunt.
Quorum, ut Arator ait: 'Mentibus instat amor, sermonibus estuat ardor,' quod quia solo spiritualis gracie munere geritur,
decentissime septimo fundamento crisolitus inest. Septiformi enim numero Spiritus Sancti gracia designatur. Unde et in
Apocalipsis 1: 'Et a septem spiritubus qui in conspectu eius sunt.' Huic sensui consonat quod cerulei viridentisque
coloris lapis iste invenitur, quia viror ad integritatem fidei pertinet, que est inicium sapiencie, aqua tropice ad Spiritum
sanctum pertinet, testante Domino: 'Qui credit in me, sicut dicit scriptura, flumina de ventre eius fluent aque vive. Hoc
autem dicebat de Spiritu sancto, quem accepturi erant credentes in eum'."
fols. 79rb - 79va: Aurum itaque interioris amoris, et sapiencie, et scintille exteriorum verborum et virtutum, a Spiritu
sancto intus operante sunt et prodeunt. [Matt. 10:20] "Non enim vos estis," ait, "qui loquimini, sed spiritus Patris vestri
qui loquitur in vobis." Unde hic lapis in septimo numero et in colore ceruleo, quasi sapiencia et amor verba et virtutes
in Spiritu sancto.
fol. 79va: Quod autem habet similitudinem marini coloris, hoc est quod in talibus depromit se amaritudo
compunctionis. Mare enim quandoque est in tipo ipsa compunctionis contricio. Unde Ieremia: [Lam. 2:13] "Magna est
velud mare contricio tua." Vel secundum quod mare est ecclesia. Bene est in hiis marini coloris similitudo, quia hii in
vita et doctrina ecclesie sunt sicut forma et exemplaris assimilacio, in quorum omnium tipo dicitur Timothei 4o: [1
Tim. 4:12] "Exemplum esto fidelium in verbo, in conversacione, in fide, in caritate, et castitate." Et ad Titum 2o: [Tit.
2:7-9] "In omnibus teipsum prebe exemplum bonorum operum, in doctrina, in integritate, in gravitate, verbum sanum,
irreprehensibile, ut is qui ex adverso est vereatur, nichil habens malum dicere in nobis." Et prima Petri 4o: [1 Petr. 5:3]
"Non dominantes in clero, sed forma facti gregi ex animo."
fol. 79va: Hic lapis contra timores nocturnos fortis est tutela. Timores namque nocturni sunt timores vani cum licet
trepidatur timore ubi non est timor. Hii autem sunt timores de hiis amittendis que iuncti amittere possumus. Hiis autem
nec amore inherendum est, nec adhuc spe progrediendum, nec ab amissione timore fugiendum, nec in amissione
tristicia tabescendum.
fol. 79va: Hii autem timores insunt hiis tantum qui in nocte sunt. Si enim in claritate viderent quam nulla sunt que
invite amitti possunt, et quam magna sunt que sola voluntate bona contra omnem violenciam teneri possunt, nullus
unquam esset talium rerum amittendarum timor.
fol. 79va: Hos timores itaque nocturnos fugant qui, interius prediti luce sapiencie, foris effundunt ardentes verbi
scintillas, qui dicunt: [Matt. 2:9] "nolite timere eos qui corpus possunt occidere," etc. Item: [Rom. 13:3] "Principes non
sunt timori boni operis, sed mali." Hii sunt [Cant. 3:7-8] "sexaginta fortes qui ambiunt lectum Salomonis, quorum

