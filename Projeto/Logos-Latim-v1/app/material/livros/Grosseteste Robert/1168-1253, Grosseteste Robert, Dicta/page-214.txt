virtutes cardinales, in male utentibus sunt vicia. In hiis autem creaturis racionabilibus in quibus per rectum usum sunt
virtutes ipsam racionabilem substanciam distendunt spriitualiter in crucis figuram. Est igitur omnis racionalis creatura,
si bene utatur naturalibus affectionibus, crux spiritualis bene formata. Si vero eisdem affectionibus male utatur,
naturaliter crucis habet in se radicem, sed ipsam crucis formacionem malicia violavit et deformavit, non solum autem in
affectu, sed eciam in vi cognoscitiva qua potest cognoscere quod supra se est, et quod undeque iuxta se est, et quod sub
se est.
fol. 98rb: Est omnis creatura racionalis naturaliter crux spiritualis. Omnis autem creatura corporalis quam patenter
secundum crucem formetur manifestatur si animadvertamus quod corporeitas est potencia suscipiendi trinam
dimensionem, hoc est tres lineas intersecantes se ad angulos rectos. Tres autem lineas intersecantes se ad angulos rectos
trinam crucem faciunt. Cuiuslibet igitur corporis formacio in trina cruce consistit. Propterea dicit Scriptura quod [Sap.
11:21] "omnia constituit Deus in numero, pondere et mensura." [cf. Augustinus, De Gen. ad litteram, 4, 3 (ed. p. 99,
etc.)] Quam auctoritatem in pluribus locis exponens Augustinus, numerum vocat formam et speciem. Cum ergo omnis
forma et species numerus sit, sicut beati Augustini docet auctoritas, omnis autem numerus, ut patet peritis in arsmetrica,
figurabilis est secundum aliquam figuram geometricam regularem, omnis forma et species utpote que numerus est
figuralis est secundum figuram regularem. Nulla est autem figura una regularis secundum quam potest omnis numerus
a binario usque ad infinitum regulariter figurari preter figuram crucis. Secundum autem figuram crucis omnis numerus
a binario usque sursum potest regulariter figurari. Ternarius enim, qui est primus numerus perfectus, figuratur in
crucem carentem brachio superiori, qualis est figura tau, ? litere Grece. Quaternarius vero et quinarius formantur in
crucem cuius quattuor brachia equalia, et similiter omnes numeri usque infiniter crescentes per augmentum quaternarii
super quaternarium et quinarium, velud sunt 8 et 9 et 12, et sic deinceps.
fols. 98rb - 98va: Omnes, inquam, hii numeri figurantur in crucem cuius omnia brachia equalia. Omnes vero alii numeri
a predictis figurantur in crucem cuius tria brachia superiora sunt equalia, et brachium inferius excedit quodlibet
superiorum brachiorum sola unitate. Aut figurantur in crucem cuius tria brachia superiora sunt equalia, et brachium
inferius superat quodlibet reliquorum brachiorum solo binario, Aut figurantur in crucem cuius duo brachia transveralia
sibi invicem sunt equalia, et duo brachia longitudinalia similiter sibi invicem sunt equalia, verumptamen utrumque
brachiorum longitudinalium excedit utrumque brachiorum transversalium sola unitate. Aut figurantur in crucem cuius
brachium superius exceditur a quolibet trium brachiorum reliquorum sibi invicem equalium sola unitate. Aut figurantur
in crucem cuius brachium superius excedit utrumque brachiorum transversalium sola unitate, et brachium inferius
excedit utrumque brachiorum transversalium solo binario.
fol. 98va: Patet igitur quomodo omnis numerus, et per consequens omnis species figuralis, est secundum figuram
crucis. Non patet autem omnis numerus similiter figurari per triangulum regularem aut quadrangulum, aut aliquam
aliam figurarum. Patet itaque quomodo figura crucis omni creature plus assimilatur quam aliquam aliarum figurarum.
fol. 98va: Insuper, si inspiciamus formas et figuras omnium animalium, quid ibi inveniemus nisi figuram crucis? Nonne
ipsa longitudo animalis est sicut lignum longitudinale crucis? Membra vero que singula sunt in animali, utpote cor et os
et nasus, sunt sicut note alique in ligno longitudinali. Membra vero que bina sunt in animalibus, utpote oculi, aures,
brachia, ale, crura, epar et splen, quod est sicut epar parvum et correspondet epati, sita sunt altrinsecus circa
longitudinem animalis, sicut brachia crucis transversalia circa lignum longitudinale. Nonne et rami de trunco, et folio
de ramo, et fila in folio de medio folii filo secundum figuram crucis prodeunt?
fols. 98va - 98vb: Cum igitur omnia tam evidenter crucis formam gerant, qua figura pocius quam crucis figura oportuit
omnia reparari et meliorari? Decuit igitur maxime ut patibulum salvatoris nostri non alia figura quam crucis formaretur,
ut ipsa figura unitati creaturarum assimilatissima unitatis fieret reparacio, [Gen. 48:17-22] et reparacionis evidens
ostensio. Hec figura crucis presignata fuit in manibus Iacob cancellatis cum benediceret filios Ioseph. [Ex. 17:12] Et in
extensione manuum Moysi cum pugnaret populus contra Amalec, Exodo 17. [cf. Ex. 12:7] Et in linicione sanguinis
agni positi ad limen super superliminare et deinde super utrumque postem, Exodo 12. Sanguis enim levatus a limine ad
superliminare significat lignum crucis erectum, deinde a poste ad postem lignum crucis transversum. [Ezech. 9:4]
Significabatur eciam hec crucis figura per ? literam, que iussa est signari in frontibus virorum gemencium et
dolencium. Non est enim benedictio nisi per crucem. Non est victoria nisi per crucem. Nichil fugat angelum
exterminatorem nisi virtus crucis.
fol. 98vb: Crux protulit nobis fructum de quo qui digne edunt, [Ioan. 8:52] "mortem non gustabunt in eternum." [Gen.
2:9] Unde ipsa est lignum vite Genesi 2o. [Gen. 6:14] Crux nos supportat ne mergamur in fluctivaga concupiscencia
huius vite. Unde ipsa est archa Noe, Geneseo 6. Crux est flagellum demonum et liberacio bonorum. [Ex. 7:20, etc.]
Unde ipsa est virga Moysi qua flagellabatur Egiptus ut liberaretur populus Israeliticus, Exodo 7, et deinceps multis
capitulis. Ipsa eduxit nobis sacramentum baptismi de latere Christi. [Ex. 17:6; Num. 20:11] Unde ipsa est virga Moysi
qua percussit petram et fluxerunt aque, Exodo 17, et Numeris 20. Petra enim erat Christus.
fols. 98vb - 99ra: Crux quoque igne tribulacionis decoxit nobis panem vivum qui de celo descendit. [Lev. 2:4] Unde et
ipsa est sartago in qua frigebatur sacrificium de simila, oleo conspersa absque fermento, Levitico 2o. Crux quoque igne
tribulacionis et caritatis cremavit in se vitulum saginatum in holocaustum. [cf. Ex. 27:1-8] Unde est altare holocausti,
Exodo 27. Crux quoque dulcoravit nobis omnes amaritudines veteris legis. [Ex. 15:25] Unde ipsa est lignum quod
dulcoravit aquas Marat, Exodo 15. Crux emendat lepram omnis heretice pravitatis. [Lev. 14:6] Unde ipsa est lignum
cedrinum quod offerebatur cum cocco et ysopo, tinctis in sanguine passeris immolati, pro emendacione leprosi,

