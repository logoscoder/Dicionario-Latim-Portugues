maceracione. Fulgorem habent sub divo et non in domo, quia [Beda, Explanatio Apoc., 3:21] "celestibus desideriis
subnixi, hominibus latere volunt, et in abscondito ieiunium, elemosinam, et preces agunt," sicut monet Dominus, Mattei
6o. [Beda, Explanatio Apoc., 3:21] "Sed cum vel doctrine vel alii sanctorum operum usibus in servituri ad publicum
exire iubentur, mox quid fulgoris intus gesserint ostendunt." Et lux prius clausa prorumpit ut [Matt. 5:16] "luceat coram
hominibus, et glorificetur Pater qui in celis est."
fol. 77vb: Quod vero sculpturis resistit, et calescam ad se paleas rapit, talibus merito congruit qui a nullo suam
fortitudinem vinci permittentes ipsi pocius fragiliores, quosque in sui luminis ardore que iura coniungunt radiis solis
calescit et attritu digitorum, quia ex luce veritatis calescit affectus quo in Deo abscondimur. Ex affectu calefacto
procedit opus ex opere quod attricione digitorum signatur. Recalescit affectus et calefactus in se rapit quas potest de
palleis ut ultra non habeant levitatem palee sed transeant in pondus firmitatis lapidee.
fol. 77vb: [Beda, Explanatio Apoc., 3:21] "Quod in provincia Ethiopie nascitur signat absconsos in Christo sub ardente
fervore dilectionis, fama tamen obscura quasi nigrante cute sordore." In persona talium dicit sponsa: [Cant. 1:4] "Nigra
sum, sed formosa." Nigra, quia extrinsecus obscura; formosa, quia intrinsecus ardore dilectionis pura luce veritatis
fulgida, summe pulcritudini configurata.
fol. 77vb: [Smaragdus quartus lapis MS ( add in marg.)]
fol. 77vb: [Beda, Explanatio Apoc., 3:21] "Smaragdus nimie viriditatis est adeo ut herbas virentes, frondes, et gemmas
eciam superet omnes, inficiens circa se viriditate repercussum aierem, qui mero et viridi proficit oleo, quamvis natura
imbuatur. Cuius genera sunt plurima, sed nobiliores Sitici; secundum locum tenent Bactriani, tercium Egipcii."
fol. 77vb: Sculpentibus gemmas nulla gratior oculorum refectio est. Cuius corpus si extersum est sicut speculum reddit
ymagines. Quippe Nero Cesar gladiatorum pugnam in smaragdo expectabat. [Cf. Isidorus, Etymologiae, 16, 7, 1-2]
Colliguntur in commissuris agrorum flante aquilone; tunc enim tellure discooperta intermicant, quia hiis ventis maxime
arene moventur.
fol. 77vb: Hic lapis, si creditur, auget opes, prestat facundiam, fugat enutriceum, caducos sanat, tempestates avertit,
castimoniam tribuit.
fols. 77vb - 78ra: [Beda, Explanatio Apoc., 3:21] "Huius lapidis tellus locuples sed inhabitabilis. Nam cum auro et
gemmis affluat, grifes tenent universa, alites ferocissimi, vel pocius fere volantes. Sunt autem quadripedes, et corpore
quidem leonibus, capite vero et alis aquilis similime. Arismaspi cum hiis dimicant, qui uno oculo in media fronte
feruntur insignes ut accipiant hos lapides mira cupiditate et feris rapientibus, et ar<is>maspis custodibus."
fol. 78ra: Dictum est in tractatu de iaspide cur viror fidem significet. Unde cum hic lapis omne virens virore superet,
quid aliud signat quam animas in fide firmissime et perfectissime confirmatas et roboratas, ut viror iaspidis ad fidem
inchoantem et proficientem referatur.
fol. 78ra: Saphirus ad spem, que super fidem erigitur, et consequenter abscondit hominem in abscondito vultus Dei,
quod pertinet ad calcedonium, in quo abscondito pergustans aliquid de dulcedine Dei ita roboratur, ut fides inchoata
iam creverit ad perfectum.
fol. 78ra: Et quasi Iaspidis viror debilior ad inmarcessibilem smaragdi pervenerit virorem, hic lapis circa se inficit
aierem repercussum, quia fides firma [Beda, Explanatio Apoc., 3:21] "hereditatem inmarcessibilem conservatam in
celis et mente concipit sperando, et in proximis satagit spargere predicando." [Beda, Explanatio Apoc., 3:21] Et sic sua
circumstantes inficit viriditate, mero proficit et oleo viridi, quia "calice Dominice passionis, et interne pinguedine
caritatis, que per Spiritum sanctum datur eciam ad mundi contemptum, fides firma proficit, ut quo a terrenorum fetibus
defecacior eo fit inmarcessibilitate virencior. Quod autem nobiliores sunt Sitici, signat quod fides firma, quanto plus
mundi adversitate, quam signat frigora Scicie, attemptatur, tanto amplius spe inmarcessibilis eterne hereditatis
vegetatur.
fols. 78ra - 78rb: Qui sunt autem sculpentes gemmas, nisi illi qui in animabus imprimunt formas virtutum et
scienciarum, et configurant eas summe pulcritudini, scilicet verbo Dei. Hii sunt predicatores et doctores anime, namque
sancte gemme sunt preciose figurate in ligatura auri et opere lapidarii sculpte in memoriam. Ad hanc figuracionem
faciendum ipsi doctores lapidarii multum intendunt oculos intelligencie ut sciant per veritatem et probacionem, et per
spem intelligant que docent. Sed cum in hac intencione caligat oculus, non est quo recurret ut reficiatur, nisi ad fidem
quo vegecior factus mentis oculus iterum intendat in videndum per speciem vel exercicium quod prius vidit per fidem.
fol. 78rb: Quod corpus smaragdi extentum vel extersum speculum est, quid aliud est nisi quod hic in fide per
dilectionem extentam videmus. [1 Cor. 13:12] "Videmus qausi per speculum in enigmate." In hoc speculo conspicimus
pugnas gladiatorum, [Eph. 6:12] "quibus non est colluctacio adversus carnem et sanguinem, sed adversus principes,"
etc.
fol. 78rb: Flante quoque vento frigido persecucionis discooperitur lapis iste, ablato pulvere terrenorum amatorum. Tunc
enim se exerit et intermicat firmitas fidei que prius latebat. Hic ventus patefecit hunc lapidem in Moyse, sicut scribitur
ad Hebreos, 2o: [Hebr. 11:23-25] "Fide Moyses, grandis factus, negavit se esse filium filie pharaonis, magis eligens
affligi cum populo Dei quam temporalis peccati habere iocunditatem." Et de tribulatis pro Christo dicitur in fine illius
capituli: [Hebr. 11:39] "Et hii omnes fidei testimonio probati inventi sunt," etc.
fol. 78rb: In commissuris agrorum reperitur. Et que est agrorum commissura nisi mors que dividit inter agrum huius
mundi et agrum paradisi. In hac autem commissura, cum flat ventus frigidus persecucionis, martirii maxime intermicat
firmitas fidei. Vel secundo: Agri sunt latitudo sensibilium cum floribus specierum sensibilium, et latitudo

