24

DICTUM 24 QUANTUM MALUM SIT TEMERARIUM DE ALIORUM FACTIS IUDICIUM

Manuscript Source: Oxford, Bodleian Library MS Bodley 798 (SC 2656), fols. 21rb - 22ra.
INC: Quedam sunt que possunt et bene et male fieri secundum quod recta vel non recta est intencio facientis, utpote
largitur sua bene qui ea solum distribuit pro eterna mercede, largitur sua male qui ea distribuit pro humano favore.
EXPL:
fol. 21rb: Quedam sunt que possunt et bene et male fieri secundum quod recta vel non recta est intencio facientis,
utpote largitur sua bene qui ea solum distribuit pro eterna mercede, largitur sua male qui ea distribuit pro humano
favore. Cum ergo de talibus factis que possunt et bene et male fieri proferimus sentenciam, affirmantes ea manifeste
fieri maxime, sive certissimo iudicio, prave intencionis eius qui ea facit, iudicare dicimur illo iudicio quod prohibet
Apostolus, dicens: [1 Cor. 4:5] "Nolite ante tempus iudicare." Et Dominus ipse hoc iudicium prohibet cum dicit: [Luc.
6:37] "Nolite iudicare et non diudicabimini."
fol. 21va: Cum eciam, dum sumus in via, nullus sciat de seipso an sit dignus amore, nec aliquis hoc noverit de alio,
temerarium est iudicium quod asserit certissime de talibus factis quod bene fiant, sed caritas uniuscuiusque de talibus
factis proximorum debet pie sperare et presumere quod procedant de caritatis radice et pura intencione. Hoc autem
velut certissime asserere temerarium est, cum soli Deo sit cognita occulta hominis intencio. [cf. 1 Cor. 4:5] De talibus
ergo factis, dum involvimur tenebris ignorancie, nec illuminata sunt nobis abscondita tenebrarum, nec manifestata
consilia cordium, nullam more iudicis proferamus sentenciam. Qui enim hoc facit, quantum in se est, Deo parificat, vel
pocius Deum se facit.
fol. 21va: Solus enim Deus per se novit occulta cordium. [cf. 1 Cor. 13:12] Sancti enim angeli et sancte anime, etsi
videant in speculo eternitatis occulta cordium nostrorum, non ea tamen per se vident, sed in speculo et per speculum
eternitatis ea conspiciunt. Cum ergo homo de hiis que utroque modo fieri possunt iudicans facit se aliorum occulta
agnoscentem, nonne Deo se parificat, [perficiat MS] vel pocius, quia aliorum occulta cognoscere Dei est proprium, se
facit Deum? Et ideo, parificans se Deo, similis est diabolo, qui voluit equari Deo.
fol. 21va: Ex simili considerare possumus quantum sit iniuriosus Deo qui quod Dei est proprium presumit usurpare.
Fingamus aliquem de exermis populi velle usurpare ea que propria sunt regis, utpote diademate coronari, purpura
vestiri, edicta facere. Nonne super hiis convictus capitali sentencia puniretur? Et quantum putas te puniendum qui, cum
sis terra et cinis et servus peccati, ius eius usurpas proprium, qui est Dominus et rex celorum.
fols. 21va - 21vb: Preterea, recogitandum est quod iudicare est officium iudicis. [cf. Ioan. 5:22] Et non est cuiuslibet
iudicis de hiis que utroquemodo fieri possunt proferre sentenciam, sed eius tantum cui datum est omne iudicium, [cf.
Luc. 22:30] et eorum qui sedebunt cum eo super thronos duodecim, iudicantes duodecim tribus Israel. Nec adhuc nec
hic est tempus huius iudicii faciendi. Nec honorem huius faciendi officii debet aliquis sibi assumere, presertim cum nec
filius hunc honorem sibi assumpserit, sed [Ioan. 5:22] "Pater omne iudicium dederit Filio." [cf. Mt. 19:27; Luc. 5:11]
Nec ad sedendum cum filio super aliquem unum duodecim tronorum aliquis dignus est nisi qui reliqueret omnia et
sequutus fuerit ipsum.
fol. 21vb: Tu vero cum iudicas, tu ipse tibi ipsi tanti officii tam excelsum, quantum in te est, assumis honorem.
Ascendis tribunal Filii Dei ac Apostolorum. Tamen non solum non omnia, sed nec vana, reliqueris superflua, et per hoc
facis ante tempus iudicii et extra locum iudiciis deputatum. Numquid ista facere parva est presumpcio? Ipsum iudicas a
quo forte iudicaberis. Iudicem te facis, qui nescis an in iudicio iudicaberis. Immo iudicem te facis, qui eo ipso quod
iudicas, nisi peniteas, condempnaberis.
fol. 21vb: Preter hec autem omnis talis iudex assertor est temerarius, ea scilicet que nescit an sint vera tanquam vera et
certa affirmans. Omnis autem temerarius assertor est sicut qui ederet, et aliis ad edendum daret, cibum de quo incertus
est an cibus ille esset salubris an noxius vel forte venenosus. Et est sicut qui apponeret aliquid oculo de quo ignoraret an
conferret visui an visum obfuscaret. Veritas enim credita est sicut cibus salutis, et mentis oculum clarificat. Falsitas
autem credita est sicut cibus noxius aut forte venenosus, et visum mentis perturbat. Si quis autem apponeret tibi cibum,
ignorans aut dubius an esset salutifer an venenosus, nonne reputares eum, vel penitus vel fere, reum veneni dati, eciam
si cibus esset salubris? Sic omnis temerarius assertor, aut omnino aut fere reus est mendacii, licet eciam verus sit sermo
quem asserit.
fol. 21vb: Item, cum alium iudicas et tuo iudicio condempnas, nonne si eodem aut pari vicio laboras, te ipsum iudicas et
condempnas? Ipsum autem iudicare de occultis aliorum forte magis est vicium in te quam sit illud vicium de quo
iudicio tuo condempnas proximum. Igitur, in quocumque alium iudicas semper teipsum condempnas.
fols. 21vb - 22ra: [cf. Mt. 7:1; Luc. 6:37; Rom. 2:1; 1 Cor. 4:5] Ex predictis itaque licet in parte perspicere quam
racionabiliter dampnet scriptura de proximis iudicium. In iudicando enim cecus fingit se videntem, homo se parificat
Deo, et ita fit similis diabolo. Cum autem occulta cordium alienorum se facit homo cognoscentem, assumpsit sibi
indignus iudicis dignitatem, que soli Filio et ipsum omnibus relictis sequentibus attribuitur. Iudicat ante tempus in fine
temporum diiudicandus, coram paucis et insipientibus, et quasi clam, in obscuro loco. Temere condempnat

