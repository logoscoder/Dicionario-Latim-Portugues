40

DICTUM 40 QUOMODO QUATUOR VIRTUTES SUNT VELUD INDUMENTUM ANIME

Manuscript Source: Oxford, Bodleian Library MS Bodley 798 (SC 2656), fols. 29vb - 29vb.
INC: Anima quattuor virtutibus quasi camisia, pellicia, tunica, et pallio induitur.
EXPL: Quarto, quasi pallium omnia includens, sequitur iusticia, que omnes continet virtutes, cuius quasi penula suavis
et delicata est hillaritas bene operandi.
fol. 29vb: Anima quattuor virtutibus quasi camisia, pellicia, tunica, et pallio induitur. Prudencia namque, que est
cognicio agendorum et non agendorum, est quasi subtilis quedam contexio camisie ex speciebus specierum, que quasi
camisia propinquissime induit animam. Ipsa enim cognicio naturaliter precedit amorem, quia nichil amamus nisi quod
cognoscimus.
fol. 29vb: Deinde, quasi pellicia, que est amor refrenandi carnalia desideria, qui dico amor est temperancia. In hoc enim
amore separat se voluntas anime a carne, que voluntas a carne sic separata est quasi pellis a carne extracta qua induitur
anima sicut pellicia.
fol. 29vb: Deinde, sicut tunica vestis predictis asperior, sequitur fortitudo, amor scilicet subeundi omnia terribilia pro
veritate servanda. Quarto, quasi pallium omnia includens, sequitur iusticia, que omnes continet virtutes, cuius quasi
penula suavis et delicata est hillaritas bene operandi.

