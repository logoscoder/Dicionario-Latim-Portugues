ab oculis mortalium visibilis, que proximo operit contemplativos, [Ps. 30:21] "absconditos in abscondito faciei eius a
conturbacione hominum." Sicut enim ait Crisostomus: [Chrysostomus, , ] "Omnem sensum et intellectum superat Deus,
cuius lux per excellenciam tenebre nominatur, quoniam a nulla creatura quid vel qualis sit comprehenditur."
fol. 81ra: Locum tamen hac nebula opertum inveniunt navigantes, id est qui navem ligni crucis conscendentes mare
huius mundi pertranserunt. Et bene hic locus a quesicione inveniente quod queritur nuncupatur. In omnibus autem quies
queritur, et hoc solum invenitur. [Ecclus. 24:11] "In omnibus," enim ait, "requiem quesivi, et in hereditate Domini
morabor."
fols. 81ra - 81rb: Hec est gemmarum amplissima, quia caritati latissima nullaque actionum comprimitur angustia. Hec
quoque manifeste omnium gemmarum superat claritates. Hec enim est limpiditas oculorum Rachelis, [Gen. 29:17] "que
erat decora facie et venusta aspectu." Hec sistit fluxum sanguinis per posteriora fluentem, quia omnem iocunditatem per
exteriores corporis sensus adhuc infima manantem stringit, dicens: [Gal. 6:14] "Michi absit gloriari nisi in cruce
Domini nostri Iesu Christi," et cum propheta: [Ier. 9:23-24] "Non glorietur sapiens in sapiencia sua, et non glorietur
fortis in fortitudine sua, et non glorietur dives in diviciis suis, sed in hoc glorietur qui gloriatur scire et nosce me." Hec
compescit undas ferventes, quia omnes ardores carnis concupiscentis refrigerat.
fol. 81rb: [Crisoprassus decimus lapis MS (add in marg.)]
fol. 81rb: [cf. Isidorus, Etymol., 16, 7, 7] Crisoprassus viridis est colore, porri sucum [suctum MS] referens, aureis
intervenientibus guttis, unde eciam nomen accepit, quoddam eciam purpureum iubar trahens. ; [Beda, Explanatio
Apoc., 3:21] [Beda, Explanatio Apoc., 3, 21] "Nascitur autem in India," et, ut ait Beda, "signat eos qui viriditatem
eterne patrie, perfecte caritatis fulgore promerentes, eam eciam ceteris purpurea martirii sui luce patefaciunt, qui,
quoniam in eo quod presentem vitam despiciunt, et Domini in carne apparentis exempla sequuntur, iam velud in India,
id est prope solis ortum, [occasum MS] meritorum suorum fulgur<em> ostendunt, regique suo, cui nunc compaciuntur,
tunc conregnare desiderantes expectant, iure in decimo loco sunt positi. Per denarium, enim, quo dominice vinee
cultores remunerantur, eterni regis percipienda ymago figuratur, ubi quod in nono gradu non poterat, perfecta dilectione
Dei et proximi per omnia decalogus implebitur."
fol. 81rb: [Iacinctus undecimus lapis MS (add in marg.)]
fol. 81rb: [Isidorus, Etym. 16, 9, 3; [Beda, Explanatio Apoc., 3, 21] "Iacinctus ex nominis sui flore vocatur. Hic in
Ethiopia invenitur, ceruleum colorem habens. Optimus, qui nec rarus est nec densitate obtunsus, sed ex utroque
temporamento lucet, purpuraque refulgens. Hic autem non rutulat aequaliter, sed cum celi facie mutantur. Sereno,
enim, perspicuus atque gratus est, nubulo coram oculis evanescit atque marcessit, in os missus frigidus est, in sculpturis
durissimus, non tamen invictus, nam adamante inscribitur et signatur."
fols. 81rb - 81va: [Beda, Explanatio Apoc., 3:21] "Hic lapis signat animas celesti semper intencioni deditas, atque
angelice quodammodo, quantum mortalibus fas est, conversacioni appropinquantes." Ethiopia namque propinquantem
habet ad viam solis et syderim ortum directum. [Beda, Explanatio Apoc., 3:21] "Istis omni custodia discretionis
[directionis MS] cor servare precipitur, ne vel nimia sensus subtilitate calentes, alciora se querere et forciora se scrutari
audeant. Gloria enim Domini celare verbum, id est caute de Deo vel homine Christo philosophari, vel rursum desidia
torpente ad infima fidei inicia atque elementa exordii sermonum Dei relabantur. Quin pocius via regia gradientes, a
dexteris et sinistris per arma iusticie tutati procedunt, aptaque temporis observancia cum celo faciem mutantes, suis
inspectoribus dicunt: 'Sive enim mente excedimus Deo, sive sobrii sumus vobis'."
fol. 81va: [Beda, Explanatio Apoc., 3:21] "Quasi enim iacinctus nubulo circumdatus locus, Apostolus dicitur: 'Non
angustiamini in nobis, angustiamini autem in visceribus vestris.' Et iterum: 'Nichil iudicavi me scire inter vos nisi Iesum
Christum et hunc crucifixum.' Et quasi in serena luce visus, ait: 'Sapienciam autem loquimur inter perfectos'."
fol. 81va: Item: [Rom. 12:15] "Gaudens cum gaudentibus et flens cum flentibus," [1 Cor. 9:22] "omnibus omnia factus,
ut omnes lucrifaceret," quasi cum celi facie mutatus est. Hii voantur ex nomine illius qui dicit: [Cant. 2:1] "Ego flos
campi, et lilium convallium," dum, [cf. Eph. 4:23] renovati spiritu mentis sue, [cf. Amos 14:16 et Ps. 91:14] germinant
sicut lilium et florebunt in eternum ante Dominum, quibus et dicitur: [Ecclus. 39:19] "Florete flores sicut lilium."
fol. 81va: In os missi frigidi sunt per effectum, quia talium exempla in ore predicatorum nobis proposita ardorem
viciorum in nobis extingunt. Hii tales non de facili inscribuntur, quia [Eph. 4:14] "non circumferuntur omni vento
doctrine," nec alia doctrina eorum affectus inscribit nisi solius Christi, qui lapide adamantino signatur.
fol. 81va: [Amastistus duodecimus lapis MS (add in marg.)]
fol. 81va: [Isidorus, Etymologiae, 16, 9, 1] Amastistus Indicus inter purpureas gemmas principatum tenet, nam est
alterum genus eius descendens ad iacinctos, quod genus velud marcidius evanescit, a roseo sive meri rubore in album
declinans, sicut rubor vini corruptus aqua.
fol. 81va: Eius autem primum genus est purpureum permixtum violacio colore, et quasi roseo nitore quasdam leniter
flamulas fundens. Sed et quiddam in purpura ipsius non ex toto igneum, sed quasi vinum rubeus apparet. [cf. Isidorus,
Etymol., 16, 9, 1] Est autem sculpturis facilis.
fols. 81va - 81vb: Contrarius ebrietati igitur ut Beda ait: [Beda, Explanatio Apoc., 3, 21] "purpureus decor celestis regni
habitum, roseus vero atque violacius, humilem sanctorum verecundiam, preciosamque mortem signat. Quorum
videlicet mens principaliter in summis erigitur, eciam cum exterius perpeti abiecta cernuntur, Dominici semper inter
adversa memores promissi: 'Noli timere, pusillus grex, quia complacuit Patri vestro dare vobis regnum.' Quique
flammam caritatis non ad se tantum invicem, sed ad ipsos persecutores spargentes, positis genibus implorant: 'Domine,

