47

DICTUM 47 QUOMODO EX SUPERBIA NASCITUR PUSILLANIMITAS

Manuscript Source: Oxford, Bodleian Library MS Bodley 798 (SC 2656), fols. 33rb - 33va.
INC: Superbia est amor excellencie proprie.
EXPL: Hec tota mente appetenda est tranquillitas qua potest mens imperturbata persistere in omnibus perturbacionibus
corporalibus, sicut celum et sidera serenitatem suam et ordinem cursus sui inperturbatum servant quantacumque fuerit
in hiis inferioribus elementis et corruptibilibus perturbacio.
fol. 33rb: Superbia est amor excellencie proprie. Humilitas est amor persistendi in ordine sibi congruo, ex quo amore
audet homo aggredi suo statui conveniencia. Pusillanimitas est huius audacie diminucio sive corrupcio, ex qua
corrupcione mavult persistere inferius quam sibi congrueret, quam aggredi sibi congruencia.
fols. 33rb - 33va: Hanc audaciam aggrediendi scilicet sibi congruencia corrumpunt aut odium nimium non perficiendi
inceptum, aut terror asperitatis senciende in aggrediendo et perficiendo inceptum.
fol. 33va: Odium autem dictum oritur de nimio amore potencie perficiendi inceptum sine obstaculo vel impedimento
recindente actum inceptum. Et iste amor superbia est; talis enim potencia est maior quam que homini congruat.
fol. 33va: Terror vere dictus nascitur de nimio amore potencie perficiendi inceptum absque amaritudinis respersione.
[respercione MS] Et iste amor iterum superbia est, quia hec potencia eciam maior est quam que homini viatori
congruat.
fol. 33va: Sic ergo de superbia nascitur pusillanimitas. Dumque nichil vult agere nisi quod possit perficere sine
obstaculo effectum retardante aut prescindente, et sine amaritudinis respersione, Deo se parificat, qui solus per se sic
agit, aut beatis spiritibus qui virtute Dei subnixi taliter agunt. Fingit quoque se pusillanimitas amatricem tranquillitatis
velud ignavia, cum in solo Deo vera sit tranquillitas. Hec tota mente appetenda est tranquillitas qua potest mens
imperturbata persistere in omnibus perturbacionibus corporalibus, sicut celum et sidera serenitatem suam et ordinem
cursus sui inperturbatum servant quantacumque fuerit in hiis inferioribus elementis et corruptibilibus perturbacio.

