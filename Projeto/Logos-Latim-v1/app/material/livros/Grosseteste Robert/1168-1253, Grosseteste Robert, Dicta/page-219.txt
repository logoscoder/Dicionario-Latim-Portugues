121

DICTUM 121 DE URSO

Manuscript Source: Oxford, Bodleian Library MS Bodley 798 (SC 2656), fols. 101ra - 101rb.
INC:
EXPL:
fol. 101ra: "Ursus dictus quod ore suo format fetus, quasi orsus. Nam informes generat partus, et caro quedam nascitur
quam mater lambendo in membra componit. Unde est illud:
fol. 101ra: Sic format lingua fetum quem protulit ursa.
fol. 101ra: Sed hoc immaturitas partus facit, quia tricesimo die generat. Unde evenit ut precipitata fecunditas informis
generetur. Ursorum capud invalidum, vis maxima in brachiis et lumbis.Unde interdum [electi] erecti insistunt."
[Isidorus, Etymologiae, 12, 2, 22 (xxxx)] [Isidorus, Etymol., 12, 2, 22 ; [cf. Hrabanus, De universo, 8 (xxxx)] cf.
Hrabanus, De universo, 8]
fol. 101ra: Est autem hec fera insidiarum plena, et fraudis, medendique sibi industriam non pretermittit. Siquidem gravi
affecta cede et sauciata vulneribus mederi sibi novit herbe, cui nomen est "flomus," ut Greci appellant, ulcera subiciens
sua ut solo curentur attactu. Ursus eger formicas devorat.
fols. 101ra - 101rb: Harum proprietatum plereque diabolo per ursum signato bene conveniunt. Ore namque suo se
formavit, vel pocius deformavit, in diabolum cum dixit, [Is. 14:13] "In celum conscendam super astra Dei," etc. Fetus
quoque suos prava format oris sui suggestione. Nonne ore suo formavit primus parentes in filios suos cum dixit, [Gen.
3:1] "Cur precepit vobis Dominus," etc. , Geneseo 3? [cf. Gen. 3:5] Nonneque mollitur lingua lambebat cum Dei
equalitatem hominibus blande promisit? Tricesimo die fetum parit, quia in transgressione decalogi per triplicem
concupiscenciam, maxima vis eius est in libidinosis et libidine suggerenda. Unde Iob ait, [Iob 12:11] "Fortitudo eius in
lumbis eius." Per hanc lumborum fortitudinem erigitur in superbiam in ipsis luxuriosis. Comitatur enim luxuriam
superbia, et effranata audacia. Brachia diaboli sunt mali potentes mundi. In brachio namque potencia sepe designatur.
In potentibus namque mundi et luxuriosis, ut dictum est, maxima diaboli fortitudo demonstratur.
fol. 101rb: Propter easdem quoque proprietates Deus per ursum signatur. Verbo namque oris sui omnia format, et
reformat tricesimo die. Hoc est, in observacione decalogi in fide Trinitatis, fideles gignit in filios adopcionis. Maxima
vis eius in suis membris est in brachiis caritatis et fide signata per lumbos. In fide namque est vis generativa fidelium.
Hec quoque predicatori aperte congruunt. Unde Ambrosius, [Ambrosius, Exameron, 6, 4, 18 (p. 214)] "Non miraris in
fera tam pii oris officia cuius putas naturam exprimit. Ursa igitur partus suos ad sui effingit similitudinem, tu filios tuos
instituere tibi similes non potes."

