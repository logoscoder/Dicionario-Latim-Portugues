110

DICTUM 110 UNDE DIRIVATUR HOC NOMEN CASTRIMARGIA

Manuscript Source: Oxford, Bodleian Library MS Bodley 798 (SC 2656), fols. 91vb - 92ra.
INC: "Castrimargia" nomen Grecum est, sed unde dirivetur hoc nomen, vel quid signat secundum anagogiam [=
ethymologiam?] nullus veterum grammaticorum vel rethorum Grecorum recordatus est.
EXPL: Dirivatur autem lemargia a "lemos" scilicet, quod est guttur, quasi gutturis insania. [chk Suda, etc.]
fol. 91vb: "Castrimargia" nomen Grecum est, sed unde dirivetur hoc nomen, vel quid signat secundum anagogiam [=
ethymologiam?] nullus veterum grammaticorum vel rethorum Grecorum recordatus est. Aristoteles vero, in libro De
animalibus, recordatur animalis quod dicitur "margos," scilicet quod hoc animal nascitur de putredine inter terram et
aquam, et ex quo natum est, hoc animal non cessat comedere terram donec comedendo perforans terram exit in terre
superficiem. Cum vero exierit, moritur, et iacet mortuum tribus diebus, et post tres dies venit nubes pluvie et pluit super
ipsum, et sic reviviscit, nec ultra terram comedit. Et ex hoc qui fuerunt post veteros philosophos ammoniti, multum
comedentes vocaverunt "castrimargos." "Castir" enim Greco sermone ventrem signat.
fol. 91vb: Potest autem secundum intellectum speculativum sic sumi: Huius animalis natura passiones et
concupisciencie carnales, que non sunt nisi in anima, licet carnis dicantur, a putredine nature corrupte nascuntur, et
postquam nate sunt, non cessant comedere cor eis subiectum donec exeant in manifestacionem per operacionem
exterius cognoscibilem. Sed exeuntes plerumque moriuntur tribus virtutibus animi, et sic gracia Spiritus sancti
superveniens sicut per nubes doctrine dat stillicidia cognicionis et vivificat, non secundum priorem vitam, que fuit in
passionibus desideriorum, sed secundum vitam virtutum Deo approximantem.
fols. 91vb - 92ra: Quidam vero aliam attribuunt huic nomini "castrimargia" dirivacionem. Dicitur enim castrimargia
quasi ventris vel aliqua ventrem insania, a "gastir," quod est "venter," et hoc verbo Greco "margeno," quod signat
Latine "insanio," unde et "margos," Grece, dicitur "insanus." Sunt apud Grecos duo nomina gulositatis vicium
signancia, videlicet castrimargia et lemargia. Attamen habent in signando hec nomina differenciam, quia castrimargia
est ventris nimia saturitas, lemargia vero gutturis delectacio in dulcedine et suavitate saporum. Dirivatur autem
lemargia a "lemos" scilicet, quod est guttur, quasi gutturis insania. [chk Suda, etc.]

