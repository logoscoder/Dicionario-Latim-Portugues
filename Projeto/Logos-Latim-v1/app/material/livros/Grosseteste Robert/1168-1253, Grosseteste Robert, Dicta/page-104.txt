59

DICTUM 59 DE EGRITUDINE ANIME

Manuscript Source: Oxford, Bodleian Library MS Bodley 798 (SC 2656), fols. 47ra - 47rb.
INC: Egritudinem oculi dicimus quandoque aut humorem extraneum infusum oculo, aut maculam, aut aliquid tale.
EXPL: Et si quis forte bene investigaret egritudines anime, inveniret eam non solum pacientem morbum in
magnitudine, sed in numero, et figura, et qualitate, et si que sint alie morborum divisiones.
fol. 47ra: Egritudinem oculi dicimus quandoque aut humorem extraneum infusum oculo, aut maculam, aut aliquid tale.
Set hec et talia sunt cause, aut occasiones, aut comitancia egritudinem.
fol. 47ra: Vera autem egritudo est armonie dissolucio et distancia sui a se perfecto, et tam eger est quantum distat a se
in naturali perfectione se habente. Sic dicimus egritudinem anime quandoque fantasmata rerum corporalium ei per
amorem aglutinata. Sed vera egritudo eius est distancia sui a se naturaliter se habente. Tunc autem se habet anima
naturaliter cum, adherens summo bono, eidem non per equalitatem, sed per quamdam imitatoriam conformitatem
comensuratur. Cum vero avertit se ab incommutabili bono et adheret bono commutabili, eidem adherendo ad eius
commensuracionem et conformitatem se trahit.
fols. 47ra - 47rb: Vide ergo quanta est distancia ab anima summo bono commensurata et conformata, ad seipsam bono
cui vis commutabili commensuratam et conformatam, et secundum mensuram huius distancie iudica de eius egritudine.
Vide quantum infra sibi congruentem magnitudinem contracta est quam decrevit, quantum morbum in magnitudine
patitur, a quanta latitudine ad quantas devenit a<n>gustias.
fol. 47rb: Quapropter philosophus, cum detestaretur avariciam, hunc animi morbum in sui diminucione videns
consistere dixit: [cf. Boethius, Philosophiae consolatio , 2, pr. 5] "Nichil tam angusti animi est quam appetere divicias
tibi." ["Philosophus,"?]Si sermo fuisset simpliciter de egritudine anime, dixisset forte eam consistere simpliciter in sui
magnitudinis dimunicione. Et si quis forte bene investigaret egritudines anime, inveniret eam non solum pacientem
morbum in magnitudine, sed in numero, et figura, et qualitate, et si que sint alie morborum divisiones.

