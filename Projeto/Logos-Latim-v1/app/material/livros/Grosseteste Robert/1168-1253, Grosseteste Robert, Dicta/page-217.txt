120

DICTUM 120 DE SIGNATIONIBUS MARIS

Manuscript Source: Oxford, Bodleian Library MS Bodley 798 (SC 2656), fols. 99vb - 101ra.
INC: Mare mundum turbulentum signat.
EXPL: Pinnule retropellentes aquas sunt manus largientes indigentibus bona transitoria, et ipse transitoriorum
contemptus, et posteriorum oblivio quibus quasi pinnulis in anteriora se extendit.
fol. 99vb: Mare mundum turbulentum signat. Unde Ionas ait, Mare mundum turbulentum signat. Mare mundum
turbulentum signat. [cf. Ionas 2:4] "Proicite me in mare." Mare impios, Isaia 47, [Is. 57:20] "Et impii sicut mare
fervens, quod quiescere non potest." Mare tribulacio et amaritudo penitencie, [Lam. 2:13] "Magna est," inquit Ieremias,
"velud mare contricio tua," Trenis 2o. Mare baptismus est. Unde Apostolus, [1 Cor. 10:2] "Baptizati sunt in nube et in
mari." Mare evangelium. Unde in Evangelio, [Matt. 13:47] "Sagena misse in mare." Mare genus est humanum. Unde
Augustinus, 13o Confessionum, [Augustinus, Confessionum libri, 13, 20] "Si Adam lapsus non esset, non diffunderetur
ex utero eius salsedo maris, genus humanum profunde curiosum, porcellose tumidum, et instabiliter fluidum." Mare
ecclesia, [Ps. 76:20] "In mari via tua."
fol. 99vb: Ut autem pateat melius quomodo mare ista significet, notande sunt prius maris quedam proprietates, et postea
diversum signatis coaptande. Est itaque mare aquarum in loco uno congregacio, multiplicata per diversa nomina
secundum diversa loca, sed cum continuacione una. Semper motu vaga, sonora, spumosa, in fluxu et refluxu lune
motum mutans, a lune virtute mota, et vapore de profundo sui ascendente, cuius vis eciam in tempestate cohibetur
infirmissimo omnium vilem sabulonis pulvere.
fols. 99vb - 100ra: Hoc primo omnium animancia et vivencia divino nutu imperata produxit. Adde ad hanc graciam
quod ea que timemus in terris amamus in aquis, et enim noxia in terris in aquis innoxia sunt, et sibi inimica in terris
ibidem concordia. In incolis maris, scilicet piscibus, non sunt adulteria nature, et sine posicione limitum limites servant,
nec evagantur ultra terminos suos nisi aliquando fetus pariendi necessitate aut intemperiei vitande, aut gracia temperiei
assequende, nactoque fine transgressionis ultra limites non limitatos, ad proprios redeunt fluctus quasi ad domestica
habitacula. Mare terras necessario infundit humore, hospicium et caput fluviorum, fons ymbrium, invectio commeatium
quo sibi distantes populi copulantur, quo preliorum removentur pericula, subsidium in necessitatibus, refugium in
periculis, gracia in voluptatibus, salubritas valitudinis, separatorum coniunctio, itineris compendium transfugium
laborancium, subsidium vectigalium, sterilitatis alimentum.
fol. 100ra: Salsum autem est mare, ut fertur, ex solis adustione, que adurit partes terreas commixtas partibus aqueis
insipidis, ex qua commixtione fit amaritudo, et de amaritudine per adustionem salsedo.
fol. 100ra: Adde eciam hiis quod mare cingit terram in crucis modum, ambiens eam sub equinoctiali circulo, transiens
ab oriente per occidens, revertensque iterum in oriens, et ambit terram transiens per oriens et occidens et austrum et
septentrionem sub utroque polo.
fol. 100ra: [cf. Isidorus, Etymologiae, 12, 7, 25] Mare eciam aureum vellus gignit, et alcione avis, [om. MS] ovis suis
incubante per septem dies, et aliis septem pullos nutriente, mare ibidem omnino quiescit.
fol. 100ra: In plurimis harum proprietatum maris, et aliarum hic non numeratarum, gerit mare manifeste tipum ecclesie.
Ecclesia namque est congregacio diversorum populorum, quasi diversarum aquarum, per adunacionem fidei et caritatis
in locum unum sibi naturalem, scilicet Deum, in quo solo quasi in loco sibi naturali quiescit. Que, licet multiplicatur in
diversas particulares ecclesias secundum diversa loca, una est tamen ex omnibus continuacione caritatis. [Cant. 6:8]
"Una est enim columba mea.."
fols. 100ra - 100rb: Diversarum undarum in mari sonoritas est diversarum personarum ympnis et canticis suavis
concentus. Tempestate spumescit, quia per tribulaciones qui sint fragiles, [Sap. 5:15] "quorum spes est tanquam spuma
gracilis que a procellis dispergitur," manifestat. Per lunam autem sciencia sepe intelligitur, per maiorem itaque et
minorem sciencie et doctrine illuminacionem, et ad verum solem iusticie maiorem et minorem accessum, et per ipsius
sciencie elevacionem per augmentum aut descencionem per decrementum, quasi per varia esse ipsius lune, ecclesia
velud mare aut altius attollitur et lacius diffunditur per vite celsitudinem et fidelium dilatacionem adunante liberi
arbitrii motu quasi vapore de profundo ascendente, aut infra subsidit et minus dilatatur, tepente caritate et vite
celsitudine et minorato numero fidelium, impetuose quoque voluntates in viris ecclesiasticis plerumque erumpentes, et
quasi metas mandatorum transgredi conantes, ad proprie fragilitatis recordacionem, quasi unde maris, impetuose ad
vilem sabulonis pulverem confringuntur.
fols. 100rb - 100va: Ecclesia quoque prima omnium nutu Dei imperata vita gracie vivencia per regeneracionem in
lucem, gracie produxit. Adde ad hanc graciam quod que timemus in terris amamus in aquis, et enim noxia in terris in
aquis innoxia sunt et sibi invicem inimica, et in terris ibidem concordia. Tanta enim est ecclesie baptizantis gracia cuius
vituli non fugiunt leones, ut eius sanctitati vire conveniat id propheticum, [Is. 65:25] "Tunc lupi et agni pascuntur
simul, leo et bos simul paleas manducabunt." Nec mirum quando quidem in ecclesia aque illud operantur ut predonum
abluta nequicia cum innocentibus comperentur. In incolis quoque veris ecclesie non sunt adulteria nature, ut scilicet

