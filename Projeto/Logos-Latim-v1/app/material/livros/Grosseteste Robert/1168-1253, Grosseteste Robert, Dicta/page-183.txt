102

DICTUM 102 SUPER HUNC VERSUM, "AB ALTITUDINE DIEI TIMEBO

Manuscript Source: Oxford, Bodleian Library MS Bodley 798 (SC 2656), fols. 83rb - 85rb.
INC: Dies est sol lucens super terram.
EXPL: Qualitas animi talium manifesta est ebetudo ad intelligendum scienciam Domini, et pietatis abscisio, sapiencie
parvitas et oblivionis multitudo.
Super hunc versum, "Ab altitudine diei timebo"; qualiter proprietates solis congruunt mistice Iesu Christo
fols. 83rb - 83va: Dies est sol lucens super terram. Est autem sol alcior, hoc est profundior, et a nobis remocior nocte
quam die. Unde ab altitudine diei peccant mali, id est ab elongacione solis, id est Christi, ab eis per terre
interposicionem, hoc est per terrenorum amorem. Et bene Christus sol dicitur, quia sol est lux mundi, omnibus stellis,
ut creditur, lumen prebens. Medius inter tres superiores et tres planetes inferiores motu suo regulari aliorum motus
regulans ipse accedens tribus superioribus cum ipsi soli accedant et apropinquant tres inferiores, numquam in seipso
luminis defectum patiens, sed eius lumen alicui aufertur aut per terre interposicionem, aut lune, aut nubis. Magis
moratur in signis estivis, minus in yemalibus; a medio signorum cingulo numquam flectitur, cum alii planete evagentur;
nec movetur motu proprio nisi processive, cum ceteri moveantur quandoque retrograde. Hic motu suo quartas anni
effecit, et per participacionem pluviarum est causa temperamenti elementarum et naturarum et composicionis
elementatorum individuorum. Ipseque est causa calorum universalis qui est in hoc mundo, et ubi non accidit eius calor,
utpote in septemtrione, coagulantur ibidem vapores et non elevantur in sublime. Flant in eodem loco semper venti
validi, et non componitur aliquid ibi ex animantibus et sementibus. Ipse quoque est qui per calorem suum in locis sibi
appropinquantibus attrahit sursum ex aquis marinis partes earum subtiliores et elevat in sublime, ubi congregantur in
nubes ymbriferas terram fecundantes. Si autem sol ascenderet in circulum stellarum fixarum, destruerentur elementa et
elementata. Et rursum si descenderet ad circulum lune, destruerentur eciam. Item, in locis a quibus multum elongatur
sol, multiplicantur nives, et vincit in eis humiditas et frigo, et hominum habitantium in illis laxantur corpora, et fiunt
eorum compages occulte, non apparentes pre multitudine carnium facies eorum rotunde, oculi parvi, capilli leves
colores albi, cum rubedine; qualitas animi eorum est ebetudo et abscisio, pietatis paucitas quoque sapiencie et multitudo
oblivionis.
fol. 83va: Sol quoque in die per calorem suum calefacit aierem et reddit eum subtilem et rarum. Eius quoque absencia,
aier densatur ita ut pre densitate eius non possunt aliam vivere de nocte nisi essent stelle per lumen suum aierem
subtiliantes et per motum calefacientes. Motus quoque omnium animalium cum pervenerit sol ad eorum orizontem dum
est ascendens ad medium celum eorum sit in augmentacione et fortitudine. Cum autem declinaverit a medio celo,
debilitatur motus eorum atque minuitur usque ad occasum. Cum vero occiderit sol, laxantur corpora ad sompnum. Et
hec variacio profectus et defectus et declinacionis manifestior est in quibusdam seminibus et floribus que moventur,
crescunt, et proficiunt aperte cum ascensu eius et declinantur cum eius declinacione, et cum sol occideret debilitantur et
marcescunt.
fols. 83va - 83vb: Hee solis proprietates aperte congruunt Domino Iesu Christo, qui dicit, [Ioan. 8:12] "Ego sum lux
mundi." Ipse omnibus stellis lumen prebet, quia ipse [Ioan. 1:9] "est lux vera que illuminat omnem hominem venientem
in hunc mundum." Homines autem sanctos stellas dicere possumus ex Daniele dicente, [Dan. 12:3] "Qui ad iusticiam
erudiunt plurimos quasi stelle in perpetuas eternitates." Ipse autem medius est, quia secundum hominem mediator Dei
et hominum, et ideo bene medius inter tres; tres quia ipse homo inter se Deum et Patrem et Spiritum sanctum, videlicet
Trinitatem, se homine superiorem et humanum genus per tres ordines divisum: ante legem, sub lege, sub gracia; vel in
coniungatos, continentes, et virgines; sive inchoantes, proficientes, et perfectos, velud lunam et mercurium, luciferum.
Luna enim propter novilunium bene tipus est inchoancium, mercurius propter comitatum solis proficientium, lucifer
propter prerogativam luminis perfectorum. Et patet quod Christus secundum hominem ad Trinitatem accedit et
appropinquat; nos autem ad illum per morum assimilacionem et conformitatem. Eius quoque vita et motus
operacionum nobis est vivendi et movendi regula, hoc est operandi, quia [1 Ioan. 2:6] "qui dicit se in Christo manere,
debet, sicut et ipse ambulavit, et ipse ambulare." [Deut. 32:12] "Dominus quoque solus dux noster est." Ait enim
Psalmista, [Ps. 76:21] "Deduxisti sicut oves populum tuum." Numquam in se luminis defectum patitur, sed a nobis
lumen eius excluditur, aut per hec terrena et mutabilia amata velud per terram aut lunam interpositas, aut per nubem
fantasticarum et pravarum cogitacionem, sicut in Sapiencia dicitur, [Sap. 1:3] "Perverse cogitaciones seperant a Deo."
Et Ieremias ait, [Lam. 3:44] "Opposuisti nubem, ne transeat oracio."
fols. 83vb - 84ra: Sol magis moratur in signis estivis et minus in hiemalibus. Signa estiva opera sunt contemplacionis,
in quibus fervor caritatis ardencior et lux intelligencie clarior. Signa hiemalia opera sunt active vite, in quibus caritas
tepidior et lux intelligencie minor. Et bene opera omnia que aliquo modo se offerunt sensui, quia aliud relinquunt
intellectum, signa dicuntur quia signum est quod se offert sensui, aliud relinquens intellectui. Opera autem omnia signa
sunt cordis interius, et per consequens signa glorie aut pene future, sicut dicitur Ecclesiastico 19, [Ecclus. 19:26-27]
"Ex visu cognoscitur vir, et ab occursu faciei agnoscit sensatus; amictus corporis et risus dencium et ingressus hominis
annunciant de eo." Et ibidem, 13o, [Ecclus. 13:31] "Cor hominis immutat faciem illius sive bona sive in mala." Ibidem,

