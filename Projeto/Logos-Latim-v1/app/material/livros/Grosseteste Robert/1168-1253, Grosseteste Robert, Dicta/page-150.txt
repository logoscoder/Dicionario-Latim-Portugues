collacionis sibi congruentis ordinem teneat, omnes et singuli unico adhereant et imitantur principio suo, videlicet
prelato, concorditer, humiliter, et hillariter in omnibus que precipit non contra Deum, absque contradictione,
retardacione, et murmure eidem obediendo. Alioquin elementa irracionabilia, que unitatem et concordiam inperturbate
servant vos, qui constituti estis in culmine racionalis creature viantis, id est ecclesie militantis, sui comparacione
condempnabunt, et invenietis in p<er>ennis [? pennis MS] summam discordiam, qui hic summe tenemini ad unitatis
observanciam.
fol. 65rb: Sicut eciam calor corporeus congelata dissolvit, sic eciam Spiritus Sancti fervor corda, congelata et indurata
per crudelitatem et inmisericordem severitatem, flante aquilone vento frigido, id est diaboli suggestione, dissolvit et
liquefacit per proximi compassionem. [cf. Act. 9:5, 26:14] Hoc calore liquefactus erat qui de Saulo duro contra
stimulum calcitrante, [cf. Act. 7:59] et sanctos inmisericorditer lapidante, factus Paulus mollis dicebat: [2 Cor. 11:29]
"Quis infirmatur, et ego non infirmor? Quis scandalizatur, et ego non uror?" [1 Cor. 9:22] "Factus sum infirmis
infirmus ut infirmos lucrifacerem; omnibus omnia factus sum ut omnes lucrifacerem."
fol. 65rb: Verissimum autem signum compassionis est, si subvenis pacienti cum subvenire potes. Qui enim cum potest
subvenere non subvenit, veram compassionem nequaquam habet. Ars autem compaciendi est ut consideres miserias
proximi, et sic subvenias illi qualiter velles subveniri tibi, si esses in miseria consimili. Unde in Ecclesiastico scriptum
est: [Ecclus. 31:18] "Intellige que sunt proximi tui ex teipso." Et ad Hebreos ait Apostolus: [Hebr. 13:3] "Mementote
vinctorum et ipsi vincti, et laborancium tanquam et ipsi in corpore morantes." Qui autem non compatitur necessitati
proximi ostendit se non esse menbrum Christi, quia sicut ait Apostolus: [1 Cor. 12:25-26] "Omnia in idipsum pro
invicem solicita sunt menbra, et si quid patitur unum menbrum, compaciuntur omnia menbra."
fols. 65rb - 65va: Calor quoque noxios consumit humores, et Spiritus Sanctus, fervor fluctivagas, consumit rerum
terrenarum cupiditates. [cf. Ioan. 4:24] Spiritus namque Deus est, sicut in Iohanne legitur. Et in Deuteronomio scriptum
est: [Deut. 4:24] "Deus noster ignis consumens est." Et sicut in Malachia scriptum est: [Mal. 3:2-3] "Ipse est quasi ignis
conflans et quasi herba fullonum, et sedebit conflans et emundans argentum et purgabit filios Levi." Purgabit inquam
Spiritus Sancti fervore a noxiis humoribus fluctivage concupiscencie. Verus enim ardor celestium desideriorum
continue minuit, et absumit concupiscencias terrenorum. Illo quoque fervore crescente, concupiscencie minuuntur,
eodemque completo, ille adnichilantur. Hoc ergo signo cognoscuntur perfecti celestium desideratores, si nulla terrena
concupiscunt, si non gaudent eorum adepcione, si non tristantur eorundem amissione. Hec perfectio maxime congruit
vobis religiosis, qui veterem hominem cum actibus suis exuistis, qui mundo et concupiscenciis eius abrenunciastis, qui
non solum vestra sed eciam vosmetipsos abnegastis.
fol. 65va: [cf. Deut. 6:5; Matt. 22:37, etc.] Est autem summo opere cavenda terrenorum cupiditas, quia qua parte amoris
adheremus terrenis, eadem parte nondum assurgimus ad divina, nec completur in nobis preceptum quo precipimur
[precipimir MS] toto corde diligere Deum. In tantum igitur diminuti, nec spiritu mentis nostre renovati sumus, in
quantum concupiscendo terrenis adheremus. Terrenorum ergo concupiscencia diminucio est anime, et imperfectio, et
deformitas, et egritudo. Est rerum concupitarum in anima radicio quia, nisi per cupiditatem in anima concupiscente
radicitus adhererent concupita, in eorum amissione nullus dolor sentiretur, nec anima tristicia tabescens dilaniaretur.
Quantus est igitur anime tumor et gibbosa deformitas cui concreta sunt hinc ampla predia, hinc sine numero et pondere
ignava opum pondera, et alia que, si numerare vellem, invenirem innumera?
fols. 65va - 65vb: [cf. Matt. 7:13-14] Non potest anima, dum talis est, intrare per angustam portam et artam viam que
ducit ad vitam. [cf. Matt. 19:24, etc.] Facilius enim esset camelum, utpote minus gibbosum, intrare per foramen acus.
Hanc itaque gibbositatem omnem decet vos, maxime religiosos, exuere, qui cum sponsa dicitis: [Cant. 5:3] "Exui me
tunica mea, quomodo induar illa? Lavi pedes meos, quomodo inquinabo illos?" Quod si nondum concupiscencie
tunicam penitus exuistis, nec a sordibus eius pedes affectu non omnino mundastis, ut videlicet possitis sine tristicia
omnibus carere que potestis inviti amittere, saltem sitis ad hanc perfectionem vivaci nisu, et non pigro gressu
accedentes, ut inveniamini in via, si nondum potestis tenere vie terminum, [cf. Gen. 48:7] Rachel enim, que gerit tipum
contemplativorum, ut mortua est et sepulta in via que ducit Effrata, hoc est Bethleem.
fol. 65vb: Abscindit eciam calor fetores, et boni odoris aromaticitatem extrahit et depromit. Et hiis similia Spiritus
Sancti fervor spiritualiter efficit in nobis. Quia fetemus cum de nobis, meritis nostris exigentibus, prodit prava opinio;
redolemus vero cum divulgatur [dimulgatur MS] de nobis bona estimacio. Huiusmodi fetorem primo tollit ipse calor,
quia facit quidem, [Eph. 5:3] "fornicacio, et omnis inmundicia, aut avaricia nec nominetur in vobis, sicut decet sanctos,
aut turpitudo, aut stultiloquium, aut scurilitas, que ad rem non pertinet, sed magis graciarum actio." [cf. 1 Thess. 5:22]
Facit quoque idem fervor Spiritus non solum abstinere a malo sed ab omni specie mala. [cf. Ps. 118:37] Avertit namque
hic fervor oculos, ne videant vanitatem. [cf. Ecclus. 28:28] Sepit aures spinis, ne audiant sanguinem. [cf. Prov. 4:24]
Removet os pravum, et labia detrahencia procul facit, [cf. Ps. 140:3] ponens ori custodiam, et ostium circumstancie
labiis, ne declinetur cor in verba malicie. [cf. Ecclus. 19:27] Nichil inordinatum permittit in habitu, nichil incastigatum
in incessu vel gestu, ne amictus corporis et risus dencium et ingressus hominis annuncient de eo mala.
fols. 65vb - 66ra: Sicque absciso quod fetere potest, spargit dictus calor boni odoris fragranciam, quia, calore isto
fervente, sicut dicit Apostolus: [cf. Cor. 2:14-15] "Odorem noticie sue per nos manifestat Christus in omni loco, quia
Christi bonus odor sumus Deo in hiis qui salvi fiunt et in hiis qui pereunt; aliis quidem odor mortis in mortem, aliis
odor vite in vitam." Aromata autem in igne posita non possunt non redolere. Vos autem religiosi estis precipuum
Christi aroma mirre et thuris et universi pulveris pigmentarii, de quo sic dicitur in Cantico: [Cant. 3:6] "Ascendit per

