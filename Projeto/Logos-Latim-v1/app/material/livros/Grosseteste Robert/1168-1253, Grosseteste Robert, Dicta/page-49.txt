27

DICTUM 27 QUOMODO DILIGENDUS EST PROXIMUS

Manuscript Source: Oxford, Bodleian Library MS Bodley 798 (SC 2656), fols. 23ra - 23va.
INC: Debet unusquisque diligere proximum suum tantum quantum diligit se, id est velle ei tantum bonum quantum vult
sibi.
EXPL: Et iste amor hominis carnalis est odium hominis spiritualis, sicut econverso amor hominis spiritualis est odium
hominis carnalis.
fols. 23ra - 23rb: Debet unusquisque diligere proximum suum tantum quantum diligit se, id est velle ei tantum bonum
quantum vult sibi. Non tamen puto quod tenetur ut tam intensa voluntate velit alii bonum quam intensa vult sibi ipsi
Debet unusquisque diligere proximum suum tantum quantum diligit se, id est velle ei tantum bonum quantum vult
sibi.bonum. Immo pocius, in hoc videtur consistere ordo caritatis ut intensius et forcius velit homo sibi ipsi bonum
quam alicui alii. Et consequenter unicuique alii eo magis optet bonum quo magis sibi coniunctus est cognacione,
affinitate, vel oracione, vel beneficiis. Omnibus tamen a quolibet equale bonum et summe bonum est optandum, sed
non omnibus a quolibet est equaliter optandum equale bonum. Sibi enim plus quam alii debet optare summum bonum,
sed non debet optare sibi magis bonum quam alii. Equaliter igitur debet quisque diligere se et proximum quo ad
qualitatem boni optati sibi et proximo, plus tamen se quam alium quo ad intencionem optacionis boni. Unde cicius
eligeret sibi quilibet vitam eternam quam alii si proponeretur vita eterna uni eorum tantum recipienda. Similiter de
temporali bono, si proponatur uni tantum de duobus recipiendum, et sit in alterius electione propositum, non perturbat
ordinem caritatis, qui sibi illud pocius elegit quam alii. Debet tamen semper tantum bonum, et temporale et spirituale,
alii cuilibet quam sibi optare, et hoc est ipsum amare.
fol. 23rb: Amare vero alium sicut se est velle de alio ut avertatur a malo et convertatur ad bonum, sicut vult de se quod
avertatur a malo et convertatur ad bonum. [cf. Ps. 10:6] Non enim amat seipsum qui diligit iniquitatem, quia qui diligit
iniquitatem diligit mortem anime sue, et illa odit animam suam. Unde cum meliorem partem sui odit, seipsum non
diligit. Malus ergo non diligit se, unde non potest alium diligere sicut diligit se, quia non diligit se. Diligere itaque se
est velle se ipsum a malo averti et ad summum bonum converti, et sic debet proximum diligere.
fols. 23rb - 23va: Cum vero dicitur: [2 Tim. 3:1-2] "Erunt in novissimis temporibus homines seipsos amantes,"et
intelligatur hoc de malis, videtur quod mali se diligunt. Sed sciendum quod homo dividitur quasi in duplicem: hominem
interiorem, scilicet, et exteriorem, spiritualem et carnalem sive bestialem. Et sumitur in scriptura "homo" <quandoque>
pro interiori homine, quandoque pro exteriori homine. Homo igitur carnalis se ipsum amat cum amat voluptatem
sciendi, senciendi et principandi, cum videlicet racio ad ista amanda deflectitur et depravatur. Et iste amor hominis
carnalis est odium hominis spiritualis, sicut econverso amor hominis spiritualis est odium hominis carnalis.

