39

DICTUM 39 MODUS BREVIS QUO LAPSUS SURGAT

Manuscript Source: Oxford, Bodleian Library MS Bodley 798 (SC 2656), fols. 29va - 29vb.
INC: Si quis iaceret super terram suppinus, impotens pre debilitate per se surgere, ei esset bonus modus surgendi si
unam manum suam sursum trahenti alicui porrigeret, et reliqua manu terre inniteretur, et sic se sursum propelleret.
EXPL: Cum itaque post appetitum sensualitatis anima ad terrena trahitur, quid aliud quam retrorsum cadens labitur?
fol. 29va: Si quis iaceret super terram suppinus, impotens pre debilitate per se surgere, ei esset bonus modus surgendi si
unam manum suam sursum trahenti alicui porrigeret, et reliqua manu terre inniteretur, et sic se sursum propelleret.
Peccatores autem, qui ceciderunt retrorsum in terram, iacent suppini. Ut ergo resurgant, quasi manum dextram Deo
sursum trahenti porrigant, voluntatem videlicet bene operandi, et quasi manu sinistra terre innitantur, odio videlicet
male operandi et terrena opera faciendi. Odio enim terrena opera faciendi quasi a terra se sursum propellit. Amorem
vero bene operandi propositum [propositer MS] apprehendit amor Dei, ipsaque amorum Dei apprehensione quasi manu
Dei manus nostra dextra, id est voluntas faciendi recta, apprehenditur, hacque manu apprehendente sursum trahimur.
fols. 29va - 29vb: [1 Reg. 4:18] Impius autem retro cadit, sicut facit Heli sacerdos, primo Regum quarto, quia [Prov.
4:19] "via impiorum tenebrosa et nesciunt ubi corruant." Qui enim retro cadit non videt ubi cadit; ideoque non immerito
peccatores, qui ignorant in quantum miseriam cadunt, retro cadere dicuntur.
fol. 29vb: Retro eciam cadere ideo recte dicuntur quia superior pars racionis pars anime anterior est, inferior vero pars
racionis et sensualitas velud posterior pars anime est. Cum itaque post appetitum sensualitatis anima ad terrena trahitur,
quid aliud quam retrorsum cadens labitur?

