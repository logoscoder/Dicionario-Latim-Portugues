habet [, cf. Septuagint, ] "favum," alia translacio habet "panem." Panem itaque cum melle comedere est veram in
Christo carnem cum divinitatis dulcedine credere et predicare, et vinum bibere est vinum sanguinis eius cum lacte
doctrine admiscere. Sed sicut correspondent vinum sanguinis pani corporis, sic vinum caritatis quo inebriantur
karissimi pani divinitatis quo pascuntur angeli et contemplativi perfecti.
fol. 28rb: Videmus itaque perfectis apposita panem delicatissimum, vinaque suavissima. Qui, ut decet, communicant de
hiis optimis sibi appositis, hiis qui sunt medii et infimi ordinis cum sacramentum altaris penitentibus et operantibus
communicandum porrigunt, et de igne verbi calorem caritatis in illis accendunt.
fol. 28rb: Cena autem finita, non finitur statim omnimoda commestio atque potacio. Tunc enim consueverunt dare
karissimis electuaria, saporifera, et alia aromatica. Sic cum desinent penitentes vesci pane lacrimarum et potare
compunctionis vinum, cessabuntque activi translati ad requiem pasci pane operacionis et potari vino hillaritatis. Cum
eciam cessabit sacramentum altaris, apponetur karissimis, qui in futura vita non erunt nisi karissimi, ad fruendum
sapifera species divinitatis et ad potandum uberrime torrens caritatis. Caritas numquam excidit, et is est torrens uberis
voluptatis de quo dicitur: [Ps. 35:9] "Inebriabuntur ab ubertate domus tue, et torrente voluptatis tue potabis eos."
fols. 28rb - 28va: [cf. Ioan. 15:9-17] In huius poculi laude sermonem volumus finire, quia et ipse Dominus sermonem
suum in laude caritatis consummavit, quam laudandum discipulis propinavit et propinando laudavit.
fol. 28va: Est itaque radix omnium bonorum caritas, sicut omnium malorum cupiditas. "Qui hanc tenet in moribus tenet
quicquid latet et quicquid patet in divinis sermonibus." Hec [Hoc MS] est [Augustinus, Sermo 350, (PL 39, 1534)]
"salubre vinculum mencium sine qua dives pauper est, et cum qua pauper est dives. Hec [Hoc MS] in adversitatibus
tollerat, etc." Hec Augustinus, De laude caritatis.

