22

DICTUM 22 DISTINCTIO SIGNACIONUM HORUM DUORUM NOMINUM, "MENBRUM" ET "CORPUS"

Manuscript Source: Oxford, Bodleian Library MS Bodley 798 (SC 2656), fols. 20rb - 20va.
INC: Menbrum corporis, utpote oculus, vel os, vel manus, dicitur quandoque ipsa menbri substancia; sic cecus eciam
habet oculum et paraliticus manum.
EXPL: Sic ergo diverse sciencie illud nomen ad proprias materias distrahunt et coartant, sicut aliter sumit geometer
titulum, aliter compotista, et aliter poeta.
Distinctio signacionum horum duorum nominum, "menbrum" et "corpus" [signaciones]
fols. 20rb - 20va: Menbrum corporis, utpote oculus, vel os, vel manus, dicitur quandoque ipsa menbri substancia; sic
cecus eciam habet oculum et paraliticus manum. Quandoque et ipsa menbri substancia cum aptitudine ad opus vel in
opere. Et hic subdividitur, quia in significacione nominis vel intelligitur opus propter quod natura fecit illud menbrum,
et sic dicimus quod sani habent oculos et manus et cetera menbra; vel intelligitur opus ad quod illud ordinavit creator
suus Deus, et sic soli boni habent menbra corporis; vel intelligitur opus ad quod illud menbrum corruptum peccato
convertit libido, de quibus menbris dicit Apostolus ad Colossenses tertio: [Col. 3:5] "Mortificate menbra vestra que
sunt super terram."
fol. 20va: In diversis itaque scienciis diversus est intellectus per menbrorum nomina. Ad hanc propositionem
diversimode eciam sumitur nomen corporis quod ex ipsis menbris compactum est, ut tantum signet ipsam corporis
substanciam, vel ipsum in actibus menbrorum, et hoc vel in actibus naturalibus, vel in actibus moralibus, vel in actibus
viciosis. Quandoque eciam ipsi actus collati ad menbra quibus fiunt, nominibus menbrorum significantur, et collectio
actuum corporis nomine. Secundum accepcionem itaque theologie, menbrum pulcrum et sanum est inquantum est in
operibus moralibus, infirmum et fetidum et distortum est in quantum est in operibus viciosis, abscisum est in quantum
est ab operibus privatum. Sic ergo diverse sciencie illud nomen ad proprias materias distrahunt et coartant, sicut aliter
sumit geometer titulum, aliter compotista, et aliter poeta.

