99

DICTUM 99 DE MONTIBUS

Manuscript Source: Oxford, Bodleian Library MS Bodley 798 (SC 2656), fols. 75rb - 76rb.
INC: Mons signat Dominum salvatorem.
EXPL: Montes eciam in quanto primo recipiunt radios solis et ultimo, gerunt tipum ecclesie de Iudeis, que primo
credidit, et que in fine credet quando relique salve fient.
fol. 75rb: Mons signat Dominum salvatorem. Unde Ysaiae 2o: [Is. 2:2] "Erit in novissimis diebus preparatus mons
domus," etc. [cf. Dan. 2:34-35] Et Daniel dicit quod ipse est lapis precisus de monte sine manibus, qui crevit in montem
magnum, Danielis 2o. Mons eciam ecclesiam signat, unde Psalmista: [Ps. 124:1] "Qui confidunt in Domino sicut mons
Syon." Et iterum: [Ps. 132:3] "Sicut ros Hermon qui descendit in montem Syon."
fol. 75rb: Item, montes Apostoli et Prophete sunt. Unde Psalmista: [Ps. 103:18] "Montes excelsi cervis."
fol. 75rb: Item, montes sanctos viros, sive divinos libros, sive angelos signat. Unde in illo Psalmo: [Ps. 120:1] "Levavi
oculos meos in montes."
fol. 75rb: Mons quoque populus est Iudeorum, de quo in Daniele: [cf. Dan. 2:34] "Abs<c>isus est lapis sine manibus de
monte," id est Christus, sine viri opere, de populo Iudeorum.
fol. 75rb: Item, montes sunt homines altitudinem huius seculi appetentes. Unde: [Ps. 96:5] "Montes sicut cera fluxerunt
a facie Domini," etc.
fol. 75rb: Montes divites et potentes huius seculi, ut in Iob 41o: [Iob 40:15] "Huic montes herbas ferunt," id est vicia
carnis.
fol. 75rb: Mons diabolus propter timorem, ut in Ysaia: [Is. 13:2] "Levate signum super montem caliginosum," et in
Ieremia: [Ier. 51:25] "Ecce ego ad te mons pestifer," et in Apocalypsi scriptum est quod mons magnus missus est in
stagnum ignis et sulphuris, [cf. Apoc. 8:8; 20:9] quia contumacia diaboli eterna pena iehenne dampnatur.
fol. 75rb: Mons dogma hereticorum, unde in Psalmo ex persona ecclesie dicitur: [Ps. 10:2] "In Domino confido,
quomodo dicitis anime mee, transmigra in montem sicut passer?" Et in Ieremia: [Ier. 13:16] "Date Domino Deo vestro
gloriam antequam offendant pedes vestri ad montes caliginosos," hoc est, cavete ne forte gressus operum vestrorum in
superba doctrina hereticorum offendentes, in caliginem erroris cadant. Item, in Psalmo: [Ps. 74:7] "A desertis
montibus."
fols. 75rb - 75va: Montes duo erei, qui in Zacharie 6o describuntur, duo testamenta, de quorum media quadriga
Domini, id est quatuor evangeliorum predicacio, procedit.
fol. 75va: Montes autem, ut ait Rabanus, ab eminencia dicuntur, quasi eminentes. [Hrabanus, De universo, 1, 13 (PL
111.59)] "Sunt autem montes tumores terrarum altissimi." Mons autem est cum terra in aliqua parte levatur supra tocius
terre planiciem naturalem. Per hanc proprietatem signare potest mons tam superbos quam bonos. Quasi enim planicies
terre naturalis est ipse status hominis quem naturaliter habet a condicione, quasi planiciem terre nec excederet, nec infra
subsideret, qui secundum hominem, id est secundum quod dictat racio naturalis, viveret. Qui itaque per graciam super
hunc statum elevatur et quodammodo supra se ut secundum Deum vivat, quasi terre planiciem naturalem excedit. De
sic elevato in montem dicit Ieremias: [Lam. 3:28] "Sedebit solitarius et tacebit, quia levavit super se."
fol. 75va: Superbia iterum est amor excellencie proprie, qui appetit elevare hominem supra statum sibi congruum, et
quantum est de se elevat. Hec itaque elevacio hominis supra se, quid est nisi supra terre naturalem planiciem in
montanam altitudinem elevacio? De hac in montanam altitudinem elevacione dicitur per Abdiam: [Abd. 1:13]
"Superbia cordis tui extulit te, habitantem in scissuris petre, exaltantem solium tuum."
fol. 75va: Ob hanc supra se elevacionem dicitur Diabolus mons, de qua elevacione Ysaiae 14o: [Is. 14:13-14] "Qui
dicebas in corde tuo, in celum conscendam, supra astra Dei exaltabo solium meum, ascendam supra altitudinem
nubium, et similis ero altissimo."
fols. 75va - 75vb: Item, quasi terre naturalis planicies est gradus cuiusque boni, ad quem gradum et non supra pertingit
communitas hominum, quasi igitur montes sunt qui supra hunc gradum in quovis bono pertingunt. Hoc itaque modo
montes sunt qui vel in bonis extrinsecis, utpote diviciis et potenciis secularibus; vel corporis dotibus, utpote viribus, vel
animi, utpote ingenio vel sciencia, communitatem hominum transcendunt. [Augustinus, In Iohannis evangelium
tractatus, 2, 5] Secundum hunc modum tam boni quam mali montes quidem sunt. Nam Iohannes evangelista, secundum
Augustinum, sic mons est propter sciencie celsitudinem. [cf. Augustinus, Enarrationes in Psalmos, Ps. 124, 5] Et Arrius
similiter propter acuti ingenii pre<e>minenciam. [cf. Augustinus, Sermo 45, ((CCSL 41))] Sic eciam quondam
Iudeorum populus ad ceteras naciones mons fuit propter religionis et observancie legis prerogativam, sic quoque nunc
populus Christianus. Christus eciam hoc modo mons nunc altissimus propter immunitatem a peccato et cetera bona in
quibus ille sSic eciam quondam Iudeorum populus ad ceteras naciones mons fuit propter religionis et observancie legis
prerogativam, sic quoque nunc populus Christianus.olus prelatus est toti generi humano.
fol. 75vb: Sunt autem quidam montes aurei, ad quos accedere non possunt homines propter dracones et grifes et
immensorum hominum monstra. Hii montes possunt precipue angelos signare, qui propter sapiencie claritatem et a

