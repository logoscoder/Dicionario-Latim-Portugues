90

DICTUM 90 SERMO DE HOC VERBO EZECHIELIS, "VE PASTORI<BUS> ISRAEL"

Manuscript Source: Oxford, Bodleian Library MS Bodley 798 (SC 2656), fols. 66va - 69rb.
INC:
EXPL: Hii sunt, secundum Paulum, qui cum predicant non furandum, furantur, et cum dicunt non mechandum,
mechantur, qui abhominantes ydola sacrilegium faciunt, qui in lege gloriantes, per prevaricacionem legis Deum
inhonorant, ac per hoc nomen Dei blasphemant; qui sibi non spiritualibus filiis thesaurizant, non que Christi, sed que
sua sunt querunt.
fol. 66va: Ezechieli 34: "Ve pastoribus Israel, qui pascebant semetipsos! Nonne greges pascuntur a pastoribus? Lac
comedebatis et lanis operiebamini, et quod crassum erat occidebatis; gregem autem meum non pascebatis. Quod
infirmum erat [erat] non consolidastis, et quod egrotum non sanastis; quod confractum non alligastis, et quod abiectum
non reduxistis, et quod perierat non quesivistis; sed cum austeritate imperabatis eis, et cum potentia." [Ez. 34:3-4]
fol. 66va: In sermone quem postremo loquebar caritati vestre, prout Dominus tunc dedit, descripsi vobis pastorem
bonum, et pastoris boni pastorale officium. Et quia contraria iuxta se posita magis apparent, et pulcrius fulget illud
oppositorum quod ponitur in genere bono, ex manifestacione alterius oppositi quod ponitur in genere malo, ut pulcrius
adhuc vobis elucescat pastor bonus, eiusdemque officium, magisque manifesta pulcritudo avidius a vobis pastoribus
appetatur, presenti sermone suscepimus pastorem malum eiusdemque non officium, quod nullum est, sed abusum, pro
modulo nostro declarare.
fols. 66va - 66vb: In verbis itaque Ezechielis prophete propositis, pastor malus et eius abusus satis evidenter explicatur.
Et quia perniciosissimum est in pastorali dignitate constitutos pastorum officium non digne agere, abusu pastoralis
officii primo verbo deterret per pene cominacionem, cum dicit, [Sap. 6:6, 7, 9] "ve pastoribus." Hoc autem est ve illud
quod scribitur in libro Sapiencie: "Iudicium durissimum hiis qui presunt fiet. Potentes enim potenter tormenta
pacientur," et "forcioribus forcior instat cruciatus." Et bene hiis minatur durissimum iudicium, quia respectu
subditorum erit malorum prepositorum dampnacio modo quodam reduplicata, quia pro transgressione duplicium
mandatorum Domini puniendi sunt.
fol. 66vb: Duplex enim genus mandatorum proponitur in scriptura: Unum quod precipit agendum et prohibet
omittendum, ut [Ex. 20:12-14] "honora patrem et matrem, non occides, non mechaberis," etc. Et hoc genus
mandadorum astringit communiter subditos et prelatos. Alterum est genus preceptorum, quod precipit punire dictorum
mandatorum transgressores, et premiare observatores, ut [Ex. 21:17] "qui maledixerit patri vel matri, morte moriatur,"
et [Lev. 24:17] "qui occiderit hominem occidatur," et [Lev. 20:10] "morte moriantur ambo et mechus et adultera." Et
hoc genus preceptorum non astringit ad agendum ea plebem subiectam, sed prepositos.
fol. 66vb: Ad punicionem vero transgressorum et premiacionem bonorum tenentur prepositi soli, quorum solummodo
est confessos vel rite convictos ex sentencia iudiciaria condempnare vel bonos premiare. Itaque prepositi duplici
precepto mandatorum sunt constricti, sicut dicit Apostolus: [1 Tim. 5:17] "Qui bene presunt, duplici honore digni sunt,"
quia premiacione pro utriusque generis mandatorum observacione. Et similiter qui male presunt, a contrario duplici
dampnacione digni sunt, pro utriusque scilicet generis mandatorum transgressione. Ad hec pastor malus pro suis et pro
gregis punietur delictis. Licet enim unusquisque proprium onus portabit, nichilominus tamen verum est quod pastor
punietur pro delictis gregis, quia quicquid peccat grex per omissionem doctrine, exempli, et oracionis pastoris, per
omissionem videlicet eius quod non, sicut precipit Apostolus, [2 Tim. 4:2] "predicat verbum, instat oportune,
inoportune, arguit, obsecrat, increpat in omni paciencia et doctrina," , in pastoris culpam et necgligenciam redundat,
sicut econtra quicquid bene facit grex per pastorum, in predictis que numerat Apostolus, diligenciam, in pastorum
gloriam et meritum habundat. Recte igitur qui bene presunt, duplici honore, aut qui male, duplici condempnacione, sunt
digni.
fols. 66vb - 67ra: Preterea pastores aut scienciores sunt, aut esse tenentur, quam sit grex subditus. Sed [cf. Luc. 12:47]
"servus sciens voluntatem domini sui et non faciens, vapulabit multis." Recte igitur, sicut sunt superiores in gradu et
sciencia, sic qui male presunt, erunt inferiores in iehenne pena, in qua aspectum interiorem obnubilabunt interiores
tenebre, quia [Eccles. 9:10] "non est racio nec sciencia apud inferos." Aspectum vero exteriorem obvolvunt exteriores
tenebre palpabiles, ubi nichil occurret aspectui, nisi, sicut dicit Chrisostomus, [Chysostomus, , ] "facies tortorum
demonorum." In auribus nichil personabit, nisi durus ululatus et gemitus dampnatorum, de quali scribitur in libro
Sapiencie. [non inveni] Nares perstringet fetor stagni ardentis sulphurei; gustum invadet famis et sitis inedia. Unde
Ysaias, [Is. 65:13:14] "Servi mei comedent et vos esurietis; servi mei bibent et vos sicietis. Ecce servi mei letabuntur, et
vos confundemini. Ecce servi mei laudabunt pre exultacione cordis et, vos clamabitis pre dolore cordis, et pre
contricione spiritus ululabitis." Tactum vero et totum corpus penetrabit frigus aquarum nivis, et calor nimis ignis qui
non extinguetur. Animumque corrodet et perforabit vermis consciencie qui non morietur. Et ut scribitur in libro
Sapiencie: [Sap. 16:24] "Creatura factori deserviens excandescet in tormentis adversus iniustos." Et in hiis itaque et

