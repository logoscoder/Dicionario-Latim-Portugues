amplectitur qui [quia MS] tristiciam reminiscitur. Temperat ergo tristicia leticiam. Temperata leticia nichil aliud est
quam temperancia. Iungatur amor tristicie, quia fortiter tristicia sustinet qui per amorem que sunt amanda desiderat.
Confortat igitur amor tristiciam. Confortata tristicia nichil aliud est quam fortitudo. Iungatur timor amori, quia ordinate
amandis inheret qui timenda non necgligit. Ordinat ergo timor amorem. Ordinatus amor nichil aliud est quam iusticia.
[Ordinat amor timorem ... Ordinatus timor ... = Bernardus] Due affectiones, leticia et tristicia, non se extendunt ad alia;
in nobis enim letamur, et in nobis tristamur. Amor et timor ad alia se extendunt. Timor enim est affectio naturalis que
nos coniungit superiori per inferiorem partem, et habet se ad solum Deum. Amor affectio est que nos coniungit
superiori, pari, inferiori, et equali, et habet se ad Deum et ad proximum. In hiis autem duobus perfecta consistit iusticia:
ut timeamus Deum propter potenciam, amemus propter bonitatem, et proximum propter nature societatem."
fol. 84vb: Est quoque idem sol causa temperamenti composicionis individuorum elementorum. Sunt autem, ut dictum
est, elementa ipse affectiones naturales, nature ipse virtutes. Individua autem sunt collectiones naturalium proprietatum
que singulis sunt proprie. Hoc enim est individuum aliquod spiritualiter dictum, scilicet collectio virtutum cui
collectioni similem. Non est in aliquo reperire propter quam de quolibet bono dici potest. Non est inventus similis illi.
Hec collectio et individuacio nomen est secundum quod scribitur in libro vite. De hoc nomine dicitur, [Is. 65:15] "Et
vocabo servos meos nomine altero." Ad istam individuacionem signandum commutata sunt quibusdam sanctis nomina,
[Gen. 16:5] ut Abram in Abraham, et [Gen. 32:28] Iacob in Israel, et [Ioan. 1:42] Symon in Petrum.
fols. 84vb - 85ra: Hic idem sol causa est calorum universalis qui est in hoc mundo, hoc est caritatis. Ipsa namque caritas
calor est universalis, tum quia radix est et formacionis virtutum omnium, tum quia naturaliter hoc intendit ut ab
omnibus subiectis sui<s> capacibus communicetur, tum quia ad omnes se dilatat ut omnes vivificet sicut calor solis.
Nichil enim spiritualiter vivit nisi huius caloris vegetacione, sicut nichil vivit naturaliter in mundo sensibili nisi calorum
solis vegetacione. [Chrysostomus, , ] Et sicut in luminoso calore solis huius sensibilis sunt simul et universaliter
omnium rerum cause que mundi huius sensibilis gibbositas comprehendit, ut ait Crisostomus. [Chrysostomus, , ] "Inde
namque," ut idem ait, "forte omnium corporum procedunt. Inde distancium calorum pulcritudo et cera (?) que in
sensibili natura predicari possunt, sic in luminoso calore caritatis de vero sole iusticie procedente sunt simul et
universaliter. Et inde procedit omnes forme que spiritualiter formosam faciunt animam et omnium spiritualium calorum
varia pulcritudo."
fol. 85ra: Ubi autem non accedit iste calor solis, utpote in septentrione, coagulantur ibidem vapores, et non ascendunt in
sublime. Similiter, ubi non accedit calor caritatis a sole iusticie procedens, coagulantur et inspissantur ibi vapores
fantasmatum rerum corporalium et infimarum concupiscenciarum, et non ascendunt hec in sublime. Quia non sunt hic
fantasmata rerum sublimium, nec ascendunt ad sublimitatem intelligibile in anima, sed describuntur in parte anime
inferiori, scilicet in spiritu animalis enim homo hiis vaporibus fantasmatum obnubilitatus non percipit ea que sunt
spiritus Dei, et cum obnubilacione istorum vaporum fantasmatum videlicet est obscuritas ambiguitatis errorum et
ignorancie. Solummodo enim fantasmatum obnubilacio facit in anima ambiguitatis errores et ignorancie obscuritatem,
sicut ait Augustinus, [Augustinus, De trinitate, 10, 8] "Hinc anime oboritur erroris dedecus, dum rerum sensatarum
ymagines secernere a se potest non ut se solam uideat; coheserunt enim mirabiliter glutino amoris, ut dum incorpoream
naturam solam nititur cogitare." Hec ea putat esse sine quibus illa non potest cogitare. Tanta est enim vis amoris ut ea
que cum amore diu cogitaverit eisque cure glutino inheserit, attrahat secum, et cum ad cogitandum incorpoream
veritatem redit, et errat mens cum se istis ymaginibus tanto amore coniungit.
fol. 85ra: Dempto enim fantasmatum nubilo, claresceret pura lux veritatis. Calore autem caritatis multiplicato quo
diliguntur incorporalia et eterna solvitur fantasmatum omne nubilum, et erumpit lux intelligibile incorporalium. Ubi
autem est talium vaporum coagulacio, flant in eodem loco venti validi temptacionum et iniquitatum, de quibus dicitur
in Ysaia 64, [Is. 64:6] "Iniquitates nostre quasi ventus abstulerunt nos." Et Psalmista, [Ps. 1:4] "Tanquam pulvis quem
proicit ventus a facie terre." [Iob 1:19] "Is est ventus vehemens qui irruens a regione deserti concutit quattuor angulos
domus," Iob, primo. In tali loco non componitur aliquid ex animantibus habentibus sensum spiritualem, nec aliud ex
semenibus crescentibus in virtutum frugem.
fol. 85rb: [Grosseteste, cf. Dictum 78, ] Quomodo autem sol in locis ubi appropinquat attrahit ex aquis marinis partes
partes subtiliores, et elevat eas in sublime, et congregat in nubes ymbriferas terram fecundantes, satis dictum est,
mistice, ubi exposuimus quomodo predicatores sunt nubes.
fol. 85rb: Item, si sol ascenderet ad circulum stellarum fixarum, et rursus si descenderet ad circulum lune, destruerentur
elementa et elementata, quia si Christus esset solum spiritualis nature sicut sunt angeli, vel esset solum humane nature,
destruerentur omnes composiciones spiritualis ex virtutibus quattuor. Sed ipse est "supra lunam" quia supra humanam
mutabilem naturam per naturam divinitatis, et "sub stellis fixis" quia sub natura spirituali per naturam humanitatis. [Ps.
8:6] "Minorasti eum," enim ait Psalmista, "paulo minus ab angelis," existens mediator Dei et homini, consilians terrena
celestibus, sicut sol est medius planetarum.
fol. 85rb: Que autem sequntur de proprietatibus solis ita patenter congruunt proprietatibus solis spiritualis quod
exponere non egent. Ubi namque est solis iusticie elongacio, ac per hoc fervoris caritatis privacio, est multiplicacio
dealbacionis ypocriseos velud nivis. Vincit enim ibi fluctivaga et humida concupiscencia. [cf. Matt. 24:12] Frigus
quoque infidelitatis et habundante iniquitate refrigescit caritas multorum. Laxantur ibidem corpora hominum ad
luxuriam et gulam et ceteras mollicies, nec sunt ibi compages mutue dilectionis manifeste, sed sunt occulte, quia [2
Tim. 3:2] "sunt homines seipsos amantes."Et hoc pre multitudine carnium, hoc est carnalium affectionum. Facies

