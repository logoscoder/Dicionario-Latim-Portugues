92

DICTUM 92 DE LAC<RI>MIS LAUDABILIBUS [LAUDIBILIBUS MS]

Manuscript Source: Oxford, Bodleian Library MS Bodley 798 (SC 2656), fols. 72rb - 73ra.
INC: Cum dolor sit sensus absencie appetiti, lacrimaque ex dolore procedat, primum movens lacrimas amor sive
desiderium est eius rei cuius absenciam sentit et refugit anima.
EXPL: Unde scriptum est: "Defecerunt oculi mei pre lacrimis," et oculum interiorem sanant, et clariorem reddunt,
saporemque sapiencie inducunt, et animam sapiencia [? saporien"ncia MS] faciant, unde: "Fuerunt michi lacrime mei
panes die ac nocte," putredinemque viciorum tollunt, et fluxum luxurie arefaciunt.
fol. 72rb: Cum dolor sit sensus absencie appetiti, lacrimaque ex dolore procedat, primum movens lacrimas amor sive
desiderium est eius rei cuius absenciam sentit et refugit anima. Cum autem appetenda per se non sint nisi bona eterna et
que ad ea in huius vite via perducunt, non esset dolendum nisi ex virtutum desiderio et sensu presencie vicii, vel
paucitatis intencionis virtutum, vel presencie huius, scilicet, quod homo est is qui fuit aliquando subiectum viciorum, et
ex desiderio bonorum eternorum et sensu dilectionis eorundem.
fol. 72rb: Miserie enim penalitatum huius vite, cum omnes iuste fuit et purgamina viciorum si pacienter ferantur, [cf.
Rom. 5:3] in quantum huiusmodi deflende non sunt, sed in hiis cum Apostolo gloriandum, sed in quantum in culpis
radicate sunt, et sunt quidam rami culparum deflende sunt et lugende. Desiderium itaque non falsi boni debet esse
motivum primum lacrimarum. Proximum autem motivum fuga mali que constringit animam, ex qua constrictione
sequitur constrictio spirituum in cerebro, et sic humoris de cerebro per oculos expressio.
fols. 72rb - 72va: Laudabilis igitur lacrime aut sunt ex amore virtutis in via et fuga vicii vel penalitatis in quantum in
viciis radicate sunt, aut ex desiderio eternorum bonorum et fuga absencie eorundem. [cf. Isidorus, Etymologiae, 7, 6,
52] Et hec duo genera lacrimarum sunt duo irrigua que peciit Axa, filia Caleph, sibi dari, ut legitur in Iosue 15, et
Iudice primo, id est anima, filia predicatoris vel Dei, quia Caleph interpretatur canis vel omne cor. Predicator autem
cane signatur, ut in Tobia, [cf. Tob. 11:9] per canem qui precurrens nunciavit adventum Tobie iunioris, et in Luca,
capitulo 16o, [Luc. 16:21] per canes qui lingebant ulcera Lazari. [cf. 1 Cor. 9:19] Ipse est eciam omne cor qui omnibus
omnia factus est ut omnes lucrifaciat.
fol. 72va: [cf. Iud. 1:14] Hec insidet asino cum stolidam carnem bene regit. Furibunda videtur cum mundum
contempnit, et pro predictis plorat. Sed tamen in suspiriis et predictis lacrimis morbis propriis medetur, quod bene
convenit interpretacioni nominis. [cf. Hieronymus, Liber interp. hebr. nom., 23] Nam Axa furibunda, Araph vero
medicamentum, ut dicit Ieronimus, interpretatur. Sicut autem timor servilis inducit timorem inicialem et filialem, sic
lacrime que habentur exteriore solo penarum inducunt sepe lacrimas ex odio et fuga culparum, et hee lacrime in se
laudabilis non sunt, sic nec timor servilis in se laudabilis.
fol. 72va: Ex superiore autem gemina divisione laudabilium lacrimarum, per commixtionem extremorum, facto
quodam medio, nascitur trifaria lacrimarum laudabilium divisio. Quia sunt quedam lacrime solum pro malis tollendis,
quedam vero pro hiis tollendis et futuris bonis adipiscendis, quedam vero solum pro bonis eternis habendis. [cf. Ex.
30:17] Prime lacrime signabantur per labrum in atrio tabernaculi, in quo sordes abluebantur. [cf. Ex. 29:41; 38:1; Eph.
5:2 etc.] Secunde, per altare holocausti, in quo carnes assumebantur et ascendebat odor suavitatis coram Domino. [cf.
Ex. 30:1, etc.] Tercie vero lacrime per altare thimiamatis, in quo non erat aliquid carnis absumendum, sed de quo solum
odor suavitatis ascendebat.
fols. 72va - 72vb: Congruit eciam hiis tribus lacrimis situs horum trium, labri scilicet quod erat exterius, et altaris
holocaustorum quod erat in medio, et altaris thimiamatis quod erat interius. Lacrime autem pro culpis delendis debent
esse culpis commensurate, et secundum multitudinem culparum divise. Utreque autem large et habundantes ex cordis
amaritudine procedere, que vocis habent pondera, pro lacrimante supplicant, tribulantem accusant, ad celum ascendunt,
Deum iudicem commovent, commotumque delectant, in gaudio terminantur. Unde Gregorius in Pastoralis libro 2o
capitulo 32o: [Gregorius Magnus, Regula pastoralis, 3, 29] "Consummata mala perfecta diluant lamenta, ne qui plorant
plus astringantur in debito perpetrati operis, et minus solvant fletibus satisfactionis. Scriptum quippe est, 'potum dedit
nobis in lacrimis in mensura,' ut videlicet uniuscuiusque mens tantum penitendo compuncionis sue bibat lacrimas
quantum se a Domino meminit aruisse per culpas."
fol. 72vb: De divisione lacrimarum idem Gregorius ait in eodem capitulo: [Gregorius Magnus, Regula pastoralis, 3, 29]
"Admonendi sunt ut singula queque considerent, et dum per unumquodque errorum sui inquinacionem deflent, simul se
ac totos lacrimis mundent. Unde bene per Ieremiam dicitur, 'cum iudee [videlicet MS] singula delicta pensarentur
divisione aquarum deduxit oculus meus.' Divisas quippe ex oculis aquas deducimus quando peccatis singulis dispertitas
lacrimas damus."
fol. 72vb: Debent eciam utreque lacrime supradicte large et habundantes ex corde amaritudine procedere. [cf.
Augustinus, Confessiones, 2, 1] Unde legitur in primo Regum primo quod: "Anna, cum esset amaro animo, oravit
Dominum flens largiter," ut per amaritudinem lacrimarum dulcescat nobis dulcedo non fallax, et per earum largitatem
et habundanciam, [Rom. 5:20] "ubi superhabundavit delictum superhabundet et gracia."

