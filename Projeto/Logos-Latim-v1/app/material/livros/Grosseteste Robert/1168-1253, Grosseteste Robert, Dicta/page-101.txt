fol. 46ra: Item, [Augustinus, Contra Iulianum, 4] "secundum Putagoricos eciam et Platonicos, vere virtutes non sunt,
nisi que menti imprimuntur a forma illius eterni inmutabilisque substancie, que deus est." Sed nunquid mens infidelis
ab hac forma imprimitur cum illi forme conformis non sit?
fol. 46ra: Item, [Augustinus, Contra Iulianum, 4] "quomodo vere iustus est cui vilis est humilitas vere iusti?"
fol. 46ra: Item, [Augustinus, Contra Iulianum, 4] "quomodo est in eis vera iusticia in quibus non est vera sapiencia?"
[cf. Augustinus, Contra Iulianum, 4 (CSEL xxx)] In infidelibus autem vera sapiencia non est, quia scriptum est:
"Concupiscencia sapiencie deducit ad regnum." Quod autem vera sapiencia sit cum vera iusticia patet, quia qui iustus
est vult recte honesteque vivere, et ad summam sapienciam pervenire. Sed velle ad summam sapienciam pervenire vera
sapiencia est. Sed nunquid infidelis non volunt ad summam sapienciam pervenire? Volunt quidem, sicut volunt omnes
beati esse. Sed tamen sicut nolunt mali illud quod est vera beatitudo, sed vellent illud quod ipsi appetunt esse
beatitudinem, et sic appetunt beatitudinem. Sic amant infideles non illud quod est vera sapiencia, cum Christum, qui est
vera sapiencia, contempnant. Sed quod hii reputant summam et veram sapienciam, hoc vellent eam esse, et ad eam
talem cupiunt pervenire, que concupiscencia non sapiencia est, sed stulticia.
fols. 46ra - 46rb: [Augustinus, Contra Iulianum, 4 (PL 44, 746)] Item, "sicut de lege verissime ait Apostolus: Si per
legem iusticia, ergo Christus gratis mortuus, sic verissime dicitur, si per naturam aut voluntatem aut doctrinas hominum
iusticia est, ergo Christus gratis mortuus est. Per quod enim vera iusticia, per hoc regnum Dei. Deus enim ipse, quod
absit, est iniustus, si ad eius regnum non admittatur iustus, cum ipsum eius regnum iusticia sit, sicut scriptum est: Non
est regnum Dei esca vel potus sed iusticia, pax, et gaudium."
fol. 46rb: [Augustinus, Contra Iulianum, 4] Item, "cum dona Dei non referantur ad suum auctorem, male hiis utuntur
qui ea acceperunt. Sed infideles ad suum auctorem, Christum videlicet, non referunt que acceperunt. Male igitur hiis
utuntur, et male eis utendo iniusti fiunt."
fol. 46rb: [Augustinus, Contra Iulianum, 4 (PL 44, 749)] Item, "virtutes vere non officiis sed finibus distinguntur.
Officium autem est quod faciendum est, finis propter quod faciendum est. Cum itaque facit homo aliquid ubi peccare
non videtur, si non propter hoc facit propter quod facere debet, peccare convincitur." Quapropter cum infidelis non
propter hoc facit, peccare convincitur, nec est in eo vere virtutis opus.
fol. 46rb: [cf. Augustinus, Contra Iulianum, 4 (PL 44, 749)] Item, sicut vera virtus non est que servit voluptatibus, aut
fame, vel qualibuscumque temporalibus commodis, vel emolumentis, sic nec est vera virtus que nulli servit. Debet
enim vera virtus ei servire a quo donatur. Quapropter, cum ei non servit, vera virtus non est. Quapropter infidelibus
vera virtus non inest. Quid autem mirum si in anima que fornicatur adeo vera virtus non sit?
fol. 46rb: [Augustinus, De Trinitate 13, 20] Item, De Trinitate 13: "Iustus ex fide vivit, que per dilectionem operatur ita
ut virtutes quoque ipse quibus prudenter, fortiter, ac temperate, ac iuste vivitur, omnes ad eandem fidem referantur."
Non enim aliter vere poterunt esse virtutes.
fol. 46rb: [Augustinus, De Trinitate, 14, 1] Item, quatuor "virtutes ipsas quibus in hac temporali mortalitate prudenter,
fortiter, temperanter, et iuste vivitur, nisi ad eandem licet temporalem fidem referantur, veras non esse virtutes.
fol. 46rb: [Augustinus, Retractionum libri 1, 3] Item, Retractacionum libro primo, 3: "Displicet michi quod philosophos
non vera pietate preditos dixi virtutis luce fulsisse."
fols. 46rb - 46va: Item, idem Augustinus, super Psalmum 13: [Augustinus, Enarrationes in Psalmos, 13, 2] "Iste est
meliior intellectus ut nemo intelligatur fecisse bonitatem usque ad Christum, quia non potest quisque hominum facere
bonitatem nisi ipse monstraverit. Et illud verum, quia usquoque quisque cognoscit Deum non potest facere bonitatem."
Item, idem: "Si vere iustus est infidelis, iniustus est qui a regno iusticie ipsum repellit." [Augustinus, ???]

