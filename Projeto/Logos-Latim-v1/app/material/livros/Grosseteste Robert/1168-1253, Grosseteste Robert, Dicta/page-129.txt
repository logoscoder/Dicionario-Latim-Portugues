77

DICTUM 77 BREVIS COMPARACIO OCULI INTERIORIS ET EXTERIORIS

Manuscript Source: Oxford, Bodleian Library MS Bodley 798 (SC 2656), fols. 56ra - 56ra.
INC: Pupilla est pura cordis intentio in Deum, sive ipsa intelligencia, pusilla per humilitatem, pura per interiorem
virginitatem, ut pupilla, in qua apparent omni rerum ymagines, quia omnium similitudines sunt in intelligencia, et
tamen homo non videt in ea nisi sui ymaginem, quia omnis res exemplar est homini ad videndum.
EXPL: Oculus autem ininfrigidabilis est, quia intelligenciam predicto modo munitam non ledit frigus mundane tristicie,
sed delectat frigus, quod est privacio ardoris concupiscencie.
fol. 56ra: Pupilla est pura cordis intentio in Deum, sive ipsa intelligencia, pusilla per humilitatem, pura per interiorem
virginitatem, ut pupilla, in qua apparent omni rerum ymagines, quia omnium similitudines sunt in intelligencia, et
tamen homo non videt in ea nisi sui ymaginem, quia omnis res exemplar est homini ad videndum. [cf. Isidorus,
Etymologiae, 11, 1, 37] In mortuo autem post triduum non apparet pupilla, quia in mortuo, in triplici concupiscencia
obscurata est mentis intelligencia. Pupilla, medius scilicet oculi punctus, ubi est vis videndi, triplici humore
circumdatur, sic intelligencia sana fide, spe et caritate. Deinde septem donis Spiritus Sancti, vel septem virtutibus
principalibus, velud septem tunicis circundatur. Palpebre, que muniunt ne pulvis incidat, sunt meditacio ortus et
occasus rerum labilium, et meditacio ortus et occasus proprii. Hec enim prohibent pulverem temporalium ne incidat in
amorem intelligencie nostre, quia [Ecclus. 7:40] "memorare novissima et non peccabis in eternum."Ipsiusque ortus rei
aspectus quasi palpebre est apercio, occasus rei quasi palpebre clausio. Pili palpebrarum sunt cogitare punctiones
afflictionum que sunt in hiis temporalibus in quibus non est nisi vanitas et afflictio spiritus. Oculus autem
ininfrigidabilis est, quia intelligenciam predicto modo munitam non ledit frigus mundane tristicie, sed delectat frigus,
quod est privacio ardoris concupiscencie.

