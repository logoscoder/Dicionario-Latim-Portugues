45

DICTUM 45 QUOMODO SUMUS OMNES HIC IN NOCTE

Manuscript Source: Oxford, Bodleian Library MS Bodley 798 (SC 2656), fols. 32vb - 33rb.
INC: Qui erant sub lege erant spiritualiter in nocte, quia inter oculos eorum et solem spiritualis intelligencie
interponebatur terra carnalium sacrificiorum et observanciarum legalium.
EXPL: Qui vero infidelitate aut peccatis criminalibus obscurantur, sunt quasi in profunditate umbre, ubi predicta
refulgencia gracie et fidei per dilectionem operantis non pervenit, sed ambulant in tenebris, et nesciunt quo vadant.
fols. 32vb - 33ra: Qui erant sub lege erant spiritualiter in nocte, quia inter oculos eorum et solem spiritualis intelligencie
interponebatur terra carnalium sacrificiorum et observanciarum legalium. Alio modo in nocte sunt, inter quorum
aspectum mentis et eundem solem interponitur terra, id est terrena superflue et illicite amata.Qui erant sub lege erant
spiritualiter in nocte, quia inter oculos eorum et solem spiritualis intelligencie interponebatur terra carnalium
sacrificiorum et observanciarum legalium. Nox autem est frigida et humida, indiscretos habens timores. In ea vigilant
fere bestie, et sopiuntur mansuete. Similiter, in predicta nocte frigescit caritas, viget humor fluide concupiscencie,
torquent indiscreti timores, quia in ea plus timetur homo quam Deus, plus iactura transitorii boni quam permanentis,
plus perdicio corporis quam anime. In hac nocte vigilat leo superbie, lupus rapacitatis, ursus voracitatis, vulpes
fraudulencie et cetere huiusmodi consimiles fere, et consopiuntur affectiones mansuete.
fol. 33ra: Nox autem est umbra piramidalis, et incipit a lato et terminatur in acutum. Sic lata est via voluptatis in
principio sed ducit in acutissimas puncturas penarum iehennalium. Hec umbra sepe involvit omnia corpora terrestria,
sed de corporibus supracelestibus solam lunam. Celum scriptura est. Qui autem versantur in meditacionibus et
lectionibus scripturarum celestibus corporibus assimilantur. Stelle fixe sunt viri contemplativi. Planete, quibus
ascribitur ordinacio mundi inferioris, sunt predicatores et prelati ecclesie; de hiis non involvitur nocte nisi qui stultus ut
luna mutatur. Luna ceteris terre est proximior, in confinio ignis elementi corruptibilis et etheris ignis inpermutabilis.
Tales sunt qui volunt simul possidere veritatem cum mendacio, Deum scilicet cum mundo, qui tangunt ex una parte
ignem corruptibilem et amorem rerum temporalium, et ex alia ignem inpermutabilem, id est amorem celestium.
fols. 33ra - 33rb: Sciendum eciam quod nox dicitur ab occasu usque ad ortum solis super orizontem. Semper enim ab
occasu usque ad ortum sumus in umbra terre. Verumptamen in extremo ipso umbre undique, propter affinitatem eius ad
radios solis, est multum de refulgencia radiorum solis, de qua refulgencia ante ortum et post occasum splendet aurora et
lux vespertina, et potest homo in claritate huius refulgencie videre ad recte operandum, et gressus suos recte
dirigendum. In profunditate vero umbre nichil splendet de hac refulgencia, nec potest homo ibi videre ad operandum,
aut ad gressus recte dirigendum.
fol. 33rb: Quia ergo nullus est mundus a peccato in vita, omnes in nocte sumus. Omnes sumus in umbra terre, quia non
est aliquis, vel vix est aliquis, qui aliquantulo saltem terrenorum tenetur amore, ut non possit ea sine tristicia aliquanta
amittere. Sed qui minus tali detinentur amore, magis accedunt velud extremitati umbre et luci. Qui vero plus tenentur
tali amore, magis sunt mersi in profunditate umbre. Qui ergo non obscurantur in infidelitate aut peccato mortali, sed
solis venialibus maculantur, sunt quasi prope extremitatem umbre, ubi pervenit ad eos claritas refulgencie radiorum
gracie et fidei per dilectionem operantis, in qua claritate vident quorsum gressus dirigant in via iusticie. Qui vero
infidelitate aut peccatis criminalibus obscurantur, sunt quasi in profunditate umbre, ubi predicta refulgencia gracie et
fidei per dilectionem operantis non pervenit, sed ambulant in tenebris, et nesciunt quo vadant.

