retribucionis de sublimi iusticia Dei designatur, que [Rom. 2:6-7] "reddet unicuique secundum opera sua. Hiis quidem
qui secundum pacienciam boni operis gloriam et honorem et incorrupcionem querentibus vitam eternam," etc.
Longitudo autem qua totum corpus extenditur ipsam tolleranciam et usque in finem perseveranciam signat. Unde
longanimes dicuntur qui perseveranter tollerant. Lignum autem in terra fixum, quod occultatur et totum supportat, Dei
est misericordia, et voluntas occulta ex quo homo ad participacionem tante gracie vocatur. Vel hoc lignum in terra
profundum ecclesiastica sunt sacramenta, que sunt fundamentum et investigabilia.
fols. 99va - 99vb: Cedrus supportandis oneribus fortissima, cipressus diuturnitate perseverantissima, in hillaritate
operandi victoria per palmam signata. In oliva, insigne pacis, nec aliud quam pax expectatur nobis retribui de supernis,
Christi sanguis de latere suo effusus est postquam ipse mortuus est in cruce.
fol. 99vb: Si enim priusquam esset mortuus fuisset sanguis de latere effusus, videri posset quod non sponte et propria
potestate sed necessitate animam posuisset. Si vero post mortem suam non esset effusus, videri posset quod non fuisset
adhuc vere mortuus sed mortem similasset et, per consequens, resurrectionem.
fol. 99vb: [cf. 1 Petr. 1:19] Item, decet quod anima, secundum prophete vocem, in sanguine proprio polluta, mundetur
in sanguine agni immaculati,et sicut vita per lignum vinceret, sic polluta in sanguine in sanguine mundaretur. Cum
autem in sanguine sit sedes et vita anime qua carnem vivificat, cum in vita carnali polluta est, convenienter in sanguine
dicitur esse polluta.

