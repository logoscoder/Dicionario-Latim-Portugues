fols. 103rb - 103va: [Haly, Tractatus de Saporibus?, ] Acetosum vel acerbum est substancie subtilis, aquose, frigidum,
siccum in secundo gradu; obvium lingue facit in ea morsuram, immergiturque substancie eius sine calefactione, incidit,
subtiliat, aperit opilaciones, purgat meatus, refrigerat et desiccat, expellitque appetitum commonet Haly.
fol. 103va: Asper, vel durus, vel insuavis, sapor est substancie grosse, terree, frigidus; obvius lingue congregat eam
coadunacione forti fit (?) ut stringat fortiter, et desiccet, et exasperet, coadunat, spissat poros, expellit et ingrossat,
refrigerat et desiccat.
fol. 103va: [Isaac Iudaeus, In dietis universalibus et particularibus?, ] Ponticum est substancie grosse, terree, frigidum,
siccum, cuius humores, secundum Ysaac, sunt pure terrestris, frigidissimi, sicci, in frigore tercii gradus, quarto vicini;
obvium lingue congretat eam, stringit, exasperat, dessicat, verumptamen non fortiter, coadunat, spissat poros, expellit,
ingrossat et refrigerat.
fol. 103va: Stipticum mediocris substancie, frigidum, siccum. Stipticorum actio et passio eadem est que et ponticorum,
sed tamen subtiliora sunt, quia sui humores inter subtile et grossum sunt mediocres. Sine sapore, frigidum, humidum
est. Omne autem frigidum humidum aut sine sapore est aut inter sine sapore et dulcedinem mediocre.

