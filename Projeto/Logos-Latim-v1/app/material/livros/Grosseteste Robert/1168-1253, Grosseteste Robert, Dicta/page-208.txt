115

DICTUM 115 QUALITER CONVENTUALIS CONGREGACIO EST ARBOR

Manuscript Source: Oxford, Bodleian Library MS Bodley 798 (SC 2656), fols. 95rb - 95va.
INC: Quelibet bona congregacio conventualis arbori bone assimilari potest, in qua cognicio et voluntas abbatis est sicut
medium et cor arboris.
EXPL: Sic eciam quicumque prelatus bonus cum sibi subditis arbor bona, malus vero cum malis subditis arbor mala,
que excidetur et in ignem mittetur.
fols. 95rb - 95va: Quelibet bona congregacio conventualis arbori bone assimilari potest, in qua cognicio et voluntas
abbatis est sicut medium et cor arboris. Protensio vero cognicionis et voluntatis vel amoris sui in regulas ordinantes
vitam religiosam est sicut protensio radicum in terram. Cuiuslibet enim regule cognicio et amor est sicut radix una. Ipsa
autem descripcio omnium regularum in veritate eterna ubi videntur et amantur est sicut terra in qua radices figuntur.
Amor vero regendi se per regulas has est sicut vis attractiva nutrimenti per radices de terra. Amor vero regendi sibi
subditos per easdem regulas est sicut transmissio nutrimenti attracti a corde arboris et stipite usque ad ramos. Amor
vero in subdito quo vult regi per easdem regulas ab abbate est sicut in ramo attractiva vis nutrimenti et stipite. Subditus
vero qui vult regi per dictas regulas non mediante abbate est sicut si ramus vellet attrahere nutrimentum a terra non
mediante stipite.
fol. 95va: Sic omnes fideles cum capite suo Christo sunt arbor una. Sic eciam quicumque prelatus bonus cum sibi
subditis arbor bona, malus vero cum malis subditis arbor mala, que excidetur et in ignem mittetur.

