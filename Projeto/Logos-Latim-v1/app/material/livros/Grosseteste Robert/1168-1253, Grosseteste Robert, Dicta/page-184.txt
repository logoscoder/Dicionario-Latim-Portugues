26, [Ecclus. 26:4] "Divitis et pauperis cor bonum, in omni tempore vultus eorum hillares." Et in eodem, [Ecclus. 26:12]
"Fornicacio mulieris in extollencia oculorum et in palpebris suis agnoscitur."
fol. 84ra: Signa itaque yemalia sunt sex, id est operacio, et quinque que sequuntur operacionem. Quia ut ait Bernardus,
[Bernardus, Parabolae, 6, 6 (ed. 6/2 p. 291)] "Oportet quod opus sit rectum voluntarium, purum, discretum, et firmum:
Rectum in intencione, voluntarium ut nec timore nec aliqua fiat coactione, purum ut dum fit aura vanitatis non
invalescat, discretum ut ultra modum non tendatur, firmum ut perseveret."
fol. 84ra: Estiva signa similiter sunt sex, id est contemplacio, et quinque que eam sequuntur, quorum primum est
[Bernardus, Parabolae, 6, 6 (ed. 6/2 p. 291)] "consideracio peccatorum et iehenne, secundum contemptus presencium
[puercium! MS] et spes futurorum, tercium iudicium et regnum, quartum status corporis post resurrectionem et
glorificacio, quintum spiritus humanus et eternitas cum qua uniendus [vivendus MS] est. In his egro estivis, sol diucius
immoratur, quia ex actione activi plerumque cito transeunt ad vitam cotemplativam, ex contemplativa non de facili
reditur ad activam.
fol. 84ra: Sol a medio signorum cingulo nusquam declinat cum omnes alie planete evagentur quia Christus nec in
contemplando, nec agendo aliquorsum vel in nummo ad dexteram vel ad sinistram declinavit. [1 Petr. 2:22] "Ipse enim
peccatum non fecit, nec inventus est dolus in ore eius." Et ipse de se dicit, Iohanne 8o, quod [Ioan. 8:29] "que placita
sunt illi," id est Deo Patri, "facio semper." Cum econtra, [Is. 64:6] "Omnes iusticie nostre sicut pannus menstruate," et,
[Iob 25:5] "Astra non sunt munda in conspectu eius," non est signum aliquod de dictis duodecim in quo nos non
declinemus, ille autem in nullo.
fols. 84ra - 84rb: Item solis motus semper est processivus cum aliorum sit retrogradus, quia Christi caritas numquam
excidit nec in alico tepuit, cum nostra frequenter aut tepiat aut refrigescat. Christi opera non remittebantur aut
tardabantur, quia [Ps. 18:6] "exultavit ut gigas ad currendum viam," cum nostra sepe remissa sunt. Nonne ipse
retrocesserat cui dicebatur illud Apocalypticum,(?) [Apoc. 2:4] "Habeo adversum te pauca, quia caritatem tuam primam
reliquisti?" Item, quid aliud quam procedere monebatur cum subditur, [Apoc. 2:5] "Memor esto unde excideris, et age
penitentiam, et prima opera tua fac."
fol. 84rb: Hic motu suo quartas anni efficit, quia Christus operum suorum exemplo in nobis efficit vernalem temperiem
dum temperanciam instruit et nos illa informat, docens verbo et exemplo [Matt. 11:29] "quia mitis est et humilis corde."
Estatem efficit dum ad estus tribulacionum fortiter tollerandos nos animat et erigit, docens nos verbo et exemplo ut non
timeamus [Matt. 10:28] "illos qui occidunt corpus, animam autem non possunt occidere." Et quid est aliud quam ad
estivum ardorem quedam floricio et viror quidem in tribulacione, secundum Apostolus, pacientes esse, [Rom. 5:3-4]
"non solum autem, sed et gloriari in tribulacionibus" ; Gaudere, quia [Act. 5:41] "digni habiti sunt pro nomine Iesu
contumeliam pati." Ubertatem autem autumpnalem efficit dum nos per iusticiam unicuique quod suum est reddere
constituit. Quid autem aliud est quam autumpnalis ubertas de fruge bonorum operum unicuique quod suum est reddere?
Item, feriacionem yemalem in nobis efficit dum inquiete speculacionis nos docet prudenciam, regulas scilicet
agendorum et omittendorum, secundum quas temperamus cupiditates, erigimus timiditates, et ordinamus ad regiminis
acciones, velud si homo in feriacione yemali provideat quid congruat vernali temperiei, quid estivo fervori, quid frugi
et ubertati autumpnali.
fols. 84rb - 84va: Hic idem sol, Dominus videlicet Christus, causa est temperamenti elementorum. Sunt autem quattuor
elementa naturales quattuor affectiones: Tristicia, que est animi constrictio, velud terra in ymo et medio constricta.
Timor, qui est fuga animi, velud aqua que labilis est et fugax. Spes, que est progressio animi, velud ayer in quo primo
est levitas sursum tendens. Gaudium, quod est diffusio animi, velud ignis, qui calore suo disgregat et dilatat materiam,
congregans illa que sunt unius nature, et segregans illa que sunt diversarum naturarum. Hec temperat cum hec terrena
oppositis infundit spiritualibus, utpote cum tristiciam mundi, que mortem operatur, infundit gaudio spirituali, cum sit,
ut dicit Apostolus, [2 Cor. 6:10] "quasi tristes, semper autem gaudentes." Et quod scribitur in Tobia, tercio, [Tob. 3:22]
"Qui post lacrimacionem et fletum exultacionem infundis." Similiter intellige de temperamentis ceterorum. Sicut autem
elementum magis est nomen materiale, et natura magis nomen formale, sic nomen elementi congrue aptatur ad quattuor
dictas affectiones. Sed cum per ordinacionem bonam fiunt virtutes, tunc magis eis nomen nature convenit.
fols. 84va - 84vb: Quomodo autem hec spiritualia elementa transeant in naturas aperit Bernardus, qui cum predictas
quattuor affectiones aliis nominat nominibus, hoc modo dicens, [Bernardus, Sermones de diversis, 50, 2 (ed. 6/1, p.
271)] "Sunt affectiones quattuor notissime, amor et leticia, timor et tristicia. Absque hiis, humana non subsistit anima.
Sed quibusdam sunt in coronam, quibusdam in confusionem. Purgate enim et ordinate gloriosam in corona virtutum
reddunt animam, inordinate pro confutione perturbacionum ignominosam. [per confusionem diectam et ignominosam =
Bernardus] Purgantur autem sic: Si amantur que amanda sunt, si magis amamus que magis amanda, si non amamus que
amanda non sunt, sic et de ceteris. Ordinatur autem sic: In inicio timor, deinde leticia, post hanc tristicia, in
consummacione amor. Compositio corone talis est: De timore et leticia nascitur prudencia; et est timor causa prudencie,
leticia fructus. De leticia et tristicia nascitur temperancia; et est tristicia causa temperancie, leticia fructus. De tristicia et
amore nascitur fortitudo; et est tristicia causa fortitudinis, amor fructus. De amore et timore nascitur iusticia; et est
timor causa iusticie, amor fructus. Considera ergo quoniam iste affectiones ordinate virtutes sunt, inordinate vicia vel
perturbaciones. Si timorem sequitur tristicia, desperacionem superat; si amorem leticia, dissolucionem. Sequitur ergo
timorem leticia, quia timor futura timet, leticia de presenti gaudet, prudentis cautele finem leticia possidet. Probat ergo
leticia timorem. Probatus timor nichil aliud quam prudencie est. Comitetur tristicia leticiam, quia moderate leta

