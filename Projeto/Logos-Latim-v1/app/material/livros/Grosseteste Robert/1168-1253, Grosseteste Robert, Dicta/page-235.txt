133

DICTUM 133 DE CASTITATE ET GRADIBUS QUIBUSDAM VIRGINITATIS ET VIDUITATIS

Manuscript Source: Oxford, Bodleian Library MS Bodley 798 (SC 2656), fols. 107va - 108ra.
INC: Sentire pollucionem in sompnis est sentire fluxum seminis per morbum, qui morbus vocatur gomorrea.
EXPL: Verumptamen quia tunc fuit tempus multiplicandi populum Dei per carnis propagacionem, et erat in precepto
carnalis propagacio, que nunc in precepto non est, obedientes precepto quod nunc non astringit, usi sunt antiqui patres
coniugibus, habentes virginalem castitatem in mentis habitu, licet non in corporis actu.
fol. 107va: Sentire pollucionem in sompnis est sentire fluxum seminis per morbum, qui morbus vocatur gomorrea. Et
sentire fervorem et motum involuntarium genitalium menbrorum, qualis fervor et motus sentitur cum temptatur a carne,
sine usu illorum menbrorum, non voco sentire libidinem, sed sentire pruritum carnis. In usu menbrorum illorum, sive
sit usus licitus, sive illicitus, sive naturalis, sive contra naturam, dico sentire libidinem.
fols. 107va - 107vb: Castitatem vero dico amorem et propositum non senciendi libidinem contra Dei prohibicionem.
Castitas itaque in eo (vel in ea) qui (vel que) non sentit libidinem virginitas est. Dicitur tamen virginitas materialiter
integritas corporis quod non sensit libidinem, licet non sit castitas mentis. [cf. Gratianus, Decretum, C. 32 q. 5 d.a. c. 1]
Et forte quandoque dicitur formaliter virginitas castitas mentis, cum tamen corpus sensiret libidinem, sed per
violenciam solam. Forte enim alique vi oppresse in numero virginum computabuntur. Proprie tamen dicitur virginitas
mentis castitas cum corporis integritate, ut predictum est.
fol. 107vb: In virginitate itaque proprie dicta multi sunt gradus et differencie. Que enim habent amorem et propositum
non senciendi libidinem contra Dei prohibicionem, nec sensit libidinem, potest esse talis que non disposuerit de
senciendo libidinem nisi sub Dei voluntate, sicut senciunt boni coniugati, vel de non senciendo unquam. Vel potest esse
talis que contra hoc deliberavit, sed neutrum sibi partem prefixit, processum suum Dei committens disposicioni. Potest
eciam esse talis que proponit sentire libidinem, sed sub Dei voluntate in vita coniugali. Potest eciam talis que proponit
se nunquam sensurum libidinem. Potest eciam esse talis que voveat se nunquam sensurum.
fols. 107vb - 108ra: Habemus igitur quinque differencias virginum et gradus, in quorum suppremo collocatur aliis
circumstanciis que valent ad sanctam vitam circumscriptis, illa que vovit se non sensuram libidinem. In secundo, illa
que proponit hoc, tamen sine suo voto. In tercio, illa que suum progressum Dei commissit disposicionem. In quarto, illa
que nondum deliberavit de senciendo vel non senciendo libidinem. In quinto et infimo, que proponit se sensuram
libidinem, sed sub Dei voluntate. Hec enim non potest bonis coniugatis preferri, ymmo pocius coniugata prefertur illi,
quia talis virgo unum aliquem de turba querit, coniugata unum certum [iterum? MS] in turba tenet. Hec enim est
castitas coniugalis, amor et propositum nunquam senciendi libidinem contra Dei voluntatem, cum proposito tamen
senciendi libidinem sub Dei voluntate a viro cui copulata est. Coniugati enim de communi consensu in perpetuam
continentes pocius videntur habere castitatem vidualem quam coniugalem. Quidam autem coniugati ita volunt sentire
libidinem ut per illam operentur, et nichil propter illam. Quales sunt illi qui concumbunt solum propter prolis
propagacionem. Quidam vero non solum per illam operantur, sed eciam aliquid propter illam, ut boni coniugati qui
quandoque coeunt eciam sine spe prolis, victi a carnis concupiscencia, et venialem maculam inde contrahentes. Hos
tamen dico sentire libidinem sub Dei voluntate, quia non faciunt contra prohibicionem. [cf. 1 Cor. 7:9] Permittitur enim
talis copula carnalis secundum veniam.
fol. 108ra: Castitas enim vidualis proprie est amor et propositum non senciendi libidinem contra Dei prohibicionem in
ea que a viro sic soluta est, cum tamen aliquando senserit libidinem. Et hec castitas habet differencias et gradus tot et
consimiles quot et quales habet castitas virginalis. Unica igitur est essencia virtutis in virginitate, et castitate coniugali
et viduali, scilicet illa castitas. Sed in dicta tribus differenciis fit tres species castitatis, remanetque essencia castitatis
una, tamen sit transitus de uno gradu virginitatis in alium, vel de virginitate in castitatem coniugalem, et de coniugali in
vidualem. Verumptamen cum sit aliquis transitus ab alico superiori gradu virginitatis ad infimum gradum virginitatis,
id est ad castitatem coniugalem, videtur necessario ipsa castitas remitti. Igitur cum omnes virtutes in eodem necessario
sunt equales, omnes alie virtutes necessario remittuntur. [chk. Wm. Auxerre, Alex. Hales, etc., , ] Igitur videtur caritas
remitti, quod multi non putant. Sed sive remitti possit caritas et castitas sive non, intendi potest castitas virtus simul
cum carnis corrupcione, velud si virgo aliqua habens in proposito vel voto virginitatem corrumpatur invita, quia sentire
carnis corrupcionem invite non diminuit, sed pocius auget castitatem, quia magis est velle firmiter non sentire libidinem
senciendo illam, quam velle non sentire cum non sentitur. Castitati igitur addita hec circumstancia, que est maioris
fortitudinis, necessario augmentat eam.
fol. 108ra: Quod celibatus huius temporis non prefertur castitati coniugali antiquorum patrem racio est quod illi antiqui
patres tantum amorem habuerunt nunquam senciendi carnis libidinem quantum nunc habent virgines. Verumptamen
quia tunc fuit tempus multiplicandi populum Dei per carnis propagacionem, et erat in precepto carnalis propagacio, que
nunc in precepto non est, obedientes precepto quod nunc non astringit, usi sunt antiqui patres coniugibus, habentes
virginalem castitatem in mentis habitu, licet non in corporis actu.

