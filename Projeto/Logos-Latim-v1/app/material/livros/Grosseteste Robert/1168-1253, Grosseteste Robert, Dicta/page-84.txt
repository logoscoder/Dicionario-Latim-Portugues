gloriosa certamina mirifice describuntur. In dextera vero parte primo per ordinem sculpuntur gloriosa martiria
duodecim Apostolorum, et consequenter ut pro tempore sibi successerunt constantes victorie et invincibiles constancie
martirorum quas non terrent tonitrua minarum nec quaciunt aut frangunt fulmina tormentorum.
fol. 36vb: Sequitur in amore autem fraternitatis caritatem, ut dicit Beda: [Beda, In epistulas septem catholicas, 3 (in 2
Petr.) 1 (CCSL 121, xxx)] "Caritatem hoc loco appellat specialiter eam qua conditorem diligimus, que proficientibus
virtutum gradibus merito amori fraternitatis adiungitur, quia nec Deus sine proximo, nec sine Deo proximus, perfecte
valet amari. Et quidem Dei amor excellencior est amore proximorum quia illos sicut nos ipsos, Deum vero toto corde,
tota anima, tota virtute iubemur diligere, sed tamen consuetudine nos amoris fraterni oportet ad amorem conditoris
ascendere. Qui enim non diligit fratrem suum quem videt, Deum, quem non videt, quomodo potest diligere?" Is amor
unde componitur iste gradus totum elevat hominem et rapit in contemplacionem divinitatis. In huius gradus medio et
summo splendet lux inaccessibilis Trinitatis: Patris non tam terret quam fiduciam prestat potencia, rapit in se visum
intelligencie Filii pulcritudo, trahit fortiter ad se Spiritus Sancti dulcedo. [cf. Gen. 29:17] Hanc lucis radiacionem sine
velamine [velamen MS] non perferunt oculi lippientes Lie, sed ad hanc aliunde velud raptim admittuntur oculi puri
Rachelis. Tamen hanc irradiacionem velud curruscacionis lucem subito claudit nubes adhuc aggravantis carnis.
fol. 37ra: In hoc gradu describuntur varii ordines contemplativorum in quibus latitat purus Rachelis oculus, qui,
pulcritudine raptim visa et dulcedine parumper degustata, prestante fiduciam potencia, non raptim sed perseveranter ad
suppremam illam ineffabilem pulcritudinem suspenduntur, oculos et faciem sursum attollunt, manus eo tendunt,
posteriorum obliti, se totos in antea, hoc est sursum, se extendunt. Habenti enim faciem versam ad celum idem est
sursum ire quod ante ire, quia ante ire est post faciem suam ire. Et ne quid eos in hoc profectu gravet, omnia ista terrena
onera abiciunt, et quasi stercora sordidancia et onera visum in sursum retardancia contingere vehementer perhorrescunt.
[cf. Gen. 12:1] Hii egrediuntur cum Abraham de terra sua, et de cognacione sua, et de domo patris sui.Immo eciam
obliviscuntur populum suum et domum patris sui, et quod amplius est, percalcatum pergunt patrem et percalcatam
pergunt matrem. In hoc gradu scribuntur omnes regule agendorum ad Deum, sicut in proximo superiori gradu omnes
regule agendorum ad proximum.

