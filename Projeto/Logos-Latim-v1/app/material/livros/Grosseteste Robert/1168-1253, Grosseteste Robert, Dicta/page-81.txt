legitur de Aioth, omnis iustus est ambidexter. In harum itaque manuum elevacione possumus in celum conscendere.
[Ex. 17:11-12] In harum manuum elevacione Moyses, transiens ab Egipto in terram promissionis, vicit Amalech, quia
in transitu de tenebris peccati ad celum in elevacione dictarum manuum vincitur populus viciorum. Cavendum est
tamen ne iste manus eleventur sanguinolente. Levat autem manus sanguinolentas qui facit elemosinam eciam pro celo
adquirendo sed de rapina. [Ecclus. 24:35] "Panis enim egencium vita est pauperis; qui defraudat eum vir sanguinis est."
De sic elevantibus manus dicit Dominus per Ysaiam: [Is. 1:15] "Cum extenderitis manus vestras avertam oculos meos,
et cum multiplicaveritis oracionem, non exaudiam. Manus enim vestre sanguine plene sunt."
fol. 34vb: Unitas autem et integritas manus dispartitur in quinarium digitorum. Sic totum opus bonum dispartiri debet
in quinque, quia totum opus debes Deo creatori, totum Christo redemptori, totum celo adquirendo, totum peccato
purgando, totum pro proximo a miseria sublevando vel in bono promovendo. Talibus itaque manibus puris et elevatis
cum Christo sursum feramur innitentes nubi ascensum nostrum suscipienti. Quidam enim propriis viribus, quidam
proprie sapiencie, quidam proprie voluntati innituntur. Nos autem inniti debemus gracie Spiritus Sancti, et sapiencie
doctrine apostolice, et incarnacioni salvatoris, quorum quelibet nube signatur. Nubes enim graciam signat, quia
refrigerat et protegit ab estu viciorum; doctrinam predicacionis apostolice, quia ymbre verborum terram mentis
fecundat; incarnacionem Christi, quia lux deitatis, que infirmis oculis fuit invisibilis, per carnis tegumentum facta est
visibilis, sicut sol corporalis, in quem non defigit contuitum oculus infirmus carnis, per nubis rare et lucide tegumentum
fit eidem oculus visibilis. [cf. Ex. 13:21; 33:10 etc.] Spiritus Sancti gracia signatur per columpnam nubis in Exodo.
Doctrina apostolice predicacionis in Ysaie: [Is. 60:8] "Qui sunt isti qui ut nubes volant," et iterum: [Is. 5:6] "Mandabo
nubibus meis et non pluant super eos ymbrem," id est Christi caro. Item in Ysaia: [Is. 19:1] "Ascendit Dominus super
nubem levem."
fols. 34vb - 35ra: In ascensu autem spirituali gradus ascencionis sunt nobis necessarii. In gradibus enim octo, ut
Ezechielis 40, [Ezech. 40:31] in templum erat ascensio, in quod templum spirituale nos ascendendo tendimus. Unde
oportet quod in eisdem octo gradibus ascendamus. Ut autem asserit Beda, dicitur Petrum, secunda Petri primo, hii octo
gradus ascensionis sunt quos ibidem Petrus per colorem que gradacio dicitur pulcre et gradatim disponit dicens: [2 Petr.
1:7] "Vos autem omnem curam subinferentes, ministrate in fide vestra virtutem, in virtute autem scienciam, in sciencia
autem abstinenciam, in abstinencia autem pacienciam, in paciencia autem pietatem, in pietate autem fraternitatis
amorem, in amore autem fraternitatis caritatem." Hoc ait Beda: [Beda, In epistulas septem catholicas, 3 (in 2 Petr.), 1
(CCSL 121, xxx)] "Hic beatus Petrus octo virtutum gradus enumerat quibus fugientes mundialis concupiscencie
corrupcionem ad habitacionem regni celestis ascendere debeamus." De quibus Psalmista ait: [Ps. 83:6] "Ascenciones in
corde suo disposuit, usque dum videatur Deus Deorum in Syon."
fol. 35ra: Primus itaque gradus fides est, que fundamentum est, et inicium bonorum omnium. De qua dicit Apostolus:
[Hebr. 11:6] "Sine fide impossibile est placere Deo," et alibi, [Rom. 5:3] "iustificati ex fide," et [Rom. 1:17] "iustus ex
fide vivit." Gradus iste quasi ex lapide smaragdino visum confortante constitutus est. Habetque in sui amplitudine velud
passus duodecim, in quibus duodecim articuli fidei insculpuntur. Potestque in hac sculpcione cerni magnitudo potencie
Patris, pulcritudo sapiencie Filii, suavitas bonitatis Spiritus Sancti, scilicet trium indivisa unitas et indivise trinitatis
unitas, eiusdemque interminabilis eternitas, rerum omnium inicium et non iniciabili processus.
fol. 35ra: Cernitur eciam hic quomodo creatrix sapiencia fit creatura, quomodo dimicavit cum diaboli astucia, quam
mirifice per mortem mors est superata, et quam gloriose victrix in carne sapiencia secundum carnem est glorificata. Hic
cernitur omnium linguarum diversitas per Spiritum sanctum ad unitatem revocata, confusio adunata, multitudo unita,
diversitas omnium gencium una civitas facta, cuius aqua est supra nivem candida, nec inde bibentes ultra sitire
permittit, cuius cibus panis est angelorum, cuius potus, sanguis uve meracissime, vita est mortuorum, cuius cives reges,
nec aliquis in ea pauper. Est eciam in hac sculptura videre pulverem a mundi partibus colligi, in corpora reintegrari, de
tumulis exire corpora, iudici occurrere, et secundum merita unumquemque recipere.
fols. 35ra - 35rb: Huius tam mirifice et tam delectabilis sculpture artifices fuerunt non quivis de plebe, sed mentes
Spiritu Sancto replete, qui omnium est artifex, omnem habens virtutem, omnemque scienciam. Replete mentes scilicet
apostolice, que duodecim articulos conscripserunt. Sed ne fulgor predicte sculpture [scripture MS] unde visus novellos
et adhuc insuetos oculos obtunderet, habet supra velamen velud subobscure perspicuum que simul et fulgorem temperat
et sculpture contuitum non adimit; [1 Cor. 13:12] "videmus enim adhuc per speculum in enigmate." Si quis autem super
hunc gradum firmiter pedem fixerit, [figerit MS] non egrotabit, [Marc. 10:52] "quia fides tua," ait, "te salvum fecit."
Immo insuper quevis magna pericula fortiter superabit, quia sancti [Hebr. 11:33] "per fidem vicerunt regna, operati sunt
iusticiam, adepti sunt repromissiones, obturaverunt ora leonum," etc. Et quantam putamus fore gloriam que tantum
habet decoris et virtutis in primo gradu introitus sui, quia vere [Iac. 2:20] "fides sine operibus mortua est."
fol. 35rb: Hunc primum gradum continue sequitur secundus gradus, scilicet misericordiarum operacio, quam virtutis
nomine signat Apostolus, cum ait: [2 Petr. 1:5] "In fide autem virtutem" quasi diceret in fide autem misericordiorum
operacionem, quia ut ait Beda super hunc locum: [Beda, Epistulas septem catholicas, 3 (in 2 Petr.), 1 (CCSL 121, xxx)]
"Virtus in hoc loco non solum pro fortitudine aut miraculis accipitur, sed pro conversacione bona, que fidei recte
iungenda est, ne sine operibus ociosa sit et mortua."
fols. 35rb - 35va: Priori igitur gradui iungitur operacio sicut vita continua superior suo corpori. In hoc itaque gradu est
eciam insculpcio non contempnenda. Habet enim quasi amplitudinis passus septem, in quibus sunt sculpture decore. In
medio enim sculpitur matrona, admodum autem venerandi vultus et benigni, qui sui vultus benignitate aspicientes et

