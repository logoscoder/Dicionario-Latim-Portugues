modum tenebrarum et privacionis, superadditque idem sermo aliquid quod pertinet ad primordia creacionis, et aliquid
quod provehit ad lumen fidei et fervorem dilectionis.
fol. 16vb: Sed numquid per modum hunc invenitur alicubi in sacra pagina diametrum est assimetrum coste, et
huiusmodi, et ceterarum arcium tales conclusiones? Innuere [imnuere? MS] huius abnegacio contraria videtur
Augustino. Huius autem affirmacio maior est quam capiat opinio et quam attingat hominis perscrutacio. Cum autem
tota scriptura fideliter exposita aut fidem instruat aut edificet caritatem, non est verisimile in ea predicto modo contineri
veritatem, nisi forte quis diceret quod quemadmodum natura facit quodlibet menbrum in corpore directe propter
aliquam necessitatem, et insuper addit alicuius iuvamenti utilitatem. Sic eciam Scriptura sacra quolibet verbo suo
intendit fidem aut caritatem, et preter hoc in multis verbis suis, quasi iuvamenta quedam, omnium scienciarum aliarum
continet omnem veritatem.
fol. 16vb: Quis enim audebit dicere scripturam istam non esse librum sufficiencie, ac per hoc contineri in ea veritatem
omnem cuiuscumque alterius sciencie, aut eo quo predictum est modo de regula dialetice in verbo Iohannis, aut sicut
consequens in antecedente, aut particulare in universali, aut sicut in suo simili vel proporcionali, quamvis hec omnia de
verbis scripture huius difficillimum sit eruere quantumvis indaganti.
fols. 16vb - 17ra: Huic modo videtur consentire Cassiodorus super Psalmos, qui ex verbis Augustini asserit:
[Cassiodorus, Expositio Psalmorum, Praef., 15 (CCSL 97, 20)] "Omnia diversa scemata secularium litterarum in sacris
litteris inveniri, insuper et eius proprios modos in divinis eloquiis, quos gramatici sive rethores nullatenus attigerant."
Deinde, ne ex proprio sensu hec videatur dicere, sic subiungit: "Dixerunt hec ante nos et alii doctissimi patres, id est
Ieronymus, Ambrosius, Hilarius, ut nequaquam nos presumptores huius rei, sed pedissequi esse videamur. Sed dicet
aliquis, nec partes ille sillogismorum, nec nomina scematum, nec vocabula disciplinarum, nec alia huiusmodi ullatenus
inveniuntur in Psalmis. Inveniuntur plane in virtute sensuum, non in effictione verborum, sicut enim vina in vitibus,
messem in semine, frondes in radicibus, fructus in ramis, arbores ipsas sensu contemplamur in nucleis. Nam et de
profundissima abisso deliciosus piscis attingitur, qui tamen ante capcionem suam humanis oculis non videtur."
fol. 17ra: Hanc tamen controversiam dirimendam sapientibus relinquo, et ad illud unde sermo cepit redeo. Liber,
itaque, unde processit sermo, scriptus est intus et foris non solum predicto modo, sed eciam quodam excellenciori alio.
Excellencior enim est scriptura in mente viva quam in pelle mortua, veriusque et verbum quod intra silens loquitur,
stans illud apud omnes, quam quod foris perstrepit, et incipiens desinit, diversum apud plures. Liber itaque iste mens
est humana inscripta scripture sacre manente sciencia, in quo libro quasi inscripte dictiones singule sunt species
specierum menti impresse. Omnis namque anima eciam propter cuiuscumque noticie inscripcionem libri accipit
nominacionem, secundum quod propheta dicit: [Dan. 7:10] "Iudicium sedit, et libri aperti sunt." Que librorum apercio
ipsa est manifestacio consiliorum, de qua ait Apostolus: [1 Cor. 4:5] "Nolite ante tempus iudicare quoadusque veniat
Dominus, qui illuminabit abscondita tenebrarum et manifestabit consilia cordium."
fol. 17ra: Anime autem due sunt partes, aspectus, videlicet, et affectus, quorum aspectus est velud exterior, quia nichil
in affectum pervenit quod prius aspectui non occurrit. Nichil enim amatur nisi prius cognoscatur. Quod ergo per
cognicionem in aspectum describitur, quasi in libro foris depingitur. Si vero eadem inscripcio se profundaverit in
affectum, sique amorem scientis configuraverit, iam liber est scriptus foris et intus.
fols. 17ra - 17rb: Taliter humane menti inscribenda est sacre pagine sciencia ut per medium aspectus se profundet in
intimum affectus, ut sit liber scriptus non solum foris sed eciam intus. Hec enim sic in intimum affectus profundata
inscripcio conformat hominem Deo, faciensque deiformem [difformem MS] restituit honori de perdito, quia is est verus
honor hominis, reformacio ymaginis sui conditoris. Cum autem hec interna descripcio prorumpit per lucem operum in
manifesto, se que exerit legendam vi exteriorum operum quasi quibusdam litteris, quid aliud est nisi tercio modo totus
homo liber scriptus foris et intus.
fol. 17rb: Hec itaque libri scripcio quasi ab eodem in illud est quedam redicio, quia a forinseca descripcione in aspectu
protenditur in affectum, indeque erumpit in lucem forinsecorum operum. Ipsaque itidem lux operum amplius
reilluminat aspectum expressiusque et formacius inscribit prius inscriptum. Et forte propter hanc in se revolucionem
hec scriptura rotis comparatur, nec rotis quibuscumque, sed in quibus est spiritus vite, nec stature humilis sed excelse
altitudinis, quia nimirum ipsa sic rotata a vivificante spiritu vita est et vivificata. Cumque a philosophis diffiniatur
vitam esse reciprocum spiritum, [philosophi ???, breathing defines life] quod in hiis rotis vite sit diffinicio satis ostendit
pretacta reciprocacio.
fol. 17rb: In hiis autem iterum scripcionum modis ostenditur qualiter hec scriptura supereminet scripturis ceteris. Nulle
enim scripture cetere sic in intimum affectus debent se profundare, totumque hominem sibi configurare, quia nulla est
alia que affectum perfecte ordinat suppremeque pulcritudini confortat. Immo, si qua alia sic per aspectum in affectum
penetrat, non aspectum illuminat sed obtenebrat, non affectum format sed deformat. Cumque hec sola scriptura menti
sic inscripta hominem supra se usque ad Deum elevet, eique adherere faciens, unum spiritum efficiat, hominemque
secundum Deum vivere faciat. Omnisque alia scriptura non potest hominem vel ad se elevare ut per eam saltem
secundum hominem vivat. Plus quam vivere secundum Deum excedit vivere secundum hominem, plus quoque quam
deformitas recreacionis excedit speciem condicionis, patenter est hec scriptura ad omnes alias superioris ordinis, et hoc
est quod comparatur rotis excelse altitudinis.
fols. 17rb - 17va: Preter dictos modos interne et forinsece inscripcionis non incongrue accipitur liber scriptus intus et
foris ipsum verbum et sapiencia Dei Patris, de quo Psalmista ait: [Ps. 138:16] "In libro tuo omnes scribentur." Qui intus

