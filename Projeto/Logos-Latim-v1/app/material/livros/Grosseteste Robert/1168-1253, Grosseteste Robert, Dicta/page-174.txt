intelligibilium cum floribus specierum intelligibilium. Inter hos agros invenitur lapis fidei, quia fides non est
cognitorum per sensum, nec visorum per speciem. Per intellectum est, sed inter hec media, quia fides est supra sensum,
et est ex non attingentibus ad scienciam certa presencio. [cf. Rom. 8:24; Hebr. 11:1] Fides enim, sicut spes, est eorum
que non videntur. Unde ad Hebreos 2o: [Hebr. 11:7] "Fide Noe responso recepto de hiis que adhuc non videbantur,
metuens aptavit archam in salutem domus sue."
fols. 78rb - 78va: [cf. Augustinus, Sermo 43, ((CCSL 41))] Fides manifeste divicias auget spirituales, prestat
facundiam, quia hec tales fecit in facundia piscatores, quod laudantur rethores si possunt intelligere piscatores.
fol. 78va: [cf. Deut. 31:16] Quid aliud caducos sanat, tempestates avertit, et castimoniam reddit, quia sine hac omnis
anima fornicatur a Deo post deos alienos, et per hanc coniungitur omnisque coniungitur sponso casto virginis Filio.
fol. 78va: [Beda, Explanatio Apoc., 3:21] "Huius lapidis terram thesauris virtutum habundantem adierat Psalmista cum
dixit: 'Ecce elongavi fugiens, et mansi in solitudine,' id est animum subtraxit elongando a mundi illicebris. In has
contrarias bestias offenderat cum imprecans ait: 'Muta fiant labia dolosa, que loquuntur adversus iustum iniquitatem in
superbia et abusione,' sive 'contemptu.' In hac quoque Gazas desiderabiles se invenire manifestat cum admiracione
delectabili secutus adiungeret, dicens: 'Quam magna multitudo dulcedinis tue, Domine, quam abscondisti,' etc., usque
in finem Psalmi. Contra huiusmodi alites semen divini verbi preripere anelantes, quique sanctorum invigilant simplici
per celeste desiderium intencione, quasi uno oculo adiurandi, ut gemmam fidei ceterarumque virtutum investigare et
effodere queant. Quo enim queque virtus celsior est, eo pauciores habet cultores, gravioremque ab inmundis spiritubus
persecucionem tollerat, qui velud grifes horrendi meritorum deiectione terrestres, superba mentis altitudine volucres,
divicias spirituales non sibi ad usum possidere, sed hominibus auferre indefesso labore decertant. Et quia tanta fidei
sublimitas per evangelium mundo innotuit, apte, propter quatuor evangelii libros, quarto loco ponitur smaragdus."
fol. 78va: Sardonicem faciunt duo nomina: sardus et onix.
fol. 78va: Tres capit ex binis unus lapis iste colores:
fol. 78va: Albus in hiis nigro, rubeus supereminet albo.
fol. 78va: Sunt qui tres puros inpermixtosque colores.
fol. 78va: Sic in se retinet, distent, ut limite certo.
fols. 78va - 78vb: Hic enim lapis ex onice candorem, ex sardio ruborem trahit, ab utroque sardonici nomen. Sunt huius
genera plurima. Alius enim terre rubre similitudinem tenet; alius per humanam unguem sanguis eniteat bicolor apparet;
alius tribus coloribus, subterius nigro, medio candido, superius vineo consistit. Hic lapis signat homines, amore
passionis corporis rubicundos, spiritus puritate candidos, et mentis sibimet humilitate despectos, protestantes cum
Apostolo: [cf. 2 Cor. 4:16] "Etsi exterior noster homo corrumpitur, sed interior renovatur." Iterum: [1 Cor. 4:4] "Nichil
michi conscius sum, sed non iustificatus sum," et in Psalmo: [cf. Ps. 38:7] "Quamquam in ymagine ambulet homo
tamen vane conturbatur." [Beda, Explanatio Apoc., 3, 21] Positus enim in ymagine Dei ambulat de virtute in virtutem,
tamen ex corporis infirmitate turbatur, de cuius fragilitate descendit humilitas cum dicitur: "Infelix ego homo! Quis me
liberabit de corpore mortis huius."
fol. 78vb: Hic lapis congrue sequitur smaragdum, quia fides talis qualis smaragdo signatur martires patit, quia sancti
[Hebr. 11:33-36] "per fidem vicerunt regna," usque, "alii ludibria et verbera experti," etc. Hec enim fides exclamat:
[Rom. 8:35] "Quis nos separabit a caritate Christi? Persecutio," etc. ad Romanos 8.
fol. 78vb: Cera autem, in qua est mel, plerumque signat has species corporales, in quibus per signacionem est dulcedo
spiritualium. Martirium autem, cum signat animam, nichil secum trahit maxime de speciebus corporaliter amatis, quia
falce martirii omnia, eciam venialia, resecantur. Et Augustinus ait: [Augustinus, , ] "In sacramento baptismali omnia
peccata remittuntur, in martirio extinguntur." Sicut super ad Hebreos 12o: [, Glossa ord., ad Hebr. 12:4] "Perfectior in
hac vita dilectio nulla est ad quam sancti marties pervenerunt qui contra peccata usque ad sanguinem certaverunt." [cf.
Augustinus, Sermo 159, (PL 38. 868)] Ideoque iniuria est in ecclesia pro martire orare, cuius debemus oracionibus
commendari.
fol. 78vb: [cf. Isidorus, Etymologiae, 16, 8, 4] Apud Indos reperitur hic lapis, quia sub adustione liberacionis agnoscitur
et torrente persecucionis detegitur.
fol. 78vb: [Beda, Explanatio Apoc., 3, 21 (xxxx)] Recte eciam quinto loco ponitur, quia corpus nostrum ex quinque
sensibus constare manifestum est, secundum quod quis martirio exponitur persecutores corpus possunt occidere sed
animam nequunt tangere.
fol. 78vb: [Sardonix quintus lapis MS ( add in marg.)] [Sardonix quintum ... Sardius sextum, according to Bede]
fols. 78vb - 79ra: "Sardius sive sardus dicta eo quod reperta sit primum a Sardis," utrumque autem dicitur sardius et
sardus. [Isidorus, Etymologiae, 16, 8, 2] "Hec [hic MS] rubrum habet colorem marmoribus prestans, sed inter gemmas
vilissima. Genera eius quinque."
fol. 79ra: "Hec [hic MS] rubrum habet colorem marmoribus prestans, sed inter gemmas vilissima. Genera eius
quinque."
fol. 79ra: Hec nichil confert preter fulgorem, excepto quod onix nequit hac puritate nocere. Onicis autem nocumenta
sunt hec: Quod collo suspensus onix, digitove ligato, in sompno lemures et tristicia cuncta figurat, multiplicat lites, et
commovet undique rixas.

