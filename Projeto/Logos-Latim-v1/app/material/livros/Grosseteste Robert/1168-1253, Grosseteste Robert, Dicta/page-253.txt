142

DICTUM 142 ITEM, DE HUMILITATE

Manuscript Source: Oxford, Bodleian Library MS Bodley 798 (SC 2656), fols. 116va - 117vb.
INC: Humilitas est qua homo sua verissime cognicione ipse sibi vilescit.
EXPL:
fols. 116va - 116vb: Humilitas est qua homo sua verissime cognicione ipse sibi vilescit. Quis enim sibi non vilescit si
consideret de quam vili conceptus sit semine; qualiter coagulatus et nutritus ex menstruoso sanguine in matris ventre; in
qualibus natus angustiis; quam brevi vivens tempore; quam multis repletus miseriis; quam amarus et penalis sit mortis
exitus; quam post mortem cadaver horrendum, futurum origo et cibus vermium? Multoque amplius sibi vilescet si
consideret miserias spiritus, [Ps. 37:5] "quomodo iniquitates eius supergresse sunt caput eius, et sicut onus grave
gravate sunt super eum." Et hee non pauce, sed [, Oratio Manasse, (app. to Vulgate), ] "super numerum arene maris
multiplicate." Si eciam consideret quam in ymum detrusus est harum gravedine et multitudine, quam longe factus est a
salute, et quam vilis factus est viarum suarum iteracione, ut eciam nullius elementi dignus sit inhabitacione, qui
omnium elementorum dominium, peccati sui vilitate, de corporis sui et animi expulit habitacione.
fols. 116vb - 117ra: Qui sic igitur vilis est propriam consequenter contempnit excellenciam. Unde et beatus Bernardus
alibi sic diffinit humilitatem, ut dicat, "eam excellencie proprie contemptum, sed cum non quiescat anima ab
excellencie desiderio, cum iam contempnit propriam, oportet quod desideret non in se sed in alio suam excellenciam. In
alia autem creatura, si sapit, excellenciam non appetit, quia in alia non potest seipsa fieri excellencior. Cum alie
creature aut sint ipsa inferiores, aut ipsi non natura superiores sed naturaliter pares, in quibus si appeteret exaltari,
perinde esset ac si quis crederet descendendo ad inferius vel transeundo ad equaliter sibi et non amplius elevatum, se
celsitudinem adquisisse. Anima itaque que prudenter sapit, nec in se nec in alia creatura querit exaltari, sed in solo Deo,
qui supra seipsam est, in quo solo vere potest supra se ascendere et elevari, cum ipse solus sit anime natura sublimior,
nec potest quis in sublimius quam erat ascendere nisi invitens sublimiori. Vera itaque humilitas est qua agnoscit homo
se, et vult se ex se vel ex alia creatura nichil esse, sed in solo Deo vult exaltari et grandescere.
fol. 117ra: Amans itaque cognicio quod ex se nichil est, humilitatis est radix; in Deo exaltari, rami ipsius sunt. Et palam
est quod quanto amplius profundatur hec radix, tanto in sublimius eriguntur et rami, quia quanto plus novit et vult se
nichil ex se vel ex alia creatura esse posse, cum appetat tamen magnum esse, tanto plus se proicit in Deum, ut in illo
solo et ex illo solo crescat, grandescat, et sublimetur. Sicut igitur edificium, tanto securius et sine timore ruine in
celsum culmen consurgit, quanto profundius iacitur eius fundamentum; et arbores, tanto sublimius ramos extendunt,
quanto profundius radices mittunt. Sic humilitas, quanto plus sui contemptu tendit in profundum, tanto innitendo super
Deum crescit in altum. De isto in altum ascensu per sui contemptum, et innixum super Deum, sub admiracione dicitur
in Canticis, [Cant. 8:5] "Que est ista que ascendit de deserto, deliciis affluens, et innixa super dilectum suum?"
fol. 117ra: Cum autem humilitas ex contemptu sui se totam proiciat in Deum, non sentit de se aliquid maius quam sit,
nec hoc quod est sibi sed Deo ascribit, agnoscens se totum ex gracia recipisse. Ipsa quoque grautite collata, meritis suis
non putat esse debita, sicut putavit ille superbus Phariseus, qui illa pro quibus velud ex gracia collatis gracias agebat,
suis bonis meritis debita imputavit, dicens, [Luc. 18:11-12] "Gracias tibi ago, Deus meus, quia non sum sicut ceteri
hominum," usque, "ieiuno bis in sabbato," etc. Meritis enim ieiuniorum et operum ascribebat graciam quam gloriabatur
se habere virtutum. Vera itaque humilitas et graciam agnoscit et illam suis meritis non attribuit. Alioquin graciam non
est gracia; si enim ex prevenientibus meritis ex debito est et non collatum gratis.
fols. 117ra - 117rb: Insuper, quod gratis se novit accepisse non invidet aliis, quia non potest gaudere de singularitate,
que se totam proicit in omnium bonum commune. Vult itaque suum bonum commune in quod se proicit ab aliis
communicari et modis quibus potest aliis ministrare. Unde bene radicata et profundata humilitas eciam minoribus
ministrando se subicit, ut suo ministerio in bono quo participat communionem inducere possit. Unde et tres humilitatis
gradus distinguere sacrorum expositorum diligencia consuevit. Est enim humilitas sufficiens, qua patimur subici
maioribus et conferri equalibus. Est et humilitas habundans, qua subici patimur equalibus et conferri vel equari
minoribus. Superhabundans vero est qua eciam minoribus propter Deum subicimur. Huius humilitatis potissimum et
manifestissimum exemplum est Christus, qui a minori baptizari voluit. Unde et Iohanni dixit, [Matt. 3:15] "Sine modo
sic decet nos implere omnem iusticiam." Qui paupercule mulieri, cum esset Deus ac Dominus, matri videlicet Marie, et
Joseph, viro Marie, homini fabro, subdi non recusavit. Sic enim scriptum est, [Luc. 2:51] "Et descendit cum illis, et
venit Nazaret, et erat subditus illis." "Haud dubium quin Marie et Ioseph," sicut dicit Bernardus, et invehitur
consequenter in superbos, dicens, [Bernardus, Homilia, 1, 8 (ed. vol. 4 p. 19)] "Erubesce superbe cinis! Deus se
humiliat, et tu te exaltas. Deus se hominibus subdit, et tu dominari gestiens hominibus tuo te preponis auctori."
fol. 117rb: Cum itaque Deus se subdat homini, qua fronte homo non se subdit homini, et quantumvis minori? Et cum
bonitas sit dare se in omnium utilitatem, tanto quis melior est quanto plus in omnium se prebet utilitatem, ac per hoc in
operacionem et ministerium quo illis adquiritur utilitas, et sic per consequens in subiectionem qua humili ministerio
omnibus subicitur, quia secundum vocem veritatis, [Luc. 22:27] "maior est qui recumbit quam qui ministrat." Quanto

