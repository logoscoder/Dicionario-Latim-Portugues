9

DICTUM 9 DE HOC VERBO, "VELOCITER CURRIT SERMO EIUS."

Manuscript Source: Oxford, Bodleian Library MS Bodley 798 (SC 2656), fols. 8vb - 9ra.
INC: Sermo interior in sermone exteriori velociter ab ore loquentis in aurem et in cor audientis percurrit.
EXPL: Eciam nota quod sicut in corporalibus movens pedes ab ipsis pedibus deportatur, sic verbum intelligibile
motivum est, sive soni, sive affectionum, sive eciam quantum attinet ad Verbum eternum omnium naturarum, ipsisque
motis velud quibusdam pedibus motivum ipsum deportatur.
fol. 8vb: Sermo interior in sermone exteriori velociter ab ore loquentis in aurem et in cor audientis percurrit. Sermo
eciam intellectus, quo moventur affectus, ab ipsis affectibus motis quasi pedibus in opera velociter deportatur.
fol. 8vb: Item sermo predicacionis, intellectus ab animo auditoris defixo in terrena, per eorum illicitum amorem
decurrit, trahens secum animi auditoris a terrenis ad celestia. Propter hos decursus sermonis predicacionis dicit
Apostolus ad Galatos secundo, [Gal. 2:2] "Ne forte in vacuum currerem, aut cucurrissem."
fols. 8vb - 9ra: Sermo eciam Dei Patris eternus ipsis creaturarum motibus quasi pedibus. Currit motibus inquam
creacionis, propagacionis, generacionis, augmenti, et profectus, ceterisque mocionibus. Hiis enim motibus currit
Verbum, quo sex diebus mundum creavit et ornavit. Unde Ambrosius in Exameron ait, libro vi cap. x, [Ambrosius,
Exameron, 6, 3, 9 (CSEL 32/1, 209)] "Currit in constitucione mundi per omnem creaturam Verbum Dei, ut subito de
terris omnia que statuit Deus animancium genera producantur et in futurum lege prescripta secundum genus suum
similitudine que universa succedant, ut leo leonem generet, tigris tigridem, bos bovem, cignus cignum, aquila aquilam.
Semel preceptum in perpetuum inolevit nature, et ideo ministerii sui obsequium prebere terra non desinit, ut prisce
animancium species reparabili generis successione in novas reparentur etates." Eciam nota quod sicut in corporalibus
movens pedes ab ipsis pedibus deportatur, sic verbum intelligibile motivum est, sive soni, sive affectionum, sive eciam
quantum attinet ad Verbum eternum omnium naturarum, ipsisque motis velud quibusdam pedibus motivum ipsum
deportatur.

