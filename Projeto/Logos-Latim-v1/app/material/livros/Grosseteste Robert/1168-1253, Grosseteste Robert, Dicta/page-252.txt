qualis est in cuiuslibet cognicione ex parte ea qua cognicio est, non tamen vellet esse in qualibet cognicione cum
quacumque cognicionis condicione.
fols. 116rb - 116va: Patet ex hiis quod ad vere humilem pertinet confiteri miserias suas volenti miseri et compati etiam
[esset MS] si non esset in precepto confessio. Gregorius super 4m Regum 26: [Gregorius Magnus, Moralia in Iob, 27,
46] "Sunt qui de se humilia senciunt, qui in honoribus positi nichil se nisi pulverem favillamque perpendunt, sed coram
hominibus viles apparere refugiunt, et contra hoc quod de se interius cogitant, quasi rigida exterius venustate palliantur.
Et sunt qui viles videri ab hominibus appetunt, et omne quod sunt deiectos se exhibendo contempnunt, sed apud se
quasi ex ipso merito ostense vilitatis intumescunt, et tanto magis in corde elati sunt, quanto amplius in specie elacionem
premunt. Que utraque elacionis bella David magna circumspectione deprehendit, mira virtute superavit. Quod enim de
se intus humilia senciens honorem exterius non querit insinuat, dicens, ludam, et vilior fiam. Et quia per hoc quod
vilem se exterius prebuit, interius non intumescit, adiungit, eroque humilis in oculis meis, quasi dicat, qualem me
exterius exhibeo, talem me interius attendo."
fol. 116va: Ad condescendendum per humilitatem miseris moveant nos exempla nostri salvatoris, qui de sinu
omnipotentis Patris descendit in sinum paupercule virginis; quem non claudit amplitudo poli, claudit artus thalamus
virginalis uteri. Nascitur in domo publica, cui per potenciam omnia sunt propria. Amictum lumine inaccessibili
involvunt obscuri vilesque panniculi. Ei qui celum terramque replet ampla satis est presepis angustia. Lac suggit
uberum matronorum, qui solidus est cibus angelorum. Qui celum rapido turbine versat, nutricis manu versatur in cuius.
Fugit Herodem, occisorem tantum corporis, qui potestatem habet tam corpus quam animam mittere in iehennam ignis.
Magistros interrogat et audit, qui unus est magister et docens omnem veritatem. Fabro subditur, qui fabricavit auroram
et solem. Silet, sistitur ad obprobria, qui verbo virtutis sue supportat omnia.

