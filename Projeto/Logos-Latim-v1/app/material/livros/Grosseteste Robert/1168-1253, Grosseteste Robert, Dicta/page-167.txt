97

DICTUM 97 DE TRITICO

Manuscript Source: Oxford, Bodleian Library MS Bodley 798 (SC 2656), fols. 74va - 74vb.
INC: Frumentum granum tritici hanc habet proprietatem ab omnibus granis exceptam, fructibilius et laudabilius est
propter similitudinem complexionis humani corporis.
EXPL: Pulvis tenuis de molendino anagogici sensus subtilitas est, que de comolicione historice eruitur, cuius vis contra
omnem fluxum peccati, et contra verbum malum quasi saniem per os digestum valet.
fol. 74va: Frumentum granum tritici hanc habet proprietatem ab omnibus granis exceptam, fructibilius et laudabilius est
propter similitudinem complexionis humani corporis. Habet eciam cum ceteris granis commune quod colativum est
mundificativum et sanativum. Ius de eius farina confectum purgativum est pectoris et pulmonis et eorum asperitatem
lenit. Coctum cum oleo solvit apostemata dura. Granum assum et masticatum superpositum fugat morbum qui contingit
ex morsu canis rabidi. Oleum de grano eius factum ad impetiginem et serpiginem auferendam, videlicet de tenuissimo
pulvere qui de molendino eicitur, ius si fiat contra fluxum sanguinis, et saniei per os egestum et emoptoycis valet.
fol. 74va: Hoc modo sacre scripture verbum, quod grano frumenti comparatur, aliarum scripturarum omnibus verbis,
quasi omnibus granis, nutribilius et laudabilius. [Ecclus. 1:5] "Fons enim sapiencie verbum Dei in excelsis, et ingressus
illius mandata eterna." Et in Baruk 3o: [Bar. 3:9] "Audi Israel mandata vite," et 4o: [Bar. 4:1] "Hic est liber
mandatorum Dei et lex que est eternum omnibus qui tenent illam ad vitam."
fol. 74va: Verbum Domini aliis doctrinis magis assimilatur complexioni humane, quia vere complexioni ex quatuor
virtutibus nulla alia doctrina sic assimilatur. [Sap. 8:7] "Sobrietatem enim et sapienciam docet, et iusticiam et virtutem,
quibus nichil est in vita utilius hominibus," hoc est temperanciam, prudenciam, iusticiam, et fortitudinem. Hoc habet
autem commune cum ceteris doctrinis, quod omnes sunt collative, sordium mundificative et lavative, quia, secundum
Senecam, [Seneca, , ] ex omnibus hiis, si observaveris, informacionem, et Tholomeus dicit de astronomia, quod ipsa est
sciencia ad sciendum Deum altissimum, propter preparacionem cum perscrutacione et intellectu, que et eius similia
vere et manifeste significant Deum, qui non alteratur et non movetur, et non est accidens, neque est factus, quia ipsa
nostre sciencie, [Ptolomaeus, , ] quam de Deo altissimo habemus, vicina est, et ipsa est semita deducens ad eum.
fols. 74va - 74vb: Item, ius factum de spirituali intelligencia velud de farina sapienciam et sermonem purgat, et horum
lenit omnes asperitates. Decoctum cum oleo misericordie solvit duras collectiones.
fol. 74vb: Item, frequencia meditacionis [mediacionis MS] masticatum, et igne caritatis et tribulacionis assum, fugat
omnem morbum qui solet provenire ex morsu detractorum. Non enim curat detractorum vel iudicancium verba, sed
dicit cum Apostolo, prima ad Corintheos 4o: [1 Cor. 4:3] "Mihi pro minimo est ut a vobis iudicer, aut ab humano die."
Vel curat omnem morbum qui venit de morsu Ade, vel de morsu prelatorum in rabiem versorum.
fol. 74vb: Item oleum, hoc est misericordia, quam docet sacra scriptura, aufert impetiginem avaricie, que, sicut dicit
Gregorius, [Gregorius Magnus, Regula pastoralis, 1, 11] "Si in parvis non compescitur, sine mensura dilatatur.
Impetigo quippe sine dolore corpus occupat, et absque occupacionis tedio excrescens membrorum decorem fedat, quia
dum avaricia capit animum, et quasi delectat exulcerat."Serpiginem quoque tollit luxurie, que si intus non reprimatur in
occasionem foris serpens dominatur. Pulvis tenuis de molendino anagogici sensus subtilitas est, que de comolicione
historice eruitur, cuius vis contra omnem fluxum peccati, et contra verbum malum quasi saniem per os digestum valet.

