145

DICTUM 145 EXCITACIO PARVA AD SUI CONSIDERACIONEM

Manuscript Source: Oxford, Bodleian Library MS Bodley 798 (SC 2656), fols. 118ra - 118ra.
INC: Quis edificans domum non diligenter considerat et, quantum potest, certis et racionabilibus mensuris et
proporcionibus metitur, et agit ut omnis pars edificii toti suo congruat?
EXPL: Non sinit homo domum suam luteam subingredi, vel quod domum corrumpat, vel unde sordeat, vel aliquid in ea
permittit esse inutile, et tamen in mentem suam et templum Spiritus Sancti permittit ingredi corrumpentes, sordidantes,
et ociosas cogitaciones et voluntates, et in corpus suum admittit consimiles operaciones.
fol. 118ra: Quis edificans domum non diligenter considerat et, quantum potest, certis et racionabilibus mensuris et
proporcionibus metitur, et agit ut omnis pars edificii toti suo congruat? Alioquin non edificat nisi ruinam.In hac vita
transitoria edificanda est nobis vita sempiterna ex operibus bonis. Omni igitur diligencia considerandum est ne quid sit
in operibus nostris vite eternum dissonum, sed totum conproporcionale et congruum.
fol. 118ra: Et sicut architector per regulas et instrumenta architectoria partes edificii metitur, et distorta rectificat,
superflua abscindit, diminuta replet, sic nos per regulas vite agende, id est per regulas morales sacre scripture, oportet
opera nostra diudicare, et distorta rectificare, superflua rescindere, diminuta suplere.
fol. 118ra: O quanta est hominum desipiencia, qui domos luteas et cito perituras nolunt aliquo modo irregulanter
edificare, et tamen contempnunt regulariter vivere; domum suam, ymmo stabulum equorum aut porcorum suorum, non
vult esse irregularis, sed omni diligencia satagit ut regulariter construatur; et vitam suam vult esse irregularem. Nonne
preciosius est illi stabulum porcorum quam vita sua? [cf. 1 Cor. 3:16] et quam ipsemet sibi, qui ad hoc conditus est ut
sit eternum templum Dei? Non sinit homo domum suam luteam subingredi, vel quod domum corrumpat, vel unde
sordeat, vel aliquid in ea permittit esse inutile, et tamen in mentem suam et templum Spiritus Sancti permittit ingredi
corrumpentes, sordidantes, et ociosas cogitaciones et voluntates, et in corpus suum admittit consimiles operaciones.

