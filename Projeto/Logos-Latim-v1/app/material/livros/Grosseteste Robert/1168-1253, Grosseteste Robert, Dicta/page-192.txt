106

DICTUM 106 DE CORDE CONTERENDO

Manuscript Source: Oxford, Bodleian Library MS Bodley 798 (SC 2656), fols. 87vb - 88vb.
INC: Cor contritum non conteritur nisi quod durum est et frangibile.
EXPL: Isaias quoque ait: "Ideo posui faciem meam durissimam ut petram, et scio quoniam non confundar."
fol. 87vb: Cor contritum non conteritur nisi quod durum est et frangibile. Corda ergo malorum hoc modo indurantur:
fluida sunt per fluctivagam concupiscenciam, lutum fiunt per admixtionem terrenorum amatorum, induruntur per ipsius
concupiscencie ardorem. De hac duricie dicitur Ezechiele 3o, [Ezech. 3:7] "Omnis domus Israel attrita fronte est et duro
corde." Et in Ecclesiastico 3o, [Ecclus. 3:27] "Cor durum male habebit in novissimo." Et ad Romanos 2o, [Rom. 2:5]
"Secundum duriciam cordis thesaurisas tibi," etc. Hec duricies conterenda est in mortariolo petrino gravi et dura pila.
Mortariolum est caverne vulnerum Christi. Ipse enim est petra, [1 Cor. 10:4] "Petra autem erat Christus." Et in Psalmo,
[2 Reg. 22:2; cf. Ps. 93:22] "Dominus petra mea." Et quid eius vulnera nisi quedam mortarioli vacuitates? In hiis
vacuitatibus reponendum est cor durum ut conteratur, sicut dicit Isaia 3o, [Is. 2:17-19] "Elevabitur Dominus solus in die
illa, et ydola penitus conterentur, et introibunt in speluncas petrarum." Et paulo post, [Is. 2:21] "Et ingredietur scissuras
petrarum et cavernas saxorum."
fols. 87vb - 88rb: Cor autem induratum in peccato cogitacionis reponatur ad conterendum in vulnere lateris propter
cogitacionem, que cordis est. Induratum autem in peccato voluntatis ponatur in vulneribus pedis, quia voluntas pes est
anime. Induratum in peccato operis ponatur in vulneribus manuum, quia operaciones per manus significantur. Pila
autem, qua [quia MS] conterendum est cor, confletur ex tribus, videlicet ex timore pene peccati, ex horrore feditatis
peccati, ex rubore et verecundia peccati. Quis enim habet cor tam induratum quod primo non conteratur timore
penarum iehennalium si eas intime meditetur, si constituat sibi ante oculos stagnum sulphuris ardentis, cuius ignis
tenebrossisimus, fetidissimus, urentissimus et inextinguibilis, quia quos [= quis?] semel recipit eos non extinguens
inextinctus eternaliter exuret. [cf. Matt. 8:12] Si meditetur ab hinc subitum transitum ad aquas vivium, ubi erit stridor
horribilis dencium. Meditetur insuper lectum in quo reponitur post illud balneum, quem describit Isaias, dicens, [Is.
14:11] "Subter te sternetur tinea, et operimentum tuum vermis." Oculos hic vagos ad concupiscendum ibi tenebunt
tenebre palpabiles, que cogent miserabili voce clamare, "Ve! Ve! uante sunt tenebre!" Sicut dicit Iob, [Iob 18:5-6] "Lux
impii extinguetur, nec splendebit flamma ignis eius. Lux obtenebrescet in tabernaculo eius, et lucerna que super eum
est extinguetur." Nichil ibi occurret aspectui nisi, ut dicit Crisostomus, [Chrysostomus, , ] "Undique dire facies
crudelium tortorum; auris qui hic non avertitur ab auditu iniquitatis ibi replebitur diro ululatu et gemitu; quam horrende
sonabunt linque que hic iniquitatem in excelso sunt loqute." Qualis autem erit ululatus describitur in libro Sapiencie,
ubi dicitur quod, [Sap. 5:2] "videntes turbabuntur timorem horribili," etc. Iste dirus planctus est [Ezech. 2:9] "Ve," quod
videt propheta scriptum cum lamentacione et carmine." Adde adhuc istis qui erit ibi, [Is. 3:24] "Pro suavi odore fetor,
pro zona funiculus, pro crispanti crine calvicium, et pro fascia pectorali cilicium." Ubi [Iob 18:9, 12-13] "exardescet
contra impium sitis, attenuabitur fame robur eius, et inedia invadet costas eius. Devorabit pulcritudinem cutis illius,
consumet brachia illius primogenita mors." [Chrysostomus, , ] "Hiis penis horribilibus," ut dicit Crisostomus, "adhuc
magis cruciabit impios quod videbunt se pro parvo et exiguo deliciarum tempore perdidisse bona eterna, mala vero
quesisse perpetua. Omnes enim iehenne superat cruciatus removeri et abici ab illa gloria sanctorum, arceri a
conspectibus [conspectubus MS] Christi, carere bonis quibus habueras in potestate perfrui"
fol. 88rb: Hac prima parte huius pile duriciam cordis tui contunde et contere, que conflata est de igne et frigore, verme,
tenebris et fetore, diro ululatu, et siti, et fame, et inedia consumente, et angustia spiritus ex eo quod se videt tanta bona
perdidisse, et pro brevibus deliciis tanta mala incurrisse. Quod si cordis duricia adhuc isto pondere est infrangibilis,
adice horrorem feditatis peccati, considerans diligenter quam fedum est peccatum quod est diaboli progenies, mortis
parens, nature corrupcio, boni privacio, anime captivacio et deformacio. Peccatum namque suppremam anime faciem,
in qua debet gerere reformatam ymaginem summe et ineffabilis pulcritudinis, avertit in conformitatem, ymmo, ut ita
dicam, in condeformitatem, summe turpitudini. Homo namque interior, qui debet gestare reformatam ymaginem
Trinitatis, per peccatum deformatur in similitudinem bruti animalis. Dicit namque Ieronimus super illum locum
Ezechielis, [? Hieronymus, Comm. in Ezechielis, (CCSL 75; chk. Glossa ord.)] "Homo, homo de domo Israel," quod
bis dicit "homo" ad demonstrandum quod quilibet debet esse geminus homo, exterior videlicet et interior. Qui vero per
concupiscenciam bestialem iam deformavit hominem interiorem, iam non est homo, homo, sed homo bestia." Et quid
fetidius quam homo porcus per gule voracitatem, aut homo hircus per luxurie fetorem, aut homo canis per iracundie
ardorem, aut homo lupus per avidam rapacitatem, aut homo leo per subditorum tirannicam oppressionem? Procul dubio
in aspectu vere videncium, incomparabiliter deformior est homo extra et bestia intra quam si esset econverso homo
intra et bestia extra. Et quantum vitaret quisque fieri in forma bestiali extra licet maneret verus homo ad intra, plus
debet vitare oppositam mutacionem, quanto anima est melius corpore.
fols. 88rb - 88va: Infidelis philosophus hanc feditatem bene perspexerat, qui dixit, [Socrates, , ] "Etsi scirem homines
ignoraturos et deos ignoscituros non peccarem." Infidelis et immundus tantum abhorret peccati feditatem, et tu, fidelis,

