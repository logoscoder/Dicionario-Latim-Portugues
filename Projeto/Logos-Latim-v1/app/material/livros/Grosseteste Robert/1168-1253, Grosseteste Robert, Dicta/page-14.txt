6

DICTUM 6 DE MENDACIO

Manuscript Source: Oxford, Bodleian Library MS Bodley 798 (SC 2656), fols. 7vb - 8rb.
INC: Secundum Augustinum, "Mendacium est cum quis aliud habet in animo, aliud in verbis vel quibuslibet
significacionibus enunciat.
EXPL: Que dico poma nascuntur virencia sub tanta specie maturitatis ut videntibus edendi desiderium gignant, sed si
carpas, fatiscunt et resolvuntur in cinerem, fumumque exalant quasi adhuc ardeant.
fol. 7vb: Secundum Augustinum, "Mendacium est cum quis aliud habet in animo, aliud in verbis vel quibuslibet
significacionibus enunciat. [Augustinus, De mendacio 3, 3 (CSEL 41, 415)] Unde eciam duplex cor dicitur esse
mencientis, id est duplex cogitacio: Una rei quam veram esse, vel scit, vel reputat; altera eius rei quam pro ista profert,
sciens esse falsam vel putans." Et propter hanc duplicitatem peccat omnis menciens.
fol. 7vb: Culpa enim est ipsa in animo mencientis fallendi cupiditas, sive fallit sive non. Hanc duplicitatem sequitur
insconstancia. Unde Iacobus, [Iac. 1:8] "Vir duplex animo inconstans est," etc. Que nimirum clam sequitur, [cf.
Augustinus, De mendacio 3, 3 (CSEL 41, 415)] "quod putat vel scit esse verum." Palam vero ne deprehensus
confundatur, sequitur quod extra asserit, et ita neutrius oppositorum viam constanter ambulat, sed ab hac in illam et
econverso, crebro et hesitanter dissilit. Unde in neutra via successus invenit, sicut scriptum est, [Ecclus. 3:28] "Cor
ingrediens duas vias non habebit successus." Immo eciam in eadem scriptura sequitur, "Pravum cor in illis
scandalizabitur." Scandalum autem non est sine ve. Unde Ecclesiasticus, [Ecclus. 2:14] "Ve, duplici corde, et labiis
sceleratis, et peccatori terram ingredienti duabus viis." Ne igitur duabus viis scandalizemini, et ve incurratis: [Iac. 4:8]
"Purificate corda vestra duplices animo," sicut monet Apostolus Iacobus. Et ne ignores medicinam purificantem,
subiungit. [Iac. 4:9] "Miseri estote, lugete et plorate; risus vester in luctum convertatur, et gaudium in merorem."
fol. 7vb: Secundum autem predictam mendacii diffinicionem patet quod falsum dicens potest non mentiri cum putat
falsum, scilicet quod asserit, esse verum, et verum eciam dicens potest mentiri cum putat falsum esse quod asserit.
fols. 7vb - 8ra: Item, quod omne mendacium sit peccatum patet ex eo quod menciens non utitur sermone recto fine.
[Augustinus, De mendacio, 3 (3)] Omne autem quod non recto fine fit, peccatum est, sicut dicit Augustinus. [cf.
Grosseteste, De decem mandatis, 8 (6 (p.82))] Finis autem rectus sermonis est, ut qui loquitur formet intelligenciam et
credulitatem alterius quod in sua intelligencia et credulitate formatur, ut is ad quem sermo dirigitur veritate illustretur
qua se credit is qui loquitur illustrari. Ubi autem est recti finis privacio et ordinis, quid nisi vanitas, error, et confusio?
Unde Psalmista, [Ps. 5:10] "Quoniam non est in ore eorum veritas; cor eorum vanum est." Et Ecclesiasticus, [Ecclus.
20:27] "Pocior est fur quam assiduitas viri mendacis," etc.
fol. 8ra: Item, omne mendacium ideo est peccatum quia is qui mentitur de seipso perhibet falsum testimonium. Verbum
enim oris exterius testificatur verbo mentis interius; immo ipsa mens per verbum oris de se testimonium perhibet.
Mendax ergo animus sui ipsius est testis falsus, contra hoc quod in Exodo scriptum est, [Ex. 20:16; cf. Mt. 19:18] "Non
falsum testimonium dices." [cf. Augustinus, De mendacio 5; et ibid. 17, 6; 36 (CSEL 41, 420; CSEL 41, 455 etc.)] Hic
namque, ut dicit Augustinus, prohibetur mendacium, quia mendax, ut dictum est, de seipso dicit falsum testimonium.
Non tamen intelligendum est quod in omni mendacio, eciam levi, sit transgressio legis decalogi. Quid autem magis
detestandum quam sui ipsius testis falsus? Unde Ecclesiasticus, [Prov. 13:5] "Verbum mendax iustus detestabitur." Et
in Parabolis viii, [Prov. 8:13] "Os bilingue detestor."
fol. 8ra: Item, ideo peccatum est omne mendacium, quia mendax abnegat veritatem, que veritas, si Deus est, patet quod
non est eius abnegacio sine peccato, quia non solum eius abnegacio peccatum est, sed eciam erubescere ipsum
confiteri.
fols. 8ra - 8rb: Si autem dicat quis mencientem non negare veritatem nisi illam que est in enunciando, adhuc sequitur
quod omne mendacium peccatum sit, quia inordinatum est peiora preferre pocioribus. Veritas autem enunciacionis
eciam omnibus hiis transitoriis preferenda, quam postponit alicui transitorio is qui mentitur. Unde Augustinus in libro
De mendacio, [Augustinus, De mendacio, 20, 41 (CSEL 41, 461)] "Si quisquam proponeret sic sibi amandam veritatem
non tantum que in contemplando est, sed eciam in vero annunciando quod in suo quoque rerum genere verum est, et
non aliter proferendam motu cordis sentenciam quam in animo concepta atque conspecta est, ut fidei veridicam
pulcritudinem non solum auro et argento et gemmis et amenis prediis, [presidiis MS] sed eciam ipsi universi temporali
vite omnique corporis bono preponeret, nescio utrum sapienter a quoquam errare videretur." Quasi diceret Augustinus,
credo quod non sapienter errare diceretur, immo vero non errare.
fol. 8rb: [cf. Grosseteste, De decem mandatis, 8 (7 (p. 82))] Item, peccant qui prestigio, vel aliquo modo, deludent
visum corporalem, faciendo album apparere nigrum vel econverso, vel festucas apparere serpentes, vel aliquid
huiusmodi. Ergo cum visus mentis melior sit visu corporis, eiusque decepcio peior, multo forcius peccat qui deludendo
visum mentis facit de vero apparere falsum vel econverso. De talibus delusoribus dicitur, [Prov. 3:34] "Delusoribus
ipse deludet, et mansuetis dabit graciam." Hoc est enim iudicium iustum, ut qui lucente illis veritate falli volunt, et

