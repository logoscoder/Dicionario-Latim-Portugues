uniuscuiusque ensis super femur suum propter timores nocturnos." Hii quoque sunt qui demonia fugant, quibus
Dominus [Luc. 10:19] "dedit potestatem super omnia demonia, et calcandi super serpentes et scorpiones," de quibus
dicitur: [Marc. 16:17] "In nomine meo demonia eicient," et quibus dicitur: [Rom. 16:20] "Deus autem pacis conteret
Sathan sub pedibus vestris velociter."
fols. 79va - 79vb: Sed hoc, ut dictum est, faciunt in nomine Christi, qui per crisolitum bene potest signari. Cum hunc
crisolitum, scilicet Christum, lancea perforatum, et setis asini, hoc est verbum doctrine apostolice, traiectum, deferunt
in brachio sinistro, hoc est in potestate et voluntate tollendi malum a proximo. Per asinos namque plerumque doctores
signantur, ut in libro Iudicum 5, in cantico Delbore, ubi dicitur: [Iud. 5:10] "Benedicite Domino, qui ascenditis super
nitentes asinos, et sedetis super in iudicio, et ambulatis in via." Brachium autem dextram est voluntas et vis faciendi
bonum; brachium sinistram voluntas et vis auferendi malum. Hunc quoque lapidem bene gignit Ethiopia, quia hos tales
facit veri solis appropinquancio hos decolores reddit exterius et quasi nigros tribulacionis adustio. Unde horum tipo
dicit sponsa: [Cant. 1:4] "Nigra sum sed formosa," et post: [Cant. 1:5] "Nolite considerare me, quia fusca sum,
decoloravit enim me sol."
fol. 79vb: Super horum capita bis transit sol in una operis peryodo, quasi in uno anno circulo, quia in quolibet opere
consideratur ex mentis puritate quod intencio sit recta et sciencia vera, ut nusquam sit umbra obfuscans erroris,
nusquam obscuritas distorte intencionis, sicut ibi cum sol iminet capiti, nulle sunt umbre.
fol. 79vb: Hiis eciam, sicut Ethiopibus, nil celi latet, quia hiis per intensam caritatem totum quod continet scriptura
patet. Sicut enim dicit Augustinus: [Augustinus, Sermo 350, (PL 39.1533)] "Divinarum scripturarum multiplicem
habundanciam, latissimamque doctrinam, sine ullo errore apprehendit, et sine ullo labore custodit, cuius cor est plenum
caritate, testante Apostolo: 'Plenitudo legis est caritas'."
fol. 79vb: [Berillus septimus lapis MS ( add in marg.)]
fol. 79vb: [Isidorus, Etymologiae, 16, 7, 5] "Berillus in India [Iudea MS] gignitur, in viriditate similis smaragdo, sed
cum pallore. Politur ab Indis in sexangulas formas, ut ebetudo colorum repercussione angulorum excitetur; aliter
politus non habet fulgorem. Genera eius novem."
fols. 79vb - 80ra: Est itaque quoddam genus Berilli [Beda, Explanatio Apoc., 3, 21] "quasi consideres aquam solis
fulgore percussam, rubicundum aut decorum reddere colorem. Sed, ut dictum est, non fulget nisi poliendo figuretur in
formam sexangulam." Dicitur quoque manum tenentis adurere, eximii sunt oleo, similes limphe ve marine. Sculpitur in
eo locusta marina, gestat amorem coniugii, ad oculorum vicia facit et ad omnem valitudinem Si aquam in qua missus
est potui dederis, ructus et suspirium et epatis dolorem curat.
fol. 80ra: Hic lapis, secundum quod duos habet colores, viriditatem scilicet cum pallore, signat eorum vitam qui
eternorum contemplacionem bonorum ad tempus adherent, et iterum cura fraterne administracionis, quasi ad pallorem
redeunt, dum exteriora per activam vitam fratribus administrare student, et qui paulo ante fuerant virides in Dei
contemplacione pallescunt iterum in temporalium rerum ad administracione per humilitatis officium.
fol. 80ra: [cf. Ex. 19; 34:29-30, etc.] Moyses in monte cum Domino habuit virorem; de monte descendens vergebat ad
pallorem. Et Paulus ait: [2 Cor. 5:13] "Sive mente excedimus Deo," ecce viror, "sive sobrii sumus vobis," ecce pallor.
fol. 80ra: Vel viror est in eternorum contemplacione, pallor in carnis per ieiunium maceracione. Pallor autem ieiunii
comes est; unde poeta, famem describens, ait: [Ovid, Metamorphoses, 2, 775] "Pallor in ore sedet." Et hic pallor
signum est vere amancium, ut hiis posset comode aptari, quod idem poeta fatue amantibus coaptant dicens: [Ovidus,
Ars amatoriae, 1, 729] "Palleat omnis amans: hic est color aptus amandi."
fol. 80ra: Secundum hoc vero quod lapis iste est quasi consideres aquam solis fulgore percussam, rubicundum et
decorum reddere colorem, signat homines ingenio quidem sagaces, sed amplius superne gracie lumine resplendentes.
Namque aqua sensus altitudinem designet. Salomon testis est, qui ait: [Prov. 18:4] "Aqua profunda verba ex ore viri."
Sed non est perfecti fulgoris, vel humana vel eciam divina sapiencia, nisi operum quoque consummacio subnectatur.
[Beda, Explanatio Apoc., 3, 21] Nam senario numero sepe perfectio actionis designatur, maxime cum in hoc numero sit
opus mundi consummatum.
fol. 80ra: [Beda, Explanatio Apoc., 3, 21] Quod tenentis manum adurere dicitur, proculdubio patet quod quisquis sancto
viro coniungitur eius nimirum conversacionis igne recreatur.
fol. 80ra: Quod vero repercussum rubicundum reddit colorem, signat quod luce sapiencie repercussus in perfecta
operacione depromit in se fervorem ardoris caritatis, et eciam moriendi pro Christo desiderium.
fol. 80ra: Eximii autem sunt oleo similes. Hoc est qui in operum perfectione manifeste pandunt affectum misericordie.
fols. 80ra - 80rb: Per locustum, que super crura posteriora innitens velocem in altum facit saltum sed cito decidit,
signari potest elevacio in altum per nisum. Super hec temporalia posteriora cito decidit.
fol. 80rb: In berillo itaque sculpitur locusta quando in iugi memoria eorum qui resplendent tanquam berillus superna
gracia describitur quod [1 2Mach. 2:62] "gloria inpii stercus et vermis; hodie extollitur et cras non invenietur." In
quibus describitur et illud Iob 21: [Iob 21:13] "Ducunt in bonis dies suos, et in puncto ad inferna descendunt." Et illud
Isaie 30: [Is. 30:12-14] "Pro eo quod exprobrastis verbum hoc, et sperastis in calumpniam et tumultum, et innixi estis
super eo, propterea erit vobis iniquitas hec sicut interrupcio cadens, et requisita in muro excelso, quoniam subito, dum
speratur non, veniet contricio eius, et comminuetur sicut conteritur lagena figuli contricione prevalida, et non invenietur
de fragmentis eius testa in qua portetur igniculus de incendio, aut hauriatur aque parum de fovea." Hoc est itaque
locusta per nisum super terrena elacio cito decidua, que bene dicitur marina, quia variis amaritudinibus respersa.

