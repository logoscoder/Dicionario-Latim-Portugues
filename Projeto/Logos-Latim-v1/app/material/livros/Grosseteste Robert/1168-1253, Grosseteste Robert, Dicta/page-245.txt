138

DICTUM 138"SINT LUMBI VESTRI PRECINCTI"

Manuscript Source: Oxford, Bodleian Library MS Bodley 798 (SC 2656), fols. 113rb - 115ra.
INC: Officium enim nostrum qui ad sacros ordines promovemur bipartitum est.
EXPL: Has lucernas in manibus portamus cum illud quod interius lucet in sciencia et fervet in affectione extra panditur
in bonorum operum execucione ad laudem et gloriam Domini nostri Iesu Christi, cui est honor et gloria in seculorum
secula, Amen.
Sermo in celebracione ordinum de hoc verbo, "Sint lumbi vestri precincti"
fol. 113rb: Officium enim nostrum qui ad sacros ordines promovemur bipartitum est. [cf. Ex. 33, etc.] Primum namque
est ut celsitudine contemplacionis et fervore dilectionis celos penetremus, ibique in secreto quasi de tabernaculo cum
Moyse, Domino respondente, et quid in nobis loquatur audiamus. Secundum est ut que in secreto contemplacionis intus
a Domino audierimus dilectio in proximi ad proximorum edificacionem foras pandamus.
fol. 113rb: Utrique iam dicto officio competit lumborum precinctio. Beato namque Iob, Domino respondente de turbine
audituro, ab ipso Domino dictum est, [Iob 38:3] "Accinge sicut vir lumbos tuos." Et iterum Ieremie, mittendo ad
predicandum populo, dictum est, [Ier. 1:17] "Tu igitur accinge lumbos tuos, et surge, et loquere ad eos omnia que ego
precipio." Bene igitur nobis, quibus congruit utrumque officium divinum, scilicet in secreto contemplacionis intus
audire et audita proximis foras predicare, dictum est, [Luc. 12:35] "Sint lumbi vestri precincti."
fol. 113rb: In lumbis multum viget carnalis concupiscencia. Propterea frequenter in scriptura lumborum nomine
signatur spiritualiter luxuria. Multociens vero generaliter per lumbos signatur concupiscencia, que secundum Iohannem
Apostolum in tria dividitur, [1 Ioan. 2:16] "In concupiscenciam carnis, in concupiscenciam oculorum, et superbiam
vite," que tria exponens Augustinus, [Augustinus, ? cf. Conf. 3:8; chk. glossa ord. ad loc., ] "Concupiscenciam carnis
appellat libidinem senciendi, concupiscenciam oculorum libidinem cognoscendi vel curiostitatem, superbiam vite
libidinem principandi."
fols. 113rb - 113va: Est autem libido senciendi immoderatus appetitus voluptatis que sentitur in operibus quinque
sensuum, utpote libido gustandi est immoderatus appetitus voluptatis que sentitur in comedendo et bibendo, libido
tangendi est immoderatus appetitus voluptatis que sentitur in contactu mollium, et sic de ceteris sensibus. Libido vero
cognoscendi, que curiiositas dicitur, est immoderatus appetitus voluptatis que habetur in cognicione scienciarum,
maxime illarum que non sciencie pietatis. Libido autem principandi est immoderatus appetitus voluptatis quem habet
homo ex eo quod dominatur et preest hominibus ceteris. Hanc tamen nominavit Iohanne superbiam vite, quasi
specialiter denotans huius maliciam continuo subiunxit, [1 Ioan. 2:16] "que non est ex Patre."
fol. 113va: Iste igitur tres libidines sive concupiscencie lumbi sunt quas precipimur precingere. Lumbos namque
precingere nichil aliud est quam libidinem senciendi, libidinem cognoscendi, libidinem principandi, ne immoderacius
exuberent, cohibere. Cingulo vero quo lumbi isti sunt constringendi ex quattuor quasi filis et coloribus contexitur,
videlicet ex timore pene peccati, ex horrore feditatis peccati, ex verecundia et rubore peccandi, ex amore pulcritudinis
virtutis opposite peccto. [Ex. 39:28] Hoc est cingulum quod precepit Dominus fieri Aaron sacerdoti ex quattuor
coloribus preciosis, quorum primus, ut dixi, est timor pene peccati. Quis enim habet cor tam induratum qui timore pene
non cohibeat concupiscencias suas si intime meditetur penas eminencium(?) post concupiscencias suas? Quis enim non
refrenet concupiscencias suas si meditetur ardentis stagnum sulphuris, cuius ignis tenebrosissimus, fetidissimus,
urentissimus, et inextinguibilis, quia nec extinguetur, sicut dicit Crisostomus, nec extinguet, sed "quos semel recipiet
eos non extinguens inextinctus eternaliter exuret." [Chrysostomus, ??? all of following three paragraphs from
Chrysostom? cf. Dictum 106]
fols. 113va - 113vb: Si meditetur ab hinc subitum transitum ad aquas nivium frigidum, ubi stridor horribilis dencium,
meditare insuper lectum in quo reponens post illud balneum, quem describit Isaias, dicens 14 capitulo, [Is. 14:11]
"Subter te sternetur tinea, et operimentum tuum vermis." Ecce qualis lectus culcitra tua serica erit tinea coopertorium de
preciosis et variis pellibus, erit [Is. 66:24] "vermis qui non morietur." Oculos hic vagos ad concupiscendum, ibi
tenebunt tenebre palpabilis que cogent miserabili voce clamare, [cf. Apoc. 8:13] "Ve! Ve! Ve!" Quante sunt tenebre,
sicut scriptum est in Iob 18, [Iob 18:5-7] "Lux impii extinguetur, nec splendebit flamma ignis eius; lux obtenebrescet in
tabernaculo illius, et lucerna que super eum est extinguetur; artabuntur gressus virtutis eius, precipitabit eum consilium
suum." [cf. Mt. 18:34] Nec aspectu occurret nisi undique dire facies crudelium tortoris. [Iob 18:11] "Undique enim
terrebunt eum formidines." Auris que non avertitur hic ab auditu iniquitatis, ibi replebitur diro ululatu et gemitu quam
horrende sonabunt lingue que hic iniquitatem in excelso sunt loqute. Hunc gemitum et ululatum describit Philosophus
in Libro sapiencie, loquens hec verba de dampnatis, [Sap. 5:2-9, 13-15] "Videntes turbabuntur timore horribili,
[gementes pre angustia spiritus,] dicentes intra se penitenciam agentes, et pre angustia spiritus gementes, hii sunt quos
aliquando habuimus in derisum, et in similitudinem improperii; nos insensati vitam eorum estimabamus insanium",
usque, "<ecce quomodo computati sunter inter filios Dei,> inter sanctos sors illorum est; ergo erravimus a via veritatis,
et iusticie lumen non luxit nobis, et sol intelligencie non ortus est nobis; lassati sumus in via iniquitatis et perdicionis, et

