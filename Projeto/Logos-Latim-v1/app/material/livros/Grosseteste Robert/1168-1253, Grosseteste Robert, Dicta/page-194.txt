107

DICTUM 107 DE QUIBUS<DAM> PROPRIETATIBUS COLUMBE

Manuscript Source: Oxford, Bodleian Library MS Bodley 798 (SC 2656), fols. 88vb - 90ra.
INC: Psalmus 54: "Quis dabit mihi pennas sicut columbe?"
EXPL: Illum declinet quia caritas in scripture puritate et speculo assidue meditatur ut in illa diaboli hastucias prevideat,
agnoscat et declinet.
De quibus<dam> proprietatibus columbe, super hunc versum, "Quis dabit pennas sicut columbe"
fol. 88vb: Psalmus 54: "Quis dabit mihi pennas sicut columbe?" Rabanus ait, [cf. Hrabanus Maurus, De universo, 8, 6
(PL 111.348-9 ?)] "Columbe dicte sunt quod earum colla ad singulos conversiones colores mutent. Aves mansuete et
simplices, et in hominum multitudine conversantes, ac sine felle, que nidos frequentant et prolem multiplicant, et
osculo amorem concipiunt. Ungue vel rostro non ledunt, minores aviculos non invadunt. Puro vescuntur grano,
mortibus et cadavere non pascuntur, gemitum habent pro cantu, super aquas sedent ut ancipitrem previsa umbra in aqua
declinent."
fol. 88vb: Significat autem columba Deum, ut in Ieremia, [Ier. 50:16] "A facie gladii columbe unusquisque ad populum
suum convertetur, et singuli ad terram suam fugient," quia unusquisque a facie verbi Domini ad populum sanctorum
patrum convertetur, et singuli ad terram vivenium, que est hereditas Domini, confugiunt.
fol. 88vb: Columba quoque Spiritum sanctum significat, ut in Evangelio, [Ioan. 1:32] "Vidi Spiritum descendentem
sicut columbam super eum." Columba eciam significat ecclesiam, ut in Canticis, [Cant. 2:14] "Columba mea, in
foraminibus petre et in cavernis macerie." Et in eodem 6o, [Cant. 6:8] "Una est columba mea, perfecta mea, una est
matris [matri MS] sue."
fol. 88vb: [Is. 60:8] Columbe Apostoli sunt, ut Isaia 6, "Qui sunt isti qui ut nubes volant, et quasi columbe ad fenestras
suas?"
fols. 88vb - 89ra: Columbe Iudei, ut Sophonia 3o, [Soph. 3:1] "Ve provocatrix, et columba non audiunt vocem," ubi
littera nostra est, "Ve provocatrix, et redempta civitas, columba. Non audivit vocem, et non suscepit disciplinam. In
domino non est confisa. Ad Deum suum non appropinquavit." Et in Osee 7o, [Os. 7:11] "Et factus Effraym quasi
columba seducta non habens cor." Potest eciam hec columba significaresimplicitatem fatuam, deceptibilem ex facili.
fol. 89ra: Item, duo pulli columbarum duplex penitencie lamentum. Unde Levitico 12o, [cf. Lev. 12:8] "Si non valuerit
manus eius offerre pecus, offerat duos turtures aut duos pullos columbarum."
fol. 89ra: Per columbam itaque maxime caritas significatur. Et prerogativa aliqua caritatis informati significantur,
quibus bene congruit quod [cf. 1 Cor. 9:22; Rom. 12:15] "ad conversiones singulas colores mutant," quia, cum
Apostolo, omnibus omnia fiunt, ut omnes lucrifaciant, qui cum lugentibus lugent, cum gaudentibus gaudent, cum
infirmatis infirmantur, cum scandalizatis uruntur.
fol. 89ra: Vel in collo maxime est hec conversio, quia in collo, per quod verbum profertur, verbum significatur, quia
prerogativa caritatis dicantur que est unctio docens de omnibus verbum scripture. Unde et idem secundum litteram, pro
varietate singulorum auditorum mutant in varios colores et varias luces spiritualium intelligenciarum. Hec varietas
significatur tam per manna omnimodi saporum quam per corpus camalionis, quam eciam per abissi fluitantem
superficiem, in quibus refulget color multimodus.
fols. 89ra - 89rb: Hec quoque caritas habet simplicitatem que corpus totum, hoc est congeriem operum, reddit lucidum.
[Bernardus, Liber de praecepto et dispensatione, 36-37 (ed. vol. 3, 279)] "Vera autem simplicitas," ut ait Bernardus,
"duo habet necessaria: caritatem in intencione, et veritatem in electione. Nam si bonum quidem diliget, sed verum non
eligit, habet quidem zelum Dei, sed non secundum scienciam, et nescio quemadmodum iudicio veritatis vera esse
poterit cum falsitate simplicitas, aut vera potest dici simplicitas, quam simplex ignorat veritas. Scriptum est autem quia
'ignorans ignorabitur.' Patet ergo laudabilem istam et a Deo laudatam simplicitatem absque hiis duobus non esse bonis,
benevolencia atque prudencia, ut oculus simplex non solum pius, qui fallere nolit, sed cautus sit, qui falli non possit.
Ceterum, sicut oculum simplicem duo ista faciunt bona, amor boni et cognicio veri, sic nequam oculum duo e regione
mala constituunt: cecitas, qua fit ut veritatem non agnoscat, et perversitas, qua fit ut diligat iniquitatem."
fol. 89rb: Caritas eciam mansuetudinem habet columbinam. Hec est enim que hominem nature sue perficit proprietate,
sive qua homo exuit hominem et induit naturam bestialem, quia homo est animal mansuetum natura. [cf. Isidorus,
Etymologiae, 10, 168] Dicitur autem mansuetum quasi manui assuetum, quia hec est humana natura, bonis et piis
operibus assuescere, eisque favere et assentire. Quid est mansuetudo? Mansuetudo est virtus qua tollerantur mala cum
amore eius a quo inferuntur. Unde Gregorius, [cf. Gregorius Magnus, Moralia in Iob; idem, Homiliae in Hiezechihelem
prophetam, 8, 2; 1, 7] "Paciencia que tollerat et non amat, non est virtus mansueudinis, sed velamentum furoris."
fol. 89rb: [cf. Augustinus, Enarrationes in Psalmos, 54, 9] Hec quoque in hominum multitudine conversatur, quia
columba elongans se fugiens ut eciam in deserto maneat, non manet singillatim, ut ait Augustinus, quia tenet in deserto
manentes caritas cum multis maneant. Soli sunt in deserto, soli in consciencia, sed non soli in caritate. Si enim caritas
ad omnes dilatatur, eciam ad inimicos, et, [Matt. 6:21] "ubi est thesaurus tuus, ibi est et cor tuum," hec est, ubi est res
amata, ibi est amor tuus, non potest caritas esse solitaria, nec ab hominum conversacione separata. Hoc enim facit Dei

