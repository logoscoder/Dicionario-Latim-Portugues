132

DICTUM 132 DE INTEGRITATE HOMINIS

Manuscript Source: Oxford, Bodleian Library MS Bodley 798 (SC 2656), fols. 107rb - 107va.
INC: Homo integratur ex anima et corpore, constante ex omnibus menbris officialibus debitis humane integritati
existentibus in disposicione integritatis secundum numerum et quantitatem et figuram, secundumque tertia si assit
valitudo, quarta potest compleri perfecte officium unicuique menbro debitum.
EXPL: Quod si ita est, remansit in Ada idem pectus et integrum post coste ablacionem.
fol. 107rb: Homo integratur ex anima et corpore, constante ex omnibus menbris officialibus debitis humane integritati
existentibus in disposicione integritatis secundum numerum et quantitatem et figuram, secundumque tertia si assit
valitudo, quarta potest compleri perfecte officium unicuique menbro debitum. Nec est verisimile quod corpus totaliter
fluat, sed remanet idem, contractum ex causis sementivis, per quod semper stans fluit ad generatum ex nutrimento,
sicut aqua per idem vas. Nec est aliud menbrum propter aliud, et aliud ex nutrimento adveniens et fluens, nec est aliud
vel diminutum menbrum, licet de carne substanciali contracta ex causis sementivis aliquid tollatur, cuius ablacio non
tollit menbro aut numerum, aut magnitudinem, aut figuram. Et eciam si ablacio particule carnis substancialis minueret
magnitudinem, dummodo in tali magnitudine plene posset perfici officium menbro debitum, non faceret ablacio
menbrum aliud aut illud esse menbrum diminutum.
fols. 107rb - 107va: Similiter, si carni substanciali menbri sit aliquid additum per nutrimentum quod non permittent
predicta tria, aut [at MS] si unum horum permittat, nichilominus potest menbrum esse complete operacionis, illud
additum non facit menbrum aliud superfluitatem in menbro ad ydemptitatem, aut et integritatem hominis non exigitur
nisi ydemptitas anime et ydemptitas et integritas menbrorum officialium. Patet igitur quod non oportet hominem
resurgere cum sua carne substanciali tota vel sola, nec quicquid tollitur hic de alicuius carne substanciali resurget in eo
a quo tollitur, aut in alio, quia semen parturiale decisum ab homine potest perire antequam ameretur et in nullo
resurgere, ut videtur. Quid autem, aut quantum, de adgenerato ex nutrimento resurget in unoquoque? Si tamen totum,
aut eius ad quantum scilicet decet et expedit, resurget, novit ille solus ad cuius vocem mortui resurgent.
fol. 107va: Intencio autem in predictis per carnem corpoream menbri massam nec est quelibet pars quantitativa corporis
proprie pars menbri aut hominis, sed pars quanti. Similiter quod extrahitur per propagacionem et seminis decisionem
non est proprie pars quanti vel hominis, sed forte dici potest pars materie multiplicabilis. Partes autem hominis sunt
caput, manus, caro et os, et cetera menbra officialia et similia, que omnia manent eadem sub diversis magnitudinibus,
quorum alico destructo non manet homo integer.
fol. 107va: Item, forte de integritate et perfectione pectoris non est ut habeat tot vel tot costas, sed ut habeat costas
sufficienter, cor protegentes, in quocumque sunt numero. Quod si ita est, remansit in Ada idem pectus et integrum post
coste ablacionem.

