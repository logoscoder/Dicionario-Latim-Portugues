38

DICTUM 38 SERMO DE HOC VERBO DOMINI, "PAX VOBIS."

Manuscript Source: Oxford, Bodleian Library MS Bodley 798 (SC 2656), fols. 28va - 29va.
INC: Consuetudo regum potentum est ut, postquam victoriam facerint, hostesque triumphaverint, pacem suam
declamare faciant voce preconiali.
EXPL: Hic perveniet ad pacem summam, ubi nulla est discordia, ubi cor nostrum et caro nostra simul exultabunt in
Deum vivum. [unum MS] Amen. Fiat.
fol. 28va: Consuetudo regum potentum est ut, postquam victoriam facerint, hostesque triumphaverint, pacem suam
declamare faciant voce preconiali. [cf. Deut. 3:24] Rex noster potentissimus Christus, rex lucis et humilitatis et vite,
regem fortem de quo dicitur quod non est fortitudo super terram que posset ei comparari. Regem tenebrarum, regem de
quo dicit Iob: [Iob 41:25] "Ipse est rex super omnes filios superbie," regem qui tenebat mortis imperium nuper in cruce
mirabiliter triumphavit, et vere mirabiliter triumphavit, quia unde ceteri vincuntur noster rex vicit.
fol. 28va: Ceteri enim bellatores moriendo vincuntur, rex autem noster moriendo triumpho potitus est. Visne scire
racionem huius miri? Rex noster vita est; rex contra quem dimicavit mors est. [Cassiodorus, Exposito Psalmorum, Ps. 3
(CCSL 97)] Non potuit autem, ut dicit Cassiodorus, mors vinci nisi vita subintraret mortem, sicut non vincuntur tenebre
nisi per lucis subintracionem in locum tenebrarum. Et generaliter nulla vincitur defectio vel privacio nisi per
subintracionem essencie vel habitus. Ut igitur mors vinceretur oportuit ut vita moreretur.
fol. 28va: [cf. Ioan. 14:6] Rex itaque noster Christus, qui est via, veritas, et vita, nuper, ut dictum est, [cf. Cassiodorus,
Expositio Psalmorum, Ps. 27] "moriendo mortem superavit." Propterea, ut mos est victoris per regnum suum, id est per
ecclesiam, non alicuius preconis sed voce propria pacem suam homine declamavit. Et bene non preconis voce pax ista
declamatur, quia nisi eam declamasset veritas, non crederetur declamacio verax, cum adhuc in regno eius senciatur
dura conflictio spiritus rebellantis carni, demonibus, et mundo.
fols. 28va - 28vb: Preterea, cum dicat ipsa veritas: [Matt. 10:34] "Non veni pacem mittere sed gladium," si alterius voce
"pax vobis" diceretur, vox veritati contraria putaretur, presertim cum utrumque dicente veritate, scilicet "non veni
pacem mittere, sed gladium," et "pax vobis," non dilucide pateat quomodo utrumque simul veritatem habeat. Sed ad
concordiam in hiis verbis veridicis declarandum, ymaginemur aliquem qui regnum alterius fraudulenter et iniuste
invasisset et sibi subiugasset. Et ymaginemur heredem contra eum dimicasse, eumque sic vicisse non ut omnino nullus
sit in eo motus rebelligerans, sed ut nullus sit eius motus quem superare non possit, omnis viriliter resistens. In hoc ergo
casu omnis virilis in potestate et in securitate si vellet pacem haberet, licet nondum omnis motus rebellans quiesceret.
Sic itaque per Christi victoriam in passione mors est triumphata, id est diabolus, peccatum, et peccati fomes, ac per
consequens mors corporis penalis, non ut omnino non sit motus spiritui nostro rebellans, sed ut omnem rebellantem
motum superare possit spiritus fortiter resistens. Habet igitur per Christi passionem spiritus noster pacem in potestate et
firmissime spei securitate, licet adhuc actu senciat impulsus ex demonibus, mundo, et carne rebellante. Hec ex victoris
nostri impotencia relictus est adhuc motus rebelligerans et vincere impotens, sed ex eius misericordia, ut haberemus ex
certamine victorioso coronam et firmaretur in nobis amplius humilitas, ceterarum virtutum custos et conservatrix.
fols. 28vb - 29ra: In agone itaque certaminis adhuc sudamus ut pacem per regis nostri victoriam iam in causa et in
potestate habitam uberius iam actu possideamus. Sed quid est hec pax ad quam agonizantes ut habeatur actu
suspiramus? Hec est, ut ait Augustinus: [Augustinus, De civitate Dei, 19, 13] "Ordinatissima et concord[at]issima
societas fruendi Deo et invicem in Deo," ubi spiritus hominis, id est facies racionis eius superior, illustratur luce eterne
veritatis, [cf. 1 Cor. 13:12] in qua videt Deum facie ad faciem sicut est, quemadmodum scriptum est: [Ps. 33:10] "In
lumine tuo videbimus lumen." [cf. Iac. 1:17] In cuius luminis claritate contuebimur simul, sine successionis
vicissitudine et vicissitudinis obumbracione, et sine finis terminacione, speciositatem omnis pulcritudinis tam create
quam increate, quia in increata pulcritudine scripta est per eternas raciones omnis pulcritudo creata, sicut scriptum est:
[Ps. 49:11] "Et pulcritudo agri," id est latitudinis mundi, "mecum est." Quia que in se temporaliter transeunt, in eternis
racionibus suis ibi perpetuo stant, et que hic ad non esse transeunt et in mortem, in illis racionibus perpetuo vivunt.
Sicut scriptum est: [Ps. 101: 27-28] "Ipsi peribunt, tu autem permanes; et omnes sicut vestimentum veterascent," etc.
"Tu autem idem ipse es, et anni tui non deficient." Et alibi: [cf. Ioan. 1:3-4] "Quod factum est in ipso vita erat."
fol. 29ra: Informabitur itaque aspectus mentis nostre tocius pulcritudinis perpetua et clarissima visione. Conformabitur
itaque affectus noster in omnibus voluntati divine, ut totum velimus quod ipse vult nos velle, nichilque velimus nisi
quod vult nos velle, ac per hoc volemus omne et solum quod volendum est, habebitque unusquisque omne quod volet,
cum nichil male volet. Et hec est vera beatitudo: habere omnia quod quis vult, et nichil male velle.
fol. 29ra: Hec itaque superioris faciei mentis nostre cum increate veritatis pulcritudine et bonitate conformitas, cum illi
superiori faciei sic disposite obtemperabunt plenissime omnes inferiores vires anime, ipsisque omnibus nisibus virium
anime obtemperabit corpus sine omni difficultate et rebellione cum complebitur quod in Psalmo canitur: [Ps. 3:3] "Cor
meum et caro mea exultaverunt in Deum vivum." Hec inquam descripta cum Deo ordinata conformitas a summo anime
descendens in ymum corporis est pax illa quam Filius Dei vult esse nobiscum, nunc per spei certitudinem et

