occulta aliis luce veritatis fallere volunt et deludere ipsi econverso subtracta eis luce veritatis fallantur, aliosque fallere
non possunt.
fol. 8rb: Item, mendax fingit se nuncium veritatis, et quid est hoc nisi cum [2 Cor. 11:14] "Sathana transfigurare se in
angelum lucis?"
fol. 8rb: Item, mendax, quantum est de se, dat esse non enti. Sed hoc est proprium solius Dei, scilicet esse dare non
enti. Mendax ergo, quantum est de se, se parificat potencie Dei. Et quid congruencius quam hanc potenciam ex corde
usurpantem ab eadem potencia disperdi? Unde, [Ps. 5:7] "Perdes omnes qui loquuntur mendacium."
fol. 8rb: Quid autem est mendacium nisi tenebrosum fingens se lucidum quod in tenebris videtur lucere, sed in luce
patent eius tenebre. Est itaque mendacium sicut lignum putridum, quod in nocte se fingit lucidum, sed sub luce diei
invenitur obscurum.
fol. 8rb: Item, cum veritas sit anime cibus, quod se fingit verum fingit se anime cibum. Qua propter mendacium bene
comparatur pomis que nascuntur in Sodomis. Que dico poma nascuntur virencia sub tanta specie maturitatis ut
videntibus edendi desiderium gignant, sed si carpas, fatiscunt et resolvuntur in cinerem, fumumque exalant quasi adhuc
ardeant.

