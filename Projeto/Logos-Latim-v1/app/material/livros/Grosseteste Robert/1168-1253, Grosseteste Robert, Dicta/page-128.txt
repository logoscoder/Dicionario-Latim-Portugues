76

DICTUM 76 DE HABITACIONE IN TERRA, ET SUB TERRA, ET SUPER TERRAM

Manuscript Source: Oxford, Bodleian Library MS Bodley 798 (SC 2656), fols. 55vb - 56ra.
INC: Domine Deus meus "exaltasti super terram habitacionem meam."
EXPL: Qui respuunt mundum, in celo conversantur cum angelis.
fol. 55vb: Domine Deus meus "exaltasti super terram habitacionem meam." Terra est caro hominis. Unde et primo
homini dictum est: [Gen. 3:19] "Terra et pulvis es, et in pulvere reverteris." Et ibidem: [Gen. 3:17] "Maledicta terra in
opere tuo."
fol. 55vb: Quidam itaque habitant sub hac terra, quidam super hanc terram, quidam vero supra hanc terram, longe
elevati ab illa, sicut quedam animalia habitant sub hac terra visibili, utpote vermes quidem et talpe, quedam vero super
terre huius superficiem, ut homines et bestie, aves vero sublime petunt, angeli autem habitant in celestibus, longe a terra
remoti.
fol. 55vb: Hii itaque sub terra carnis sue habitant quibus dominatur carnalis voluptas, utputa luxuria et gula. Qui autem
domant et subiciunt sibi carnem usque ad castitatem coniugalem, hii terram tangunt, sed super illam habitant, habentes
lucem celi et liberum ayera haurientes. Qui autem a carne seiuncti sunt usque ad castitatem vidualem quasi cum avibus
sublime volant. Qui vero usque ad castitatem virginalem quasi cum angelis celum tenent.
fols. 55vb - 56ra: Item, terra est amor terrenorum sive terrena amata. Cui ergo per cupiditatem dominantur terrena, sub
terra habitat in tenebris, de quibus ait Psalmista: [pS. 62:10] "Introibunt in inferiora terre." Qui vero amat terrena, non
tamen progrediens in amorem illicitum ut sit cupiditas terre, adhuc incola est sed super illam habitans. [cf. 1 Cor.
15:47; Col. 4:1] Qui vero terrena contempnunt et abnegant pre amore celestium, hii cum Apostolo non iam in terra sed
in celo conversantur. Hii precipue dicere possunt: [Ecclus. 51:13] "Exaltasti super terram habitacionem meam."Qui
itaque abutuntur mundo, sub terra sunt. Qui licite utuntur in terra, cum hominibus habitant. Qui respuunt mundum, in
celo conversantur cum angelis.

