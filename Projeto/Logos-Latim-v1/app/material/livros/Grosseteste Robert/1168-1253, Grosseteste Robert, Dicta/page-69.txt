mencientes. De eorum enim defectu, quasi de speculo quodam mendaci, subditi videntur sibi esse vite laudabiles, cum
forte vere sint vituperabiles.
fol. 30va: Cur enim non videretur subditus sibi laudabiliter vivere, qui equiperat aut precellit vivendo prelatum
ecclesie? Vitam autem prelatorum speculum esse subditorum monet Apostolus dicens Thimotheo, gerenti tipum
prelatorum: [1 Tim. 4:12] "Exemplum esto fidelium in verbo, in conversacione, in fide, et in castitate." Et ad Titum,
secundo: [Tit. 2:7-8] "In omnibus teipsum prebe exemplum bonorum operum: in doctrina, in integritate, in gravitate,
verbum sanum, irreprehensibile, ut is qui ex adverso est vereatur, nichil habens malum dicere de vobis."
fol. 30va: [1 Petr. 5:3] Prelatos eciam esse specula subditorum monet Petrus, cum dicit eos debere formam fieri gregi
ex animo. Speculum enim actu, speculum et opus agens speculi, forma est et exemplum aspicientes in ipsum. Sed
consideracione dignum est quod in speculo oculi ymago apparet recte formacionis tamen pusilla. Et quid est hoc quod
aspiciens in oculi speculo se videt parvum, nisi quod subditi in celsitudine doctrine et conversacionis prelati se debent
pusillos agnoscere, et in eorum preclara humilitate ad staturam parvulorum se contrahere? Convertantur et efficiantur
sicut parvuli, audientes illud Evangelii: [Matt. 18:3] "Nisi conversi fueritis et efficiamini sicut parvuli, non intrabitis in
regnum celorum."
fol. 30va: Oculus autem a pulvere et levibus festucis leditur, et in lacrimas deducitur, a quibus cetera menbra nil
paciuntur. Sic prelatum ecclesie pulvis et festuce venialium in lacrimas compunctionis deducunt, eique sunt sensibilia
et dolorosa, que subiecto plebi sunt velut insensibilia. Item fumus et nebula solum oculum attactu contristant, et non
menbra cetera. Sic desiderium quantumvis parvum terrenorum et nebule fantasmatum corporalium, que plebi sunt
insensibilia, prelatis sunt gravia, cupientibus absolvi ab omni amore terrenorum et videre lucem veritatis sine nubilo
fantasmatum.
fols. 30va - 30vb: Oculus eciam sicut celum movetur, non mutans locum. Sic prelati ecclesie fixi in loco suo, scilicet
Deo, per contemplacionem moventur prospiciendo et providendo necessitatibus subditorum per actionem. De fictione
hac in Abacuk 2o dicitur: [Hab. 2:1] "Super custodiam meam stabo, et figam gradum super municionem meam, et
contemplabor ut videam," etc.
fol. 30vb: Oculus quoque rotundus est, non habens angulum quo pungat, nec cavum quo sordes colligat. Sic et prelati
ecclesie rotundi sunt, ad opera bona volubiles, non habentes pungitivum aliquid ire quo ledant, vel cavum cupiditatis
quo sordes colligant. [cf. Tit. 1:7] Oportet enim prelatos ad omne opus bonum esse paratos, non litigiosos, non
iracundos, non percussores, non turpis lucri cupidos, sicut dicit Apostolus. [1 Cor. 9:22] Vere volubilis fuit idem
Apostolus in omnem partem, qui omnibus omnia factus est, ut omnes lucrifaceret.
fol. 30vb: Oculus eciam rotundus est ut omnes colorum immutaciones undique venientes et in apprehensionem visus
transeuntes ad angulos rectos suscipiat. [cf. Deut. 17:11] Sic prelatus et iudex ecclesie omnia que deferuntur ad eius
agnicionem suscipere debet sine declinacione aliquorsum, ut videlicet non declinet favore vel odio, spe vel [eciam MS]
timore, ad dexteram vel ad sinistram. Ad angulos equales suscipiat omnes immutaciones, faciens quod per Moysen
precipitur ecclesie iudicibus: [Deut. 1:16-17] "Audite illos; quod iustum est iudicate, sive civis sit ille sive peregrinus;
nulla erit distancia personarum. Ita parvum audietis ut magnum." Et idem, Deuteronomii 16, ait: [Deut. 16:18] "Iudices
constitues per singulos tribus, qui iudicent populum equo iudicio, nec in alteram partem declinent." Sicut autem iudices
querimonias in sui cognicionem suscipientes nusquam declinant, sed ad angulos rectos suscipiunt, sic et conquerentes
nusquam declinantes in eorum cognicionem intrare debent. Unde et conquerentibus a Moyse dicitur eodem libro:
[Deut. 17:11] "Sequeris sentenciam eorum," id est iudicum, "nec declinabis ad dextram nec ad sinistram."
fols. 30vb - 31ra: Solus autem oculus inter menbra exteriora habet cooperculum, crebra apercione et opercione
ostentans et occultans ipsum. Hoc est quod in prelato maxime debet esse recordacio novissimorum, ut sui oculi ad
modicum apericionem, et post modicum occultacionem, intelligat, ut agnoscat scilicet quod [Iac. 4:15] "vita eius vapor
est, ad modicum apparens," et quod [Ps. 143:4] "dies hominis tanquam umbra pretereunt," ut intelligant eciam de
omnibus istis caducis quam ad modicum parent et cito decidunt. In hac cognicione quasi crebra est apercio in visione
ortus rerum et opercio in agnicione occasus.
fol. 31ra: Attende eciam quod tunica oculi communiter alba est. Et quid est hoc nisi quod coadunare debet ceteras
virtutes in prelato albedo et candor manifeste castitatis?
fols. 3ra - 31ra: Item, nullum visorum simul videtur totum, quia nulla viatorum intelligencia, eciam prelati, qui puriore
utitur intelligencia, aliquid intelligibilium perfecte comprehendit. Sicut enim ait Salomon in Ecclesiastico: [Eccle. 1:8]
"Cuncte res difficiles; non valet eas homo explicare sermone. Non saturabitur oculus visu, nec auris auditu impletur."
Item, octavo: [Eccle. 8:17] "Intellexi quod omnium operum Dei nullam possit homo invenire racionem eorum que fiunt
sub sole, et quanto plus laboraverit ad querendum, tanto minus inveniat." Et Ecclesiastico primo: [Ecclus. 1:2] "Arena
maris," etc. et Iob 38: [Iob 28:4] "Indica michi, si habes intelligenciam," etc. In patria autem oculo mentis omne visibile
simul totum videbitur. Quanta ergo diligencia, quanto conamine illuc tendendum est, ubi uno aspectu omnia
videbuntur, quorum nec unum nunc videri potest, quotvis contuitibus.
fol. 31ra: De suppositis oculo, que in eadem linea videntur a remociori apparent elevaciora, et de superpositis, que
videntur in eadem linea a remociori apparent demissiora. Sic de temporalibus racioni naturaliter suppositis, quia minus
discernuntur, et quasi a remociori videntur, apparent meliora, beaciora, elevaciora. Cum autem a propinquiori melius
discernuntur, viliora et dimissiora reputantur. Quanto enim a propinquiori videtur, tanto defectui, et ei quod est non
esse propinquius esse cognoscitur. Item, quanto maiori experiencia aliquid de prosperis mundi cognoscitur, tanto

