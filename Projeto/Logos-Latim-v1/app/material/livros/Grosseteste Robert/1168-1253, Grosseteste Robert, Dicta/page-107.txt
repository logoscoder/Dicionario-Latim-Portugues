potencia sit nobis impressus timor, de sapiencia veritas, de bonitate benignitas, ut timor peccatum occidat, veritas
sepeliat, benignitas ad vitam gracie resuscitet.
fol. 48va: Timor autem impressus de potencia sub quadam oppositione imprimentis potencie gerit similitudinem, velud
cum de sigillo habente figuras cavas imprimitur cera, cera impressa reportat figuras similes sed convexas et ordine
converso legendas. Unde similitudinem sigilli sub quadam contrarietate reportat cera. Taliter videtur timor impressus a
potencia. Aliter vero veritas et benignitas a sapiencia et bonitate, quia non est hec similitudo contraria sed solum
imitatoria.
fol. 48va: Item, debemus et hanc similitudinem de summa Trinitate reportare, ut sicut indivisa sunt Trinitatis opera, sic
in nobis indivisibiliter operentur sapiencia, potencia, voluntas recta. Cum enim in nobis operatur potencia sine
sapiencia, efficit errorem; cum vero operatur sine voluntate recta, efficit iniquitatem; cum vero potencia operatur sine
utrisque, efficit errorem et iniquitatem. Cum vero vel utraque vel altera predictarum operari incipit absque potencia,
efficit defectionem, invenitque illud probrosum. "Hic incepit edificare et non potuit consummare."

