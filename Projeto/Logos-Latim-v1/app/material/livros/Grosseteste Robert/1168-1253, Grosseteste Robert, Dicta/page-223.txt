macula acuminis vel viscositatis; obvia lingue, implet vacua eius et lenit asperitatem, cedat siquid fuerit mordens,
delectatque.
fol. 102vb: Item, dulcis cibus carens predicta macula saporosior omnibus cibis aliis natura erit, quia naturaliter vicinior
est sanguini, mundificans et lavans nocumentum gustus, ventrem temperate humectans sine labore nature, parvas feces
faciens, laxans, maturans, non multum calefaciens, dura mollificat cum humiditate sua, mollia indurat cum caloris sui
subtilitate.
fol. 102vb: Omnia autem nutriuntur dulci, vel simpliciter vel commixte, quia omne nutribile aliquam dulcedinis
quantitatem maiorem vel minorem oportet habere, secundum quod approximat nutrimento vel elongatur ab eo. Non
nutribile autem caret omni dulcedine; non habent enim nutrimenta quecumque non sunt dulcedinem habencia. Cibaria
enim amara, salsa, acuta, stiptica, non sunt simplicia, sed tamen qualibet respectu dulci composita, et si non apparet
dulcedo in eis, tamen latet quedam nutritiva dulcedo secundum qualitatem suam.
fol. 102vb: Dulcedo itaque sapientia incarnata potest intelligi. Unde super hunc versum Psalmi, [Ps. 30:20] "Quam
magna multitudo dulcedinis tue, Domine," dicit Augustinus, [Augustinus, Enarrationes in Psalmos, 30, 2, 3, 6] "Nichil
dulcius immortalitate sapiencie." Igitur hec dulcedo Sapiencia est, quia dicit Ecclesiasticus 25, [Ecclus. 24:27] "Spiritus
enim meus super mel dulcis, et hereditas mea super mel et favum," que per assumpcionem carnis substancie grosse et
terree facta est. Verbum enim caro factum dulce est, grossum et terrenum.
fols. 102vb - 103ra: Per hanc eandem carnis assumpcionem humane complexioni assimilatur, eciam [Phil. 2:7]
"similitudinem habet," ad Ephesios 2o, "factus est et habitu inventus ut homo." Et ad Hebreos 2o, [Hebr. 2:17] "Debuit
per omnia fratribus assimilari ut misericors fieret." Et in eodem, [Hebr. 4:15] "Temptatum autem per omnia pro
similitudine, absque peccato." Et ad Romanos 8o, [Rom. 8:3] "Filium suum mittens in similitudinem carnis peccati."
Sapiencia quoque eterna maxime sibi assimilatam habet mentem racionalem, mentisque racionalis complexione, que
est concordia quattuor virtutum, maxime congruit. Et hec virtutum concordia, quid est nisi quedam spiritualis humana
complexio? De hac assimilacione huius spiritualis complexionis cum dulcedine sapiencie scribitur in Sapiencia 8, [Sap.
8:7] "Sobrietatem et sapienciam docet, et iusticiam et virtutem," quod Augustinus in Libro retractionum sic exponit,
dicens, [Augustinus, Retractationum libri, 1, 7] "Hiis nominibus Latinus interpres illas quattuor virtutes, que maxime in
ore philosophorum esse solent, nominavit, sobrietatem appellans temperanciam, prudencie imponens nomen
sapienciam, fortitudinem virtutis vocabulo enuncians, solam iusticiam suo nomine interpretatus est." Has itaque virtutes
docet sapiencia, cum in animas sanctas se transfert eas sibi assimilat.
fols. 103ra - 103rb: Hec sapiencie dulcedo est in in secundo gradu calida quia efficit amoris calorem quo diligitur
proximos in Deo et non in se. Primus enim gradus est ut diligatur creatura propter se, secundus est ut diligatur propter
Deum. Voluit enim hec sapiencia calefieri in secundo gradu cum dixit, [Matt. 22:37, etc.] "Diliges Dominum Deum
tuum ex toto corde tuo," etc. Amor autem naturalis, in parte anime racionalis situs, quasi humor est naturalis. Dulcedo
autem sapiencie hunc humorem maxime sibi assimilat. Dulcedo autem huius pure et eterne sapiencie; si obviet lingue
nostri interiori, replet tam interiorum eius quam exteriorum vacua quia non permittit aut falsa, aut temeraria, aut ociosa
loqui, quia qui audit illam, [Ecclus. 4:16, 21] "iudicat gentes et denudat absconsa sua"; illa "thesaurizat super illum
scienciam et intellectum iusticie." Sapiencia 8, [Sap. 8:4] "Doctrina est discipline Dei, et electrix operum illius."
Sapiencia quoque manifeste in verbis veri(?) habet asperitatem ire, et invidie, vel iurgiorum, sed omnem talem
asperitatem lenit, quia per sapienciam, [Prov. 15:1] "sermo mollis frangit iram," sicut econtra, "sermo durus suscitat
furorem." Quam autem delectabilis sit dulcedo sapiencie sive sit ille qui dixit, [Sap. 7:7-10] "Vocavi, et venit in me
spiritus sapiencie, et proposui illam regnis et sedibus, et divicias nichil esse dixi in comparacione illius. Nec comparavi
ei lapidem preciosum quoniam omne aurum in comparacione illius arena est exigua, et tanquam lutum estimatur aurum
in conspectu illius. Super salutem et speciem dilexi illam, et proposui pro luce habere illam." Huius dulcedine nutritur
anima et pascitur, tam delectabiliter quod edendo esurit et sacietate non fastidit. Unde Ecclesiastico 24, [Ecclus. 24:29]
"Qui edunt me adhuc esurient, et qui bibunt me adhuc sicient."
fol. 103rb: Unctuosum est subtilis substancie, aquose, calidum, humidum, temperate. Dicitur autem ab Ysaac, [Isaac
Iudaeus, In dietis universalibus et particularibus, ] "Calidum in secundo gradu, cuius humores ayeris humiditate
consimiles, unde calorem naturalem proprie sunt nutrientes. Si fuerit obvium lingue, implet vacua eius, lenit
asperitatem, sedat siquid fuerit mordens, delectatque, sed eius delectacio est minus quam dulcis."
fol. 103rb: Amarum est substancie grosse, terree, ignee, siccum in secundo gradu, calidum in tercio gradu; obvium
lingue, separat partes eius fortiter et abluit plurimum. In tantum eciam exasperet asperitate, non modica purgat, meatus
aperit, opilaciones mundat, incidit grossitudinem, calefacit mediocriter, comedit carnes superfluas, in vulneribus
prodest opilencie incidendo grossum humorem diureticum, menstrua provocans, exteriora corporis mundificans a
scabie, et morphea appetitum excitans.
fol. 103rb: [Haly, Tractatus de Saporibus?, ] Salsum, secundum Haly, est substancie grosse, terree. Secundum Galen,
[Galen, , ] moderatam habet substanciam inter subtilem et grossum, calidum, siccum in secundo gradu in fine; obvium
lingue separat partes eius, non fortiter lavat, sine asperitate mundat et stringit sine calefactione forti, multas feces facit,
molles carnes indurat et desiccat.
fol. 103rb: Pungitivum vel acutum substancie subtilis, ignee, siccum, calidum in quarto gradu; obvium lingue facit in ea
morsuram fortem, subtiliat, purgat, comburit, propter multitudinem calefactionis eius liquefacit, incidit et laxat, excitat
appetitum.

