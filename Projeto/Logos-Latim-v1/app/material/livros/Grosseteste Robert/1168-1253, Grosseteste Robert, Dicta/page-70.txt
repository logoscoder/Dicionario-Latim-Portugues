minoris beatitudinis invenitur. E contrario est de superioribus et de celestibus, que magis agnita magis dulcescunt et
elevaciora deprehenduntur.
fols. 31ra - 31rb: Item, quod dexteriori videtur radio apparet dexterius, et quod sinisteriori sinisterius, quia quod aspectu
magis diligenti videtur apparet magis diligendum, et quod aspectu minus diligenti minus. Similiter quod elevaciori
radio, id est a fantasiis magis depurato videtur essencie elevacioris, et quod demissiori radio, id est aspectu magis
fantasmatibus involuto, apparet demissius. Iudicat enim apprehencio de apprehenso per modum sui, et non per modum
apprehensi.
fol. 31rb: Item, quanto aliquid a remociori videtur, tanto minus apparet, et e converso. Istud retorquendum est ad
visionem affectionis, quia quanto propinquiori et maiori affectu videtur quis, tanto apparet maius, et quanto minori
affectu tanto apparet minus.

