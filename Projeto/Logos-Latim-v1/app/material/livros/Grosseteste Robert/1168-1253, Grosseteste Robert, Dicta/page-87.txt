opere confirmet. Nec obliniat eam maxime lutosa luxuria. Ut sit vestra vita aliis vivendi regula recta, sicque per vos
secundum regis officium administretur.
fols. 38rb - 38va: Tercium regis officium est subditos legibus emendare, bene merentes premiando, male merito
secundum leges puniendo. Hoc faciunt prelati ecclesie cum secundum statuta patrum et canonicas sanctiones aut bona
merita remunerant, aut pravorum audaciam iustis penis cohercent. De hoc tercio officio ad presens vobis loqui plura
supersedemus, quia quedam statuta sacra, que ad hoc pertinent officium, coram vobis recitari faciemus. Hec itaque tria
officia, si recte ministraverimus, reges sapientes erimus, et populum nostrum supra firmam petram edificium firmum
stabiliemus, in quod descendens pluvia, et veniencia flumina, et excelsa flamina, licet irruant, non cadet, quia fundatum
est supra firmam petram, Dominum nostrum Iesum Christum.

