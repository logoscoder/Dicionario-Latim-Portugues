fol. 86ra: Item, non flectat iudicem vel pauperis miseria vel divitis potencia. Unde in Levitico 19, [Lev. 19:15] "Non
facies quod iniquum est, nec iniuste iudicabis. Nec consideres personam pauperis, nec honores vultum potentis. Iuste
iudica proximo tuo." Et in Exodo 23o, [Ex. 23:6] "Non declinabis in iudicio pauperis," quoque non misereberis in
negocio sive in iudicio.
fol. 86ra: Item, iudicandum est secundum veritatem et non secundum plurimorum sentenciam. Unde in Exodo 23, [Ex.
23:2] "Non sequeris turbam ad faciendum malum, nec in iudicio plurimorum adquiesces sentencie, ut a vero devies."
fol. 86ra: Item, iudicis est pacienter audire, nec cito moveri propter alterius partis allegacionem ad sentenciam
proferendum. Unde Iohanne Crisostomus, "Iudices seculi eciam si audierint eum qui primas negocii partes prosequitur,
vehementer perorantem et largissimis dicendi fontibus inundantem, expectant tamen respondentis ad hoc
prosecucionem, et audiunt omni paciencia. Nec prima allegacione moventur ad sentenciam proferendum, eciam si
verissima videantur esse que dicta sunt. Servatur enim apud audienciam illorum secundo quoque integer dicendi locus,
quoniam quidem hoc est iudicum disciplina, prius ex utraque parte causam diligenter agnoscere et ita sentenciam
promulgare."
fol. 86ra: Item, non est iudicandus aliquis ex arbitrio suspicionis, neque iudicio extraordinario. Unde Augustinus, in
libro De penis, [Augustinus, Sermo 351, (PL 39.1547)] "Non est homo iudicandus ab homine ex arbitrio suspicionis vel
extraordinario iudicio, sed pocius ex lege Dei, secundum ordinem ecclesie, sive ultro confessus, sive accusatus et
convictus." Item, ut ait Bernardus, [Bernardus, Epistola, 42 (ed. 7, 103)] "Oportet ut iudex nec preceps sit in sentencia,
nec vehemens in vindicta."
fols. 86ra - 86rb: Item, dicit Rabanus, [cf. Hrabanus, De universo, 16, 4 (PL 111.453)] "Iudices dicti sunt eo quod ius
dicant populo. Non est autem iudex si non est in eo iusticia." ; [cf. Gratian = Isidore, Decre. C.23, q. 2] Item, Super
Psalmos: [cf. Augustinus, Enarrationes in Psalmos, 61, 21 (ed. CCSL 39 (chk Glossa ord.))] "Non possunt recte
iudicare, quibus in corde et in manu est iniquitas." Duplex autem est causa, ut ait Plato, quare sapientes capescent rei
publice gubernacula. [cf. Boethius, Philosophiae consolatio, 1 pr. 4] Prima, inquit, ne improbis flagiciosisque civibus
relicta gubernacula, pestem bonis ac perniciem ferant. Altera, studium communis boni omnium. Sicut autem iudices
boni gloriosius remunerabuntur, sic iudices mali crudelius ceteris punientur. Unde in Sapiencia 6o, [Sap. 6:2-7, 9]
"Discite, iudices, finium terre. Prebete aures, vos qui continetis multitudines, et placetis vobis in turbis nacionum.
Quoniam data est a Domino potestas vobis et virtus ab altissimo, qui interrogabit [interrogat MS] opera vestra et
cogitaciones scrutabitur, quoniam cum essetis ministri regni illius, non recte iudicastis neque custodistis legem iusticie,
neque secundum voluntatem Dei ambulastis. Horrende et cito apparebit vobis, quoniam iudicium durissimum hiis qui
presunt fiet. Exiguo enim conceditur misericordia. Potentes autem potenter tormenta pacientur." Et paulo post,
"Forcioribus autem forcior instat cruciatus."
fols. 86rb - 86va: Caveant ergo iudices ne sint de illis quibus exprobrat Amos 5o, dicens, [Amos 5:7] "Qui convertitis
in absinthium iudicium et iusticiam in terra relinquitis." Item, idem 6o, [Amos 6:13] "Quoniam convertitis in
amaritudinem iudicium et fructum iusticie in absinthium." Item, ad pravos iudices ait Micheas 3o, [Mic. 3:9-10]
"Audite iudices domus Israel, qui abhominamini iudicium, et omnia recta pervertitis; qui edificatis Syon in sanguinibus
et Ierusalem in iniquitate." Item, ad eosdem ait Sophonias 3o, [Soph. 3:3] "Principes eius in medio eius quasi leones;
iudices eius lupi vespere, non derelinquebant in mane."Item in Ysaia 10, "Ve qui condunt leges iniquas, et scribentes
iniusticias inscripserunt, ut opprimerent in iudicio pauperes, et vim facerent cause humilium populi mei, ut essent vidue
preda eorum et pupillos diriperent. Quid enim facietis in die visitacionis et calamitatis de longe venientis? Ad cuius
confugietis auxilium? Et ubi derelinquetis gloriam vestram, ne incurvemini sub vinculo et cum interfectis cadatis?" [Is.
10:1-3]

