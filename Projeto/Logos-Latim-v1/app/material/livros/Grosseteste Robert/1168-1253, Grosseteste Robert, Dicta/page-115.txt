68

DICTUM 68 QUALITER VALEANT OPERA BONA EX CARITATE FACTA

Manuscript Source: Oxford, Bodleian Library MS Bodley 798 (SC 2656), fols. 50va - 50vb.
INC: Opera bona extra caritatem facta, licet non mereantur celum, tamen hiis modis valent: Bona male facere minus
malum est quam bona omittere male, et hoc est minus malum quam mala male facere.
EXPL: Ad hoc, cum extra caritatem fiant opera misericordie, hii qui per illa a miseriis sublevantur, cum obnoxii sint
orare pro suis benefactoribus, possunt per oraciones suas et alia bona sua promereri primam graciam eis quorum
beneficia susceperunt, quam ipsi opera misericordie exhibentes sibi promeri non possunt.
fols. 50va - 50vb: Opera bona extra caritatem facta, licet non mereantur celum, tamen hiis modis valent: Bona male
facere minus malum est quam bona omittere male, et hoc est minus malum quam mala male facere. Qui itaque bona
male faciens decedit, minus dampnabitur quam qui bona male omittens decedit, et eciam is minus quam qui mala male
faciens decedit. Preterea, dum est in via, minus profundus est in peccato qui bona male agit quam qui bona male
omittit, et is minus quam qui mala male agit. Sed quanto minus profundus est in peccato tanto minus est longiquo a
Deo et eius gracia.
fol. 50vb: Non parum autem est dampnato minus dampnari, sicut non parum est incarcerato minus profunde in carcere
poni, minusque torqueri. Similiter non parum est peccatori minus a gracia elongari, sicut non parum est lapso minus
profunde labi, minusque limo infigi, minusque a sublevante removeri. Ad hoc omne bonum opus, licet eciam extra
caritatem factum, donum Dei est. Quod autem male fit ab agente est, non a Deo. Ipsum tamen bonum opus a Deo est.
Sed cum datur sine gracia, parvum et leve donum est; cum gracia, magnum et preciosum est.
fol. 50vb: Cum itaque donum parvum et leve non tanquam vile repellitur, congruum est ut donum magnum et
preciosum cicius et facilius conferatur. Unde congruum est ut propiores sint gracie Dei, qui dona eius bonorum operum,
licet extra caritatem, viliter non repulerunt. Ceterum bona opera extra caritatem assuefaciunt hominem ad exercicium
bonorum, ut data gracia faciliter faciat que inassuefactus faciet cum difficultate. Ad hoc, cum extra caritatem fiant
opera misericordie, hii qui per illa a miseriis sublevantur, cum obnoxii sint orare pro suis benefactoribus, possunt per
oraciones suas et alia bona sua promereri primam graciam eis quorum beneficia susceperunt, quam ipsi opera
misericordie exhibentes sibi promeri non possunt.

