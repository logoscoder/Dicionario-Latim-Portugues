105

DICTUM 105 DE YSOPO

Manuscript Source: Oxford, Bodleian Library MS Bodley 798 (SC 2656), fols. 87rb - 87vb.
INC: Ysopus calidus est in tercio gradu.
EXPL: Et iterum, "Gloriam ab invicem queritis, et gloriam que a solo Deo est non vultis."
fol. 87rb: Ysopus calidus est in tercio gradu. Valet contra catarrum et vocis raucedinem, et contra omnes querelas
pulmonis, et contra tussim. Repellit ventum nocivum et flemma viscosum. Vultibus eximium prestat colorem. Valet
contra tumorem splenis et contra ydropim, et contra omnem tumorem splenis et contra ydropuim et contra omnem
tumorem interiorum. Valet eciam contra dolorem dencium, et contra tinnitum aurium. Limpidat eciam livores omnes.
fols. 87rb - 87va: Hec est humilitas, que maxime calescit in tercio gradu, cum ex fervore caritatis se subicit non solum
autem maiori et pari, sed eciam minori, ut sic decenter impleat omnem iusticiam. A racione quoque velud a capite non
fremit noxius humor, consensus videlicet in voluptatem, nec verbum indiscretum per nares discrecionis si haustus fuerit
suctus humilitatis. Humilibus eciam tollitur raucedo murmuris. Hec enim est qui custodit nos a murmuracione, que
nichil prodest, sciens quoniam [Sap. 1:11] "sermo obscurus in vacuum non ibit." Hanc repellere omnes querelas
pulmonis, omnesque tumores interiores et exteriores superbie et inflacionis, manifestum est quia contra omnem partem
superbie hec habet propria remedia.
fol. 87va: Ipsa enim humilitas, que est amor consistendi in congruo sibi ordine, contrariatur per se superbie, que amor
excellencie proprie. Hec enim ordinem sibi congruum supergreditur, et per humilitatem ad sibi congruum reducitur.
Cum ectiam ait Bernardus, [Bernardus, Ep. 42, 17, 42, 17 (ed. 7, p. 114)] "Superbia ex aliis quibusque bonis virium
magis suarum capere soleat incrementum; sola humilitas propugnaculum quoddam et turris omnium virtutum eius
resistit malicie, obviat presumpcioni."
fols. 87va - 87vb: Dividitur eciam superbia in duas species, in superbiam cecam et superbiam vanam, quorum prior
intelligencie, posterior voluntatis vicium est. Ceca superbia est vicium quo se existimans aliquis vel esse bonum quod
non est, vel a se esse quod est in se, non in Domino gloriatur. Vana superbia est cum quis vel de eo quod est, vel de eo
quod non est, laudatus suis magis quam Dei laudibus delectatur. Hec mala superbie repellunt contraria humilitatis. Ipsa
namque humilitas est contemptus excellencie proprie, ipseque contemptus opponitur appetitui in ipsa superbia que
propriam appetit excellenciam. Duabus eciam dictis speciebus due species nichilominus contrariantur. Contra cecam
superbiam est ut quis de se noverit sentire humiliter, contra vanam, nec consentire aliter sencientibus, quia qui novit
sentire de se humiliter in neutro fallitur ipsius de se iudicium, videlicet ut aut se maius putet aliquid esse quam sit, aut a
se esse quod sit, et ideo pacienter carens illo quod sibi novit deesse, humiliter de eo quod certus est adesse, non in se
sed in Domino gloriatur. Contra, sentire de se aliquid alcius quam sit, antidotum [antitodum MS] humilitatis est talia,
iugi meditacione revolvere, [Rom. 12:16] "Non alta sapientes, sed humilibus consencientes," etc. Et idem, [Ps. 130:1]
"Non ambulavi in magnis, neque in mirabilibus," etc. Et iterum, [Gal. 6:3] "Qui se putat aliquid esse cum nichil sit, ipse
se seducit." Item contra sentire se aliquid esse a se est idem, [1 Cor. 4:7] "Quid habes quod non accepisti. Si autem
accepisti, [ait MS] quid gloriaris quasi non acceperis." [ait MS]
fol. 87vb: Contra superbiam vanam, qua delectamur in nostris laudibus falsis, est illud, [cf. Is. 9:16] "Qui te beatificant
in errorem mittunt." Et idem Psalmus, [Ps. 61:10] "Vani filii hominum," etc., usque ad "inidipsum." Et iterum idem
Apostolicum, [2 Cor. 12:6] "Parco autem ne quis me existimet supra id quod videt in me, aut audit aliquid ex me."
fol. 87vb: Contra dilectionem in laude de bono quod in se esse cognoscitur occurrit idem, [1 Cor. 15:10] "Gracia Dei
sum id quod sum." Et Psalmus, [Ps. 113:1] "Non nobis, Domine, non nobis, sed nomini tuo da gloriam." Et timor huius
verbi, [Matt. 6:2, etc.] "Recepisti mercedem tuam." Et iterum, "Gloriam ab invicem queritis, et gloriam que a solo Deo
est non vultis."

