20

DICTUM 20 DE HOC VERBO LUCE, "SURREXIT VERE ET APPARUIT SYMONI."

Manuscript Source: Oxford, Bodleian Library MS Bodley 798 (SC 2656), fols. 18ra - 18ra.
INC: Fuerunt heretici qui dixerunt Christum non esse verum hominem sed illum habere corpus fantasticum.
EXPL: Igitur cum vita eterna sint cognicio et visio Christi, Dei et hominis, et hoc sit premium, et premium per se
debeatur obediencie, congrue et proprie Symoni, qui interpretatur obediens, facta est Christi Dei et hominis
manifestacio.
fol. 18ra: Fuerunt heretici qui dixerunt Christum non esse verum hominem sed illum habere corpus fantasticum. Alii
dicebant illum esse verum hominem, sed non fuisse vere mortuum. Tercii dixerunt illum fuisse verum hominem ante
passionem, et vere mortuum in passione, sed in resurrexione non revixit homo sed totus fuit deificatus, et in deitatis
essenciam totaliter transivit. Hii itaque tres errores eliduntur cum dicit Christum vere surrexisse. Si enim vere surrexit,
a veri hominis vera morte in verum hominem vere viventem surrexit Deus.
fol. 18ra: [Mt. 3:16] Sed cur magis dicit "apparuit Symoni" quam "apparuit Petro," cum hoc nomen Petrus videatur
dignius nomen esse, et a Domino impositum, et convenire illi secundum illud in quod mutatus fuit? Cum enim bonis
imponuntur bona nomina nova illa signant excellenciam status ad quem ipsi mutantur. Et forte racio huius est apparens
ex nominum interpretacione. Symon vero interpretatur obediens. [chk. Hieronymus, Liber interpretationis hebr. nom.; a
commonplace in Bede] Obediencie autem per se debetur premium, ut dicit Augustinus: [Augustinus, De moribus
ecclesiae catholicae, 1 (PL 32, 1331)] "Premium autem est vita eterna." Sed ut ait Iohannis, [Ioan. 17:3] "Hec est vita
eterna: cognoscere te Deum verum, et quem misisti, Iesum Christum." Igitur cum vita eterna sint cognicio et visio
Christi, Dei et hominis, et hoc sit premium, et premium per se debeatur obediencie, congrue et proprie Symoni, qui
interpretatur obediens, facta est Christi Dei et hominis manifestacio.

