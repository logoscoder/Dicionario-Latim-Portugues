Levitico 14. Crux protulit nobis uvam de cuius vino potamur, hoc est Christum, cuius sanguinem bibimus. [Num.
13:24] Unde et ipsa est palmes quem absciderunt exploratores cum uva sua ad torrentem botri, quem portaverunt duo
viri in vecte, Numeri [sic] 13. Crux exaltavit Christum de terra mortalem secundum humanitatem et immortalem
secundum deitatem, ut omnes aspicientes in exaltatum sanarentur ab ignitis morsibus demoniorum. [Num. 21:8-9]
Unde ipsa est palus in quo posuit Moyses serpentem eneum quem aspicientes percussi a serpenteibus ignitis
sanabantur, Numeris 21. Crux eciam affixit et triumphavit demones. [Num. 25:4] Unde ipsa est patibulum in quo mali
principes iussi sunt ad solem suspendi, Numeris 25.
fol. 99ra: Crux extendens in se nervos corporis Christi Iesu tollit vexacionem demonum. [1 Reg. 16:23] Unde ipsa est
cithera David, ad cuius sonitum Saul, areptus malo spiritu, levius se habebat, Regum primo 16. Crux est infirmorum
sustentacio, errancium correpcio et ad viam veritatis reductio, pigrorum excitacio, incorrigibilium flagellacio. [1 Reg.
17:43] Unde est baculus David, primo Regum 17, [iud. 6:21] et virga qua angelus Domini tetigit sacrificium Gedeonis,
et ascendit ignis de petra et consumpsit sacrificium, Iudicis 6.
fol. 99ra: Crux est populorum in unam fidem coadunacio et per unitatem caritatis coniunctio. Unde ipsa est lignum inter
iuncturas edificiorum de quo Habacuk, [Hab. 2:11] "Lapis de pariete clamabit, et lignum quod inter iuncturas
edificiorum est respondebit." Crucis amaritudo abstulit cecitatem nostrum, et reddidit nobiscum visum spiritualem.
[Tob. 11:13-14] Quod signabatur felle piscis quo liniti oculi Thobie et, albugine quasi membrana ovi egressa de oculis,
visum receperunt, Thobie 11. Crux est celorum apercio. [Is. 22:22] Unde ipsa est clavis David, Ysaia 22.
fol. 99ra: Crux invenit centrum circuli propositi, quia non invenitur Deus, qui est centrum, nisi per crucem. Et si extra
crucem detur centrum, accidit tam obtusum angulum quam acutum esse rectum, quia si alibi quam in fide crucifixi
invenitur Deus, accidit eius misericordiam esse nimiam et a recte superfluere, et eius iusticiam esse diminutam, et si
tamen eius essent, recta essent.
fols. 99ra - 99rb: Item, crux perficit eciam circuli porcionem. Circulus autem interminabilis est vita eterna. Hoc autem
est [Ioan. 17:3] "cognoscere te Deum verum et quem misisti, Iesum Christum." Quanta est ergo in aliquo Dei cognicio,
tanta est circuli porcio, et quia nullus caret omnino Dei cognicione, omnis habet saltem aliquam circuli porcionem. Ipsa
autem porcio compleri non potest nisi per fidem crucifixi, quia ad Dei et Christi cognicionem plenam nullus pervenit
nisi per fidem crucifixi.
fol. 99rb: Item, omnis architector regulat artificium et architecturam per pendiculum quod habet crucis figuram. [cf. 1
Cor. 3:10] Et quid est hoc nisi quod predicator omnis qui, cum Paulo, sapiens est architector edificium domus Dei,
regulat per crucem, cum nichil aliud iudicat se scire inter illos quibus predicat, [1 Cor. 2:2] "nisi Iesum Christum, et
hunc crucifixum."
fol. 99rb: Item, omne naturaliter motum, cum loco suo naturali per viam incessus sui naturalis facit figuram crucis. Ad
angulos enim equales venit ad locum suum. Sic oportet omnem qui movetur in Deum, qui locus noster est naturalis,
non declinare ad dextram vel ad sinistram, sed per virtutem, que est medium viciorum utrimque redactum, in eum
incedere, et in eo habito utrimque diffundi in amore, in amicum scilicet et inimicum.
fol. 99rb: Item, maria duo magna terram circumdancia sub estu maximo et frigore maximo intersecant se in modum
crucis in oriente et occidente. Et quid est hoc nisi quod amaritudo crucis protegit terram fragilitatis nostre a corrupcione
per intemperiem, a nimio videlicet estu tribulacionum, et ne refrigescat in nobis caritas, et eciam quod omnis rei
inicium et finis bonus in virtute crucis iniciatur et consummatur?
fol. 99rb: Item, dicitur quod in cruce Domini erant quattuor genera lignorum. Lignum enim erectum dicunt fuisse
cedrum, lignum transversum palmam, tabulam superpositam olivam, truncum in terra defossum cui infixa erat crux
dicunt fuisse cipressum. Alii vero sic ordinant,
fol. 99rb: "Pes cedrus, stipesque cipressus, olivaque summum,
fol. 99rb: Palmaque transversum sunt in Christi cruce lignum." [chk. Walther, etc.]
fols. 99rb - 99va: De hoc quaternario ait Apostolus ad Ephesios 3o, [Eph. 3:17] "In caritate radicati et fundati, ut
possetis comprehendere cum omnibus sanctis que sit latitudo, longitudo, sublimitas, et profundum." Latitudo enim est
lignum transversum, longitudo lignum erectum, sublimitas lignum sursum appositum, profundum lignum in terra
defossum, a quo sicut a fundamento totum exsurgit et sursum erigitur. [Eph. 3:18] Hec sunt quattuor cum suis signatis
que voluit nos Apostolus cum omnibus sanctis comprehendere posse. [Gal. 5:24] In hiis voluit nos carnem nostram
crucifigere cum viciis et concupiscenciis. Corpus enim peccati non destruitur nisi cum labore et angustia. Eius itaque
cum labore et angustia destructio nostra est crucifixio, de qua destructione et crucifixione ait Apostolus ad Romanos 6,
[Rom. 6:6] "Ut destruatur corpus peccati." Et iterum, capitulo 8, [Rom. 8:13] "Si spiritu facta carnis mortificaveritis,
vivetis." Et ad Corinthios ait, [cf. 2 Cor. 4:16] "Etsi exterior homo noster corrumpitur, sed interior renovatur de die in
diem." Et iterum, [Col. 3:5] "Mortificate membra vestra que sunt super terram."
fol. 99va: Hoc est itaque quod crucifigendum est homo exterior, scilicet vetus homo, corpus peccati, avaricia videlicet,
luxuria, immundicia et cetera talia. Hoc autem corpus peccati mortificatur per bona opera in caritate radicata. Ipsa
itaque opera bona laboriosa tamen in caritate radicata sunt. Ipsa crux in qua mortificari debet corpus peccati et configi
clavis timoris, sicut dicit Propheta, [Ps. 118:120] "Confige timorem tuo carnes meas."
fol. 99va: In operibus autem bonis, licet laboriosissimus, oportet esse hillaritatem operandi. [2 Cor. 9:7] "Hillarem enim
datorem diligit Deus." Operandi enim hillaritatem crucis latitudo in transverso ligno signat. Hillaritas namque animi
latitudinem signat, sicut econtra tristicia parit angustias. Per altitudinem autem cui capud iungitur, expectacio

