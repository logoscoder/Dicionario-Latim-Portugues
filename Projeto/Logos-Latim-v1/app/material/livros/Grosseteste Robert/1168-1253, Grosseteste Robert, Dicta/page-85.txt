51

DICTUM 51"REX SAPIENS STABILIMENTUM EST POPULI SUI."

Manuscript Source: Oxford, Bodleian Library MS Bodley 798 (SC 2656), fols. 37ra - 38va.
INC: Verba sunt sapientis in libro Sapiencie capitulo 6o.
EXPL: Hec itaque tria officia, si recte ministraverimus, reges sapientes erimus, et populum nostrum supra firmam
petram edificium firmum stabiliemus, in quod descendens pluvia, et veniencia flumina, et excelsa flamina, licet irruant,
non cadet, quia fundatum est supra firmam petram, Dominum nostrum Iesum Christum.
Sermo ad pastores in synodo de hoc verbo, "Rex sapiens stabilimentum est populi sui."
fol. 37ra: Verba sunt sapientis in libro Sapiencie capitulo 6o. [Isidorus, Etymologiae, 9, 3, 1; che Glossa ord. ad Sap.
6:26] Scitis quod rex a regendo dicitur, ideo rex recte nominatur qui regiminis sibi commissi gubernacula recte
moderatur. Quapropter vos omnes, rectores animarum, si populum vobis subiectum recte regitis, reges et vocamini et
estis, convenitque vestrum unicuique quod in principio dixi: "Rex sapiens," etc.
fol. 37ra: Non enim solum estis sacer, sed sicut dicit Petrus: [1 Petr. 2:9] "Regale sacerdocium." Verus enim
Melchisedech, simul in unum [Gen. 14:18; Hebr. 7:1] "rex et sacerdos," [cf. Apoc. 1:5, 5:10] "lavans nos in sanguine
suo," sicut dicit Iohannes in Apocalypsis, "fecit nos Deo nostro regnum et sacerdotes ut regnemus super terram." Cum
itaque, ut patet testimonio scripture, nos prelati ecclesie regia simus pollentes dignitate, vigilanter et strenue nobis
agendum est ne tantam dignitatem vili commercio commutemus.
fols. 37ra - 37rb: Quis enim non insanissimus haberetur et esset qui regia prefulgens dignitate et prepotens maiestate
eam commutaret vilissime servitutis condicione? Hanc miseram et flebilem commutacionem nos prelati ecclesie
facimus quociens, postposita nostre professionis dignitate, gule vel luxurie vel avaricie seu alii vicio criminali
succumbimus, et qui soli Deo servientes regnare debemus, quia illi servire regnare est, talium viciorum turpissime
servituti nos subicimus. [Ioan. 8:34] "Qui enim facit peccatum servus est peccati." [cf. Ioan. 13:16, 15:20] Et ideo cum
peccatum nichil sit, sed sit corrupcio et defectio boni, servusque non sit maior domino suo sed eciam minor," quando
nos servituti viciorum subdimus, a regia maiestate nos sponte dimittentes, ipsa corrupcione, ymmo ipso nichilo, si fieri
potest. viliores et posteriores efficimur. Et quid insanius quam sponte a tam excelso in tam ymum se detrudere?
fol. 37rb: Non igitur a maiestatis nostre celsitudine sic turpiter declinemus, sed cum Abacuc [Hab 2:1] "super
custodiam nostram stemus, et figamus gradum super municionem nostram, et contemplemur ut videamus" que pertinent
ad nostram regiam dignitatem, et quod sit regis officium, ut idem strenue peragamus. Regis itaque officium est
tripartitum: subiectos videlicet armis defendere, moribus ornare, legibus emendare. Sic et nos, qui sumus reges
spirituales, oportet nostre cure commissos armis spiritualibus defendere, moribus honestis ornare, legibus divinis
emendare.
fols. 37rb - 37va: Primum itaque est ut defendamus cure nostre commissos contra insultus demoniorum, viciorum, et
hominum malorum. Insultus itaque demoniorum repellendi sunt per instanciam supplicium oracionum pro subditis, per
psalmodiam et canticum laudum et ympnorum, per administracionem sacramentorum. Sicut enim carnalis hostes
repellunt tria, videlicet prevalens odor fame viriliter resistencium, valida missio iaculorum, forte munimem castrorum,
sic spiritualia nequicie in celestibus primo arcet odor incensi devote oracionis, quia fumus huius incensi, si per ignem
caritatis resolvatur, et ieiunii maceracione gracilietur et subtilietur, et eleemosinarum oleo impinguetur, quia [Tob.
12:8] "bona est oracio cum ieiunio et elemosina," extricat, ymmo suffocat, omne genus demoniorum, et qui in naribus
Dei est odor suavitatis, demonibus est in mortem odor mortis. Hoc odore primo sensit Paulus demones coherceri cum
dixit: [Rom. 1:9] "Testis est michi Deus, cui servio in spiritu meo in evangelio Filii eius, quod sine intermissione
memoriam vestri facio semper in oracionibus meis."
fol. 37va: Post hunc odorem primo demones absterrentem, mittenda sunt iacula laudum et ympnorum. Lingua enim
laudantis est velud arcus extentus; singula verba emissa sunt velud iacula ignita corda demonum perforancia et urencia.
In hoc arcu et hiis sagittis tulit Iacob partem unam quam dedit Ioseph extra fratres suos. [chk Testament of 12
Patriarchs, transl. RG] Quomodo perforant et vincunt hec iacula, sentire potest in seipso invidus cum laudes audit
invidiosi.
fol. 37va: Sacramenta ecclesie sunt velud castri tutissima municio. Quod castrum, velud fluvius immensus, primo
circuit aqua baptismi, primoque cohercet hostiles accessus. Deinde in interioribus ripis fluminis est confessio et
penitencia, velud vallum et murus exterior. In medio autem, velud turris fortissima, sacramentum altaris collocatur, ad
quam turrim per septem ordines ascenditur, velud per septem gradus.
fol. 37va: Hiis itaque defensionbius vos, qui reges estis spirituales, contra spiritualia nequicie subditos vestros strenue
defendite, cum ieiunio et elemosina incessanter orantes, laudes et ympnos spirituales personantes, ecclesie sacramenta
sincere administrantes. Contra vicia defendere debetis subditos vestros per penarum iehennalium timorem, per feditatis
peccati incussum horrorem, per peccati manifestandi in die iudicii confusibilem ruborem.
fols. 37va - 37vb: Debetis enim subditis vestris aperte describere stagnum ardentis sulphuris, cuius ignis
tenebrosissimus, fetentissimus, ardentissimus, et inextinguibilis, a quo erit ad aquas nivium subitus transitus, ubi stridor
dencium horribilis, a quo balneo transferentur in lectum; ubi [cf. Iob 24:19; Is. 14:11] "sub eis sternetur tinea, et

