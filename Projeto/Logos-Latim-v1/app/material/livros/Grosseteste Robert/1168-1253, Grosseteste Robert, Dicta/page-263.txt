fol. 121rb: [Isidorus, Etymologiae, 13, 13, 2] "In Affrica fons voces facit canoras." [sonoras MS] Et quis est fons nisi
agnicio misericordie et iusticie Dei? De quo qui biberit, dicit cum Psalmista, [Ps. 100:1] "Misericordiam et iudicium
cantabo tibi, Domine," et iterum, [Ps. 88:2] "Misericordias Domini in eternum cantabo."Et vere vox canora que cantans
eternaliter non raucescit. Raucedo provenit ex nimia humoris infusione, aut ex nimia siccitate, qua vocale instrumentum
asperatur. Humorum nimia infusio est cum in prosperis defluit anima per voluptatis. Hunc fluxum temperat agnicio
iusticie Dei et hanc causam racudedinis tollit. Asperitas ex nimia siccitate, et cum in adversum mens per impacienciam
exasperatur. Hanc autem asperitatem lenit agnicio misericordie Dei. Raucentem itaque animam in Dei laudibus eo quod
defluit per voluptates aut exasperantur in paciencia per adversitates sanat et canoram reddit haustus aque cognicionis
iusticie et misericordie. Expliciunt dicta Lincolniensis.

