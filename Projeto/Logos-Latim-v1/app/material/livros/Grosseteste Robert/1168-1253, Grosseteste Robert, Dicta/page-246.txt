ambulavimus vias difficiles; viam autem Domini ignoravimus; quid nobis profuit superbia? aut quid diviciarum
iactancia nobis contulit? transierunt omnia illa tanquam umbra. Sic et continuo nos nati desivimus [deservimus MS]
esse, et virtutis quidem nullum signum volumus ostendere; in malignitate autem nostra consumpti sumus; talia dixerunt
in inferno qui peccaverunt, quoniam impii spes tanquam lanugo est, que a vento tollitur, et tanquam spuma gracilis que
a procella dispergitur, et tanquam fumus qui a vento diffusus est, tanquam memoria hospites unius diei pretereuntis."
fol. 113vb: Ecce miserabilis gemitus de linguis dampnatorum percurrens in aures eorundem. Huius miserabilis planctus
septem cause in hiis verbis possunt denominari. Plangunt enim mala que hic fecerunt, quod insinuatur in hac particula,
"Hii sunt," etc. Plangunt mala que hic sustinuerunt dicentes, "lassati sumus," etc. Plangunt velocem transitum bonorum
falsorum que hic amaverunt dicentes, "omnia transierunt," etc. Plangunt tenebras ignorancie quibus impedientibus hec
non previderunt, adnectentes "iusticie lumen," etc. Plangunt gloriam ad quam sancti transferentur subiungentes,
"quomodo computati sunt," etc. Plangunt nuditatem autem(?) virtute qua tunc confundentur adicientes, "nullam
virtutis," etc. Plangunt penalitatem qua tunc consumentur demum addentes, "in malignitate," etc.
fols. 113vb - 114ra: [Ez. 2:9] Hoc est ve quod vidit Prophetam, scriptum in libro cum lamentacione et carmine. Adde
adhuc istis esse illic [Is. 3:24] "pro suavi odore fetor, et pro zona funiculus, et pro crispante crine calvicium, et pro
fascia pectorali cilicium." Ibi [iob 28:9, 12-13] "exardescet contra impium sitis, attenuabitur fame robur eius, et inedia
invadet costas eius; devorabit pulcritudines cutis eius, consumet brachia illius primogenita mors."
fol. 114ra: [Chrysostomus, , ] Hiis penis horribilibus, ut dicit Chrisostomus, adhuc magis cruciabit impios quod
videbunt se pro parvo et exiguo deliciarum tempore perdidisse bona eterna, mala vero quesisse perpetua. [ cf. Dictum
106] Omnes enim iehenne superat cruciatus removeri et abici ab illa gloria sanctorum, arceri a conspectibus Christi,
carere bonis quibus habueras in potestate tua perfrui. Istud unicum filium de cingulo quo lumbos debemus precingere
quod contortum et nectum est de igne et frigore, verme, tenebris et fetore diro ululatu siti et fame et inedia consumente,
et angustia spiritus ex eo quod se videt tanta bona perdidisse et pro brevibus deliciis tanta mala incurrisse.
fols. 114ra - 114rb: Istud inquam unicum filum satis deberet sufficere ad cohibendum perfecte lumbos concupiscencie.
Sed si alicui nimium indurato non sufficit hoc solum, contexerat ei secundum filum, horrorem scilicet feditatis peccati.
Considerat diligenter quam fedum est peccatum, quod est diaboli proles, mortis parens nature corrupcio, boni privacio,
anime captivacio. Hoc enim suppremam faciem anime in qua deberet gerere reformatam ymaginem summe et
ineffabilis pulcritudinis a conformitate summe pulcritudini avertit in conformitatem, immo ut ita dicam in
condeformitatem summe turpitudini. Homo enim interior, qui debet portare reformatam ymaginem Trinitatis, per
peccatum deformatur in similitudinem bruti animalis. Dicit namque Ieronymus super illum locum Ezechieli,
[Hieronymus, ?, cf. D. 106, ] "Homo, homo de domo Israel," quod bis dicit propheta "homo," ad denotandum quod
quilibet debet esse geminus homo, homo scilicet exterior et homo interior. Qui vero per concupiscencias bestiales
hominem interiorem deformavit iam non est homo homo, ed homo bestia. Et quid fetidius potest excogitari quam quod
homo homo per conformitatem summe pulcritudini fiat homo bestia per deformitatem peccati? Quidnam fedius quam
homo porcus per gule voracitatem, aut homo hircus per luxurie fetorem, aut homo canis per iracundie ardorem, aut
homo lupus per avidam rapacitatem, aut homo leo per subditorum tirannicam oppressione?
fol. 114rb: Infidelis philosophus bene istam feditatem perspexit cum dixit, [Socrates?, , ] "Etsi scirem omnes homines
ignoraturos et deos ignoscituros, non peccarem." Et quid moveret eum in hec verba nisi horror feditatis peccati?
Infidelis et inmundus licet philosophus tantum abhorruit feditatem peccati, et tu, qui fidelis es, qui sacramento
purissimi sanguinis Iesu Christi dealbatus es, non solum non abhorres, ymmo delectaris, in feditate peccati. Absit istud,
ymo pocius vehementer abhorreas tantam feditatem, et hoc filum secundum indissolubiliter intexas cum primo, ut hiis
coniunctis lumbos tuos forcius precingas.
fols. 114rb - 114va: Quod si hec due fila lumbos tuos non sufficienter cohibent, ad hec innecte [? MS] terciam,
verecundiam scilicet et ruborem peccandi. Quis vestrum non vehementer erubesceret perpetrare pecctum aliquod si
crederet illud non posse fieri nisi coram oculis centum vel mille virorum senum, sapientum, et venerandorum? Et
quomodo non magis erubescis peccare in conspectu creatoris et redemptoris [redemptorum MS] tui, et in conspectu
multitudinis celestium civium? Numquid magis revereris facies hominum quam faciem Dei? Certissime magis qui in
conspectu dei peccare erubescis. Ymaginare, si potes, tempus illud de quo loquitur Daniel dicens, [Dan. 7:10]
"Iudicium sedit, et libri aperti sunt, et cum eo milia milium angelorum ministrancium et decies milies centena milia
angelorum assistencium." Ymaginare adhuc cum hiis apostolorum chorum, prophetarum numerum, mart<yr>orum
exercitum, et ut ad unum dicam omnium sanctorum ab inicio huius mundi usque ad finem adunatum collegium. Si non
fueris de hiis quorum remisse sunt iniquitates et quorum tecta sunt peccata oculis tocius predicte multitudinis erit liber
consciencie tue apertissimus et peccata tua omnia coram omnibus explicata, temetipsum palam accusancia et
testimonio consciencie tue te condempnancia, quantus putas rubor tunc tenebit te? Ymo quanta confusio ignominiosa
tunc te confundet. Nonne tunc, si possibile esset tibi tunc, velles ingredi in speluncas petrarum et in voragines terre, a
facie formidinis Domini et a gloria maiestatis eius?
fol. 114va: Istud filum ruboris et verecundie, si convenienter intexas cum duobus predictis, non parum habebit
fortitudinis in cohercendo lumbos tuos. Quod si textura de illis tribus tantum terrore, scilicet et horrore rubore tibi
videatur multum aspera ad ad lenigandam asperitatem, admisce filum quartum mollissimum et suavissimum, amorem
scilicet pulcritudinis virtutis. Huius fili molliciem et suavitatem nemo novit nisi qui accipit, non enim adiscitur
narrando sed senciendo. Preterea ego, qui de eius suavitate nichil, aut parum sensi, quid de laudibus eius dignum dicere

