fol. 119vb: Lacus itaque de quo bibentes vini tedium habent, potest esse doctrina evangelica, de qua qui bibunt,
fastidiunt legis austeritatem et philosophice sapiencie obscuritatem. Qui eciam de fonte sapiencie dulcedinem bibunt
contemplacionis, hii cum Rachabitis fastidiunt inebriantem potum mundane voluptatis, potati a torrente voluptatis Dei.
Vel lacus Ytalie accipitur bene legum doctrina secularium, que de Ytalia manant, de qua potantes frequenter vinum
Scripture odiunt. Suntque de illis de quibus dicitur, [Prov. 1:29] "quod exosam habuerunt disciplinam, et timorem
Domini non susceperunt." Propterea, [Prov. 13:18] "egestas et ignominia erat in eis quia deserunt disciplinam."
fols. 119vb - 120ra: [Isidorus, Etymologiae, 13, 13, 3] Et forte is est fons in Chio [in Chio: nichro MS] insula, de quo
bibentes hebetes fiunt. Et fons iste signat voluptates mundanas, de quibus bibentes hebetantur ad spiritualem
intelligenciam. Animalis enim homo non percipit ea que sunt spiritus, nec potest intelligere ea que spiritualiter
examinantur.
fol. 120ra: [Isidorus, Etymologiae, 13, 13, 3] "In Boecia [Boemia MS] sunt duo fontes, alter oblivionem alter
memoriam affert." Primus fons est habundancia diviciarum et saturitas panis et vini. Secundus vero est habundancia
tribulacionum. Quod autem primus fons faciat oblivionem Dei habetur Deuteronomio, ubi dicit Moyses populo, [Deut.
8:11-14] "Observa, et cave ne quando obliviscaris Domini Dei tui et necgligas mandata eius, ne postquam comederis et
saciatus fueris, pulcras domus edificaveris, et habitaveris in eis, habuerisque armenta et ovium greges, argenti et auri,
cunctamque rerum copiam, elevetur cor tuum et non reminiscaris Domini Dei tui." In Exodoque scriptum est, [Ex.
32:6] "Sedit populus manducare et bibere, et surrexerunt ludere," id est ydolatrare. Econtra, tribulacio Dei facit
memoriam. Unde in Osee, [Hos. 6:1] "In tribulacione sua mane consurget ad me," etc. Et in Psalmis, [Ps. 119:1] "Ad
Dominum cum tribularer clamavi." Et Iob, [Iob 42:5] "Auditu auris audivi te, nunc autem oculus meus vidit te."
fol. 120ra: [Isidorus, Etymologiae, 13, 13, 4] "Cici [Dici MS] fons amorem veneris tollit. In Boecia lacus furialis est, de
quo bibens ardore libidinis exardescit." Fons tollens amorem veneris abstinencia est, sic econtra lacus accendens
ardorem libidinis gula est et ebrietas. Unde Ieronimus, [Hieronymus, Epistolae, 69, 9 (CSEL 54, 696)] "Venter vino
estuans de facili spumat in libidinem." Et bene dicitur lacus furialis, quia quid est ebrietas nisi insania quedam. Item, in
Osee, [Hos. 4:11] "Fornicacio, vinum, et ebrietas auferunt cor." Dum eciam abstinencia libidinis ardorem extinguit,
quia hunc ardorem primam penam in mortalibus menbris manifesta gula cognovit. Item, amor veneris tollat
consideracionem mundicie et pulcritudinis castitatis, ardorem excitat turpis [cogitatio del.(?) MS] ymaginacio
voluptatis. Ab hoc fonte prohibunt Poeta [Propheta MS] cum dixit, [Ovid, Metamorphoses, 10, 351-352] "Aut tu, dum
corpore non es passa nephas animo," nec corpore, quia et hec ymaginacio turpitudinis ardorem excitat frequenter et
inspectores poeticarum fabularum, ubi describuntur luxuria voluptates illicebrose in ardore libidinis excitantur.
fol. 120rb: [Isidorus, Etymologiae, 13, 13, 4] "In Campanie sunt aque que sterilitatem feminarum et virorum insaniam
abolere [obolere MS] dicuntur." Femine steriles anime sunt, que verbi semen non concipiunt ut inde pareant filios
bonorum operum. Unde autem non concipiunt, nisi quia verbum in mansuetudine non suscipiunt? Vis itaque concepturi
mansuetudo ad audiendum verbum Dei, unde Iacobus, [Iac. 1:21] "In mansuetudine suscipite incitum verbum quod
potest salvare animas vestras." Virtus autem mansuetudinis de spiritu pietatis hauritur. Aqua itaque dicta spiritus est
pietatis, qua hausta, mansuescit anima. In mansuetudine verbum suscipit, unde filios bonorum operum parit. Hec eadem
aqua manifeste virorum insaniam tollit. Que est insania nisi iracundia? Ira enim furor brevis, unde Isodorus, [Isidorus,
Etymologiae, 10, 129] "Iracundus dictus quia accenso sanguine in furorem compellitur, ubi enim flamma dicitur, et ira
inflammat" . Et in Ecclesiaste dicitur, [Eccles. 7:10] "Ira in sinu stulti requiescit." Hanc insaniam ire tollit mansuetudo
hausta a spiritu pietatis.
fols. 120rb - 120va: [Isidorus, Etymologiae, 13, 13, 8] "In Ydumea fons <Iob> quater in anno mutare colorem dicitur,
id est in pulverilentum, sanguinem, viridem, et limpidum, ternis mensibus tenens in hiis unum colorem." [Isidorus,
Etymologiae, 7, 6, 42] Iob interpretatur dolens, [Hieronymus, Liber interpretationis Hebr. nom., 63] Ydumea [Ydunea
MS] terrena. Sanctus itaque iste fons doloris est in hac vita terrena. Dolor est autem salubris aut ex consideracione
propriorum delictorum aut ex peccatis et malis alienis, et huius radix est amor Christi, aut est nascens ex desiderio
celestis patrie. Fons itaque doloris pulverilentus est proprie fragilitatis. Hec enim dicit, [Gen. 3:19] "quia homo pulvis
est et in pulverem revertetur." Hec dicit, cum Abraham, [Gen. 18:27] "Loquar ad Dominum meum, cum sim pulvis et
cinis." Sanguineus autem est in recordacione delicti proprii. Peccatum enim sanguine signatur, unde in Osee, [Hos. 4:2]
"Sanguis sanguinem tetigit," quod quasi exponens Ysaias dicit, [Is. 30:1] "Ve, fili desertores, dicit Dominus, ut
faceretis consilium et non ex me, et ordiremini telam et non per spiritum meum, ut adderetis peccatum peccato." Viridis
namque [viridis] in dilectione proximi, qua dolet de alieno peccato. In dilectione namque proximi quasi pululat viror
virtutum. Limpidus autem et clarus in desiderio celestis patrie. Cum autem de hiis quatuor rebus nascitur dolor et fluant
lacrimarum rivi in me, merito fons Iob [Iacob MS] quatuor vicibus in anno, hoc est in huius vite periodo, mutare
colores dicitur.
fol. 120va: [Isidorus, Etymologiae, 13, 13, 9] "In Trigeditis lacus est qui ter in die [anno MS] fit amarus, et deinde
tociens dulcis." Aqua huius laci tribulacio potest esse. Potest eciam esse voluptas. Utraque enim dulcis est et amara.
Tribulacionem autem amaram esse non latet. Unde in Trenis, [Lam. 3:15] "Vere implevit me amaritudinibus, inebriavit
me absintheo." Et in eodem, [Lam. 3:19] "Recordaris paupertatis et transgressionis mee absinthii et fellis." Et in Ruth,
[Ruth 1:20] "Ne vocetis me Noemi, id est pulcram, sed vocate me Maram, id est amaram, quia valde amaritudine
replevit me omnipotens." Hec amaritudo in dulcedinem versa est illi qui dixit, [Rom. 5:3] "Non solum autem, sed
gloriamur in tribulacionibus." Et iterum, [2 Cor. 12:9] "Libenter gloriabor in infirmitatibus meis, ut inhabitet in me

