preterito, caucius vitat consimile in futuro, et ex recordacione evasionis periculi, rapitur in ardenciorem amorem
liberatoris sui, et iam solutus a vinculo, non torpescit ab opere bono. Qui eciam penas gratanter sustinet in peccati
satisfactionem, et iusticie Dei approbacionem, et viciorum abscisionem, et desiderii eterne quietis et suscitacionem.
fol. 62vb: In vacuum vero has gracias recipiunt qui eas ad predicta non convertunt. Valde autem stultum est
medicinam, quam sapiens medicus propinat ad salutem, convertere sibi ad perniciem, et inde metere corrupcionem,
unde, si vellet, posset metere vitam eternam. Quod faciunt qui contra penas hic inflictas, dum est locus penitencie,
murmurant.

