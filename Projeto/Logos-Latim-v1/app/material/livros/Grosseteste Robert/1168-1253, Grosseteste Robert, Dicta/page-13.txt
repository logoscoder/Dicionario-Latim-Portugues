inveniet se minus prudenter, et minus [? sic MS] necgligenter populum sibi subditum instruxisse, minus rigide
corripuisse, minus viriliter eius impetus refrenasse, minus enormiter se eius erroribus concensisse?
fols. 7va - 7vb: Quid igitur, inquam, faciet iste miserabilis iudex cum populo suo infirmo? Non est alia via qua
ulcionem effugiat, nisi ad suppremum iudicem confugiat prius adiens eius misericordiam quam iusticiam. Utaturque ibi
sola constitutione deprecativa, concedens factum et qualitatem facti, rogansque misericordiam, et dicens cum David,
[Ps. 50:1] "Miserere mei, Deus," etc. Quod si fecerit in spiritu contrito et humiliato, audiet illam iocundam vocem quam
audivit David, ad quam, inquam, vocem reminiscunt mortui, scilicet hanc vocem, [2 Reg. 12:13] "Transtuli a te
peccatum tuum." Sicque fiet ut cum nosmetipsos diiudicaverimus, tandem adepta venia a superiori iudicis misericordia,
ab eius iusticia ad penam non iudicabimur.

