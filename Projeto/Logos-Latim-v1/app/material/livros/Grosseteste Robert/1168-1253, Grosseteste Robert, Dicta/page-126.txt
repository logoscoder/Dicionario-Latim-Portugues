74

DICTUM 74 QUOD IUSTICIA TRIPLEX EST

Manuscript Source: Oxford, Bodleian Library MS Bodley 798 (SC 2656), fols. 55va - 55va.
INC: Est iusticia triplex: Prima est que consistit in doctrina moralium et observacionum ab humana racione et sapiencia
inventorum.
EXPL: Idem itaque in quo vestra iusticia ab illorum iusticia habundat per se meretur regnum celorum, quia ex operibus
non iustificatur omnis caro coram ipso, sed ex fide per dilectionem operante.
fol. 55va: Est iusticia triplex: Prima est que consistit in doctrina moralium et observacionum ab humana racione et
sapiencia inventorum. Et quia humana sapiencia ad divinam non potest attingere, necesse est ut alicubi dissonet a
iusticia divina, et ita in alico repugnet iusticie Dei, et ita simpliciter iusticie Dei, quia: [Iac. 2:10] "Qui in uno offendit
factus est omnium reus," et [Matt. 12:30] "qui non est mecum contra me est." De sic iustis dicit Apostolus: [Rom. 10:3]
"Ignorantes iusticiam Dei et suam volentes statuere iusticie Dei non sunt subiecti." Et Dominus ait: [Matt. 15:9]
"Frustra colunt me servantes doctrinam et mandata hominum."
fol. 55va: Est quoque secunda iusticia que consistit in observancia exteriori mandatorum Dei. [cf. Matt. 5:20] Hec est
iusticia legis et factorum, et iusticia scribarum et phariseorum, supra quam iusticiam nisi nostra habundaverit, non
intrabimus in regnum celorum. Hec est iusticia quam [Deut. 18:5, etc.] "qui facit homo vivet in ea," hoc est,
temporaliter pro transgressione a iudice homine non punietur.
fol. 55va: Tercia iusticia est cum opus rectum et a sacra scriptura regulatum a radice caritatis procedit, et finem habet
summum bonum. Hec itaque iusticia habundat a iusticia scribarum et phariseorum in radice et fine, communicat autem
in opere. Ipsi enim faciebant opera ex amore terreno, sive terreni comodi consequendi et incomodi vitandi. Idem itaque
in quo vestra iusticia ab illorum iusticia habundat per se meretur regnum celorum, quia ex operibus non iustificatur
omnis caro coram ipso, sed ex fide per dilectionem operante.

