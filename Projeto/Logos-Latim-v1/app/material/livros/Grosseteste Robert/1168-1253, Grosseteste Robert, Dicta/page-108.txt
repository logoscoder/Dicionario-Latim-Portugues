61

DICTUM 61 CONCLUDE ELEMOSINAS IN SINU PAUPERIS

Manuscript Source: Oxford, Bodleian Library MS Bodley 798 (SC 2656), fols. 48vb - 48vb.
INC: Elemosina in sinu pauperis a te concluditur vel absconditur cum hoc a te intenditur ut ipsa relevacio a miseria qua
a te pauper relevatur, ab ipso recipiente ad solacium senciatur, et ab aliis abscondatur, ab ipso eciam recipiente ad
solacium ignoretur unde sibi ipsa proveniat relevacio, nisi cum ipsa manifestacio sit Dei, non tui, glorificacio.
EXPL: Quemadmodum enim dicimus omnem creaturam laudare artificem Deum per corda et ora laudancium ipsum ex
immensitate, et specie, et ordine creaturarum, sic vere dicitur elemosinam orare per corda et ora non solum ipsam
recipiencium, sed eciam ipsius erogacionem approbancium.
fol. 48vb: Elemosina in sinu pauperis a te concluditur vel absconditur cum hoc a te intenditur ut ipsa relevacio a miseria
qua a te pauper relevatur, ab ipso recipiente ad solacium senciatur, et ab aliis abscondatur, ab ipso eciam recipiente ad
solacium ignoretur unde sibi ipsa proveniat relevacio, nisi cum ipsa manifestacio sit Dei, non tui, glorificacio. Quod
enim in sinum occulte ponitur ab aliis absconditur, sed ab eo in cuius sinum ponitur tandem invenitur, unde tamen
venerit ab eo ignoratur.
fol. 48vb: Ipsa autem elemosina orat pro dante ipsam, non solum in desiderio et ore eam recipientis, sed eciam in
desiderio et ore cuiuslibet misericordiam diligentis. Quemadmodum enim dicimus omnem creaturam laudare artificem
Deum per corda et ora laudancium ipsum ex immensitate, et specie, et ordine creaturarum, sic vere dicitur elemosinam
orare per corda et ora non solum ipsam recipiencium, sed eciam ipsius erogacionem approbancium.

