124

DICTUM 124 DE SAPORIBUS

Manuscript Source: Oxford, Bodleian Library MS Bodley 798 (SC 2656), fols. 102ra - 103va.
INC: Secundum Aristotelem sapor videtur fieri ex actione suci terrei calido movente in humidum aqueum.
EXPL: Omne autem frigidum humidum aut sine sapore est aut inter sine sapore et dulcedinem mediocre.
fols. 102ra - 102rb: Secundum Aristotelem sapor videtur fieri ex actione suci terrei calido movente in humidum
aqueum. Cum autem solum saporosum nutriat, et nutrimentum sit in aliquo simile nutriendo eciam antequam
converatur in similitudinem nutriendi, numquid in quo assimilentur nutrimentum et nutriendum est humor naturalis
utriusque? Et illa humorositas, que est glutinum parcium, sit saporocitas, ideoque sapor complexioni vicinior quam
color et odor, et certior complexionis nuncius? Sive autem hec dicta humorositas sit sapor, sive alia, sive in quodam
corpore hec et in quodam alia?
fol. 102rb: Iterum est quod sapor est id quod obvium lingue delectacionem facit aut horribilitatem quadam. Unde
Ysaac, In dietis universalibus, [chk. Isaac Iudaeus, De diaetis universalibus et particularibus, ] "Sapor nichil aliud est
quam quiddam spirituale sensui gustus quod vel abhorret vel quo delectatur." Delectacionem autem infert virtute
mollitiva, lavativa nocitivorum, sensui mundificativa, colativa grossorum et secundum frigiditatem congelatorum.
Horrorem facit cum virtute sensus percussiva iuncturarum corporis separativa. Hec autem cum corporis corugacione
facit, aut sui nimia dissolucione. Adunacio enim sive corugacio modum excedens lingue adunat partes incultans
alteram alteri adeo ut separet iuncturas et dissolvat ligamenta. Separatio vero est cum virtute incisiva dissolvente
iuncturas et separante. Hec autem actio fit duobus modis, aut enim separat et calefacit, sicut acumen amaritudo salsedo,
aut sine calefactione, sicut acetositas. [Augustinus, , ] Secundum autem Augustinum, sapor est lux incorporata humori
tali qualem medici ponunt esse saporem. Hii enim diffiniunt materialiter, ille vero plus tangit formam et essenciam.
fols. 102rb - 102va: Omnis namque sapor est sensui accomodatus aut sensui non accomodatus. Non accomodatus sine
sapore vocatur. Accomodatus dividitur tripliciter: Aut enim gustui abhominabilis et repugnans et iuncturarum
separativus, et aque calidissime tactui assimilatur. Hii autem sunt acutus, salsus, amarus, quibus sensus propter sui
intencionem et iuncturarum separacionem corrumpitur. Aut sensui nocivus propter nimias constrictiones, et aque
frigidissime similis est, qualis est ponticus sensui ex nimia constrictione nocitivus. Aut sensui iocundissimus ex suis
temperamentis et sensus mollificantibus omnimodam, et nocivam superfluitatem ab eo removentibus, qui suis
actionibus tactu aque tepide assimilatur. Hii autem sunt dulcis et unctuosus.
fol. 102va: Est itaque prima divisio facta per comparacionem ad sensus bimembris sumpta per oppositionem
affirmacionis et negacionis, sive habitus et privacionis. Alterum vero membrum divisionis iterum trimembre est, et fit
per collacionem actionis in sensum, quia omne activum in gustum aut eius est corruptivum, aut nocivum nondum
corrumpens, aut innativum.(?) Et similiter potest in omnibus sensibilibus singulorum sensuum primo fieri bimembris
divisio per habitum et privacionem.
fol. 102va: Item, quod dicitur per modum habitus tripliciter dividi potest per corrumptivum, nocivum, innativum.(?)
fol. 102va: Item, potest fieri divisio primo bimembris et post consequenter unius illorum membrorum trina divisio per
convertibilia positis in proxima divisione hoc modo: Omne perceptum sensu gustus aut perceptum est sicut privacio,
veluti tenebre visu. Aut perceptum sicut habitus. Et quod perceptum est sicut habitus, aut nimis separat partes lingue,
aut nimis congregat, aut superflue disgregatas seu congregatas partes ad mediocritatem reducit. Et is modus dividendi
iterum universalis est in omnibus sensibilibus.
fol. 102va: Item, per combinacionem quattuor qualitatum primarum potest fieri quadrimembris divisio, quia omne
perceptum sensu gustus aut est frigidum humidum et est sine sapore aut enim valde approximatum. Aut est calidum
siccum, velud salsus, amarus, acutus. Aut est frigidum siccum, sicut ponticum et stipticum acetosum. Aut est calidum
humidum sicut dulce et unctuosum.
fols. 102va - 102vb: Octifaria divisio vero simplicium saporum habetur expresse ex Haly, [Haly, Tractatus de
Saporibus?, ] in tractatu De saporibus, et colligi potest ex Ysaac, [Isaac Iudaeus, In dietis universalibus et
particularibus?, ] In dietis universalibus, simplices sapores non excedunt hunc numerum octonarium, nec infra
subsistunt. Quidam tamen ponticitatem exceperunt, et vice sua sine sapore posuerunt dicentes ponticitatem se invenire
de stipticitatis genere, neque a se invicem differe nisi in fortitudine et debilitate." Secundum Ysaac, simplices sapores
octo: Dulcedo, unctuositas, salsedo, amaritudo, acumen, acetositas, stipticitas, ponticitas, quandoque additur pro nono,
sine sapore. Secundum Haly, autem, hii sunt sapores octo: Dulcis, unctuosus, suavis sapor secundum Haly medium
inter dulce et unctuosum, acerbus, qui acetosus secundum Ysaac, amarus, pungitivus, qui acutus secundum Ysaac,
salsus, asper vel durus, insuavis, que ponticus.
fol. 102vb: Dulce est substancie grosse, terree, calidum, humidum, temperate in secundo gradu. Assimilatur enim
humane complexioni, que est calida et humida temperate in secundo gradu. Humores enim dulces acumine et
viscositate expediti sunt humiditati substanciali corporis humani assimilativi dulcedo, ut si ita pura fuerit carens omni

