similitudinem, et gloria Domini in hoc colore consistit. Ad yma namque Dei summitas nostre spei contingit, et in spe
nostra Deus primo collocatur.
fol. 77ra: Spes autem bene lapidi comparatur propter fortitudinem et infatigabilitatem in labore. Unde in Isaie 40: [Is.
40:31] "Qui autem sperant in Domino mutabunt fortitudinem, assument pennas sicut aquile, current et non laborabunt,
volabunt et non deficient." Psalmista eciam: [Ps. 25:1] "In Domino sperans non infirmabor."
fol. 77ra: Spes quoque fulget attactu suppreme lucis. Unde Isaie 50: [Is. 50:10] "Qui ambulat in tenebris et non ei lux,
speret in nomine Domini et innitatur super Dominum suum," quasi dicat, sic illuminabitur et fulgebit. Innititur autem
spes non super inferius sed super superius, quia spei inclinacio sursum est. Universaliter autem omnis virtus sursum
tendens habet fundamentum et cui innititur non subtus, sicut ponderosa, sed sursum.
fol. 77ra: Celum autem purpureum tum propter celum in quo est vis regitiva inferiorum, tum propter purpuram quod est
insigne regnum, tipum tenet virtutis suppreme regitive in anima, id est amoris Dei, qui omnia regit et ordinat. Et quid
tam simile amori regenti et regalem sedem in anima obtinenti ut spes? Spes namque amori similima est. Spes quoque
similima est rei sperate. Quodam enim modo sperans conformatur sperato sicut amans amato, licet non sit eciam illa
tam expressa conformacio.
fols. 77ra - 77rb: Spes autem nostra sperata Christus est, Deus et homo, sicut dicit Isaie 14o: [Is. 14:22] "In ipso
sperabunt pauperes populi eius," et ad Colossenses primo: [Col. 1:27] "Christus in vobis spes glorie." In quantum Deus,
celum regitivum omnium; in quantum homo, passus et sanguinis purpura indutus, addit celo divinitatis colorem
purpureum. Nec vacat quod color ceruleus, qui proprius est aque, admiscatur purpure, quia de latere Christi in quod
passum speramus profluxit aqua cum sanguine, et quod depingitur in sperato depingitur in ipsa spe.
fol. 77rb: Quid est quod hic lapis habet pulveres aureos, nisi quod verbum est caro factum, quod veritas de terra orta
est. Aurum namque sapiencia est, pulvis vero terra carnis est, pulvis aureus caro Deus. Et bene dicitur quod habet
pulveres aureos pluraliter, quia quecumque plura de eternis speramus per hominem Deum nos illa adepturos speramus.
Qui ergo unus est Christus, unus in se pulvis aureus in comparacione ad plura sperata per ipsum, quasi illorum obtinet
pluralitatem.
fol. 77rb: Item, spes habet aurum in pulvere quia habet sapienciam nondum in aperta visione. [Rom. 8:24-25] "Spes
enim que videtur non est spes," sed sapienciam, "quam non videmus per pacienciam expectamus." Hic radiis percussus
solis ardentem fulgorem ex se emittit quia, celestibus semper intentus animus divini habens, cotidie radiis innovatus,
compunctior atque ardencior eterna perquirit, aliisque inquirenda persuadet.
fol. 77rb: Spes enim radios luminis receptos, reflectit in solem radios mittentem; reflectit quoque in circumstantes, ut
eos ad lumen quo irradiatur revocet et accendat. Audit enim et dicit: [Ps. 41:8] "Veni," et "abissus abissum invocat."
fol. 77rb: [Beda, Explanatio Apoc., 3, 21] "Quod in mari Rubro invenitur, signat per Domini passionem in sacri
baptismatis lavacrum mentes mortalium ad presumenda celestia sublimiter erigi." Spes quoque manifeste funibus
peccatorum vinctos educit de carcere huius corporis penalis et mundi cum hominem sic "Quod in mari Rubro invenitur,
signat per Domini passionem in sacri baptismatis lavacrum mentes mortalium ad presumenda celestia sublimiter erigi."
erigit supra se ut possit dicere cum Apostolo: [Phil. 3:20] "Nostra autem conversacio in celis est." Unde Psalmista: [Ps.
21:5] "In te speraverunt patres nostri, speraverunt et liberasti eos." Et unde liberasti, nisi de carcere, sicut dicit alibi:
[Ps. 141:8] "Educ de carcere animam meam ad confitendum nomini tu." Que eciam sunt vincula peccatorum que spe
tacta non resolvantur?
fols. 77rb - 77va: Prebere [prebet MS] quoque corpora integra et boni coloris, quid aliud est quam spes que nos
perducet ad integritatem gloriose et lucentis resurrectionis, quia innuit Iob 19o, dicens: [Iob 19:25-27] "Credo quod
redemptor meus vivit," etc., usque: "Reposita est hec spes mea in sinu meo," Et ad Ephesios 4o: [1 Thess. 4:13] "Ut
non contristemini sicut ceteri qui spem non habent."
fol. 77va: Sudorem quoque compescit. Illum inquam sudorem de quo dicitur: [Gen. 3:19] "In sudore vultus tui vesceris
pane tuo." Spes enim celestium manifeste minuit laborem terrenum, reducens ad pacis tranquillitatem. Unde Isaie 26o:
[Is. 26:3] "Vetus error abiit, servabis pacem quia in te speravimus."
fol. 77va: Spes quoque celestium ardorem ire et luxurie et ceterarum concupiscenciarum refrigerat. Nec solum invidie
resistit, sed fraternam aggratulacionem parit.
fol. 77va: [cf. Hrabanus, De universo, 8, 3] Scarabeus sculpitur in illo, quia in spe semper debet esse timor. Per
scrabones et scarabeos et vespas, sicut ait Rabanus, signantur aculei timoris. Unde est illud dominicum promissum in
lege: [cf. Sap. 12:8] "Mittet Dominus ante introitum tuum antecessores tuos vespas qui exterminabunt Cananeum."
fol. 77va: [Calcedonius tercius lapis MS ( add in marg.)]
fol. 77va: [Beda, Explanatio Apoc., 3, 21] "Calcedonius quasi ignis lucerne pallentis speciem retinet, et habet fulgorem
sub divo, non in domo." Sculpturis resistit, radiis solis ictus vel digitorum attritu si excandeat, paleas ad se rapit. [Beda,
Explanatio Apoc., 3, 21] "Apud Nasamonas, que est Ethiopie provincia, nascitur."
fols. 77va - 77vb: Lapis igitur iste tercius ponitur, et signat illos quorum vita abscondita est cum Christo in Deo, quam
absconsionem facit secundus lapis, spes videlicet: [Ps. 30:20-21] "Perfecisti enim eis qui sperant in te in conspectu
filiorum hominum; abscondes eos in abscondito faciei tue." Unde et congrue sequitur hic lapis tercio. Hic habet
speciem lucerne, de qua dicitur Iohannis 5: [Ioan. 5:35] "Ille erat lucerna ardens et lucens." Absconditi enim in
abscondito faciei Domini a conturbacione hominum similes sunt Iohanni, qui civium turmas fugiens, heremum peciit
ne leni saltem maculare vitam famine posset. Hii ardent cum Iohanne amore et lucent sermone, pallent ieiunio et carnis

