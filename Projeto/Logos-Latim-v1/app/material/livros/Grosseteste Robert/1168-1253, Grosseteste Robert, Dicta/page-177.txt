fol. 80rb: Item signati per hunc lapidem quid conferunt nisi amorem coniugii. Ad hoc enim laborant ut sponsa [cf. Eph.
5:27] "sine macula et ruga" casto et indissolubili amore sponso copuletur. Hoc expressit Paulus, qui fuit unus de hiis
lapidibus, cum dixit: [2 Cor. 11:2] "Despondi vos uni viro, virginem castam exhibere Christo."
fol. 80rb: Patet eciam quod hiis lapidibus spiritualibus curantur oculi spirituale vel vicia, et omnis valitudo spiritualis
conferatur. Hii mittuntur in aquam cum opera sua suam imitantur doctrinam. Hii petantur in aqua missi cum eos
concorditer doctrine sue operantes imitantur alii. Et inde sanatur memoria, unde solet esse ructus verbi insipidi et fetidi;
et voluntas, unde solet esse suspirium mali desiderii; et sanatur dolor epatis, unde solet sumere alimentum et
augmentum corpus peccati.
fol. 80rb: [Topacius octavus lapis MS (add in marg.)]
fols. 80rb - 80va: [Isidorus, Etymologiae, 16, 7, 9] "Topacius ex virente genere est omnique colore resplendens." Habet
enim in se omnium lapidum colores. Unde secundum quosdam et nomen accipit, quia "pan" Grece, Latine "omne"
dicitur.
fol. 80va: [Isidorus, Etymologiae, 16, 7, 9] "Hec gemma inventa est primum in Arabie insula, in qua Trogodite
predones fame et tempestate fessi cum herbrum radices foderent, eruerunt. Que insula postea quesita nebulis cooperta
tandem a navigantibus inventa. Et ex hac causa, secundum quosdam, locus et gemma nomen accepit; nam 'topasim'
Trogoditarum lingua signacionem habet querentis."
fol. 80va: [Isidorus, Etymologiae, 16, 7, 9] "Hec est autem amplissima geminarum; eadem sola nobilium limam sentire
videtur," [Beda, Explanatio Apoc., 3, 21] "quia si pollire velis, obscuras, si nature proprie relinquis, irradiat."
fol. 80va: Hic lapis quam rarus est invencione tantum mercium quantitate preciosius est.
fol. 80va: [Beda, Explanatio Apoc., 3, 21] "Hic lapis duos habet colores, unum auri purissimi, alterum etherea claritate
relucentem; pinguedoque rosea, verecundaque puritas, vicinusque lapidi crisoprasso magnitudine et colore, quia
maxime lampas [? limpat MS] cum solis splendore percutitur, omnium gemmarum superans preciosissimas claritates,
in aspectum suum singulariter provocans oculorum cupidissimam voluptatem."
fol. 80va: [Beda, Explanatio Apoc., 3, 21] "Hic [Hec MS] regibus ipsis fertur esse mirabilis, ut inter divicias suas nichil
se simile possidere cognoscant." Auxiliatur emoroicis, et ferventes undas compescit.
fols. 80va - 80vb: [Beda, Explanatio Apoc., 3, 21] "Huius lapidis nature pulcherima qualitas contemplative vite decori
dignissime comparatur. Hanc enim reges sancti, quorum cor est in manu Dei, cunctis bonorum operum diviciis,
universisque virtutum gemmis, merito proferunt, in eam maxime sue pure mentis intuitum, aciemque dirigentes, tanto
ardencius celestis vite dulcedinem animo complectentes, quanto frequencius fuerint superne gracie repercussi fulgore.
Habent igitur sancti viri aureum colorem ex interna flamma caritatis. Habent et ethereum ex superne contemplacionis
dulcedine. Qui sepe presentis seculi turbine velud lime attritu vilescit. Non enim facile potest animus uno eodemque
momento terrenis laboribus, erumpnis, curis, et doloribus angi, et illa celestis vite gaudia tranquille mentis statu
delectatus intueri. Quin pocius ingemiscendo proclamat: 'Turbatus est pre ira oculus meus; inveteravi inter omnes
inimicos meos'."
fol. 80vb: [Beda, Explanatio Apoc., 3, 21] "Quod vero in insula Egipti eiusdem nominis reperitur, dupliciter
intelligendum est, quia et ille precipue, id est Egipciorum regiones, monachorum gregibus habundant, et quicumque
soli iusticie vicinus habitaverit, etherei nimirum luminis fulgore coloretur. Et pulcre, sicut in octavo ordine active vite
perfectio, sic in nono speculative suavitatis gemma ponitur. Sive quia novem ordines angelorum, quorum vitam
imitantur, in scriptura sacra reperiantur, sive quia a perfecte beatitudinis denario uno tantum, ut ita dicam, gradu mortis
abest. Cui summo desiderio propheta suspirans ait: 'Ideo dilexi mandata tua super aurum et topazion,' id est super
omnem probate actionis claritatem, superque omnem que in hoc seculo fieri potest, contemplativi gaudii sublimitatem,
dulcissimo mandatorum tuorum delectabar amore. Quorum primum est et maximum, 'Diliges Dominum Deum tuum,'
etc., quod non nisi in illo celestis regni culmine ad integrum perfici posse certissimum est."
fol. 80vb: Patet quoque quod viret contemplacio, quia plantatur precipue in contemplativorum amore ille qui est [Cant.
2:1] "flos campi et lilium convallium," [cf. Amos 14:16 et Ps. 91:14] in quo et ipsi germinant sicut lilium, et florent in
eternum ante Dominum.
fol. 80vb: Habet omnium lapidum colores, quia eciam omnium activorum vita in contemplativorum vis speculative
descripta est. Hec enim eorum vis de regulis eternis in mente Dei primo haurit regulas recte vivendi non solum ad
Deum, sed eciam, [Phil. 4:15] "in medio huius nacionis prave," ad proximum.
fol. 80vb: Hii bene dicuntur a [2 Cor. 6:10] "pan," quod est "omne," quia ipsi sunt "nichil habentes et omnia
possidentes."
fols. 80vb - 81ra: Hec autem a predonibus primo est reperta. Et qui sunt hii predones nisi de quibus dicitur: [Matt.
11:12] "Regnum celorum vim patitur, et violenti rapiunt illud." Fessi fame, cum filio prodigo et turbine tempestatis
molestiarum huius vite actuose et laboriose radices effodiunt herbarum, quia ad inicium nituntur attingere virtutum ut
eo pasci famem pellant. Virtutum autem radices sunt in ipso Deo virtutes exemplares, quas radices magna
perscrutacione effodiunt ipsi contemplativi, ut illis radicibus nutriantur.
fol. 81ra: Locus autem contemplacionis est insula, quia amaritudinibus huius mundi undique pellitur, sed tamen non
quatitur. Nebulis est cooperta, quia Dominus dixit, 3 Regum 8: [Regum 38 MS] [3 Reg. 8:12] "Ut inhabitaret in
nebula," et Eziechielis 10: [Ezech. 10:3] "Nubes replevit atrium interius," [cf. 1 Cor. 13:12] quia adhuc mentes
contemplativorum vident in enigmate, et non per speciem. Vel nebula dicitur ipsa lux inaccessibilis, nondum limpide

