113

DICTUM 113 DE PROPHETIA

Manuscript Source: Oxford, Bodleian Library MS Bodley 798 (SC 2656), fols. 92va - 95rb.
INC: Prophecia maxime proprie dicta videtur esse futurorum contingencium certa presciencia.
EXPL: Ac per hoc veridicum, et ita sermonem illum esse verum, licet lateret illum veritas quam determinate
prenunciavit.
fols. 92va - 92vb: Prophecia maxime proprie dicta videtur esse futurorum contingencium certa presciencia. Ait enim
Augustinus, De Trinitate 14, [Augustinus, De Trinitate, 14, 11] "Providencia rebus futuris tribuitur quam non habent
certam nisi prescii futurorum, quod non est munus hominum nisi detur desuper, ut prophetis." Constat autem hic
Augustinum loqutum fuisse de futuris contingentibus. Futurorum enim ex necessitate, utpote eclipsium et motuum
celestium corporum, certa habetur presciencie humana investigacione. Iterum, idem, De Trinitate 4, c. 41, [Augustinus,
De Trinitate, 4:17] "Qui potuerunt futura prenoscere, a gentilibus vates, a nostris prophete appellati sunt." Sed quod
prophetis est prophetare et prophecia, vatibus est divinare et divinacio. Atque, ut ait Tullius, De divinacione libro, 50,
libro primo: [Cicero, De divinatione, 1, 5, 8] "Divinacio est earum rerum que fortuite dicuntur predictio atque
presencio." Est itaque prophecia rerum contingenciam seu fortuitorum predictio atque presencio. Certa autem
contingenciam cognicio est veritatis eorum visio. Veritas autem est id quod est. Ergo veritatis eorum visio est esse
eorum visio. Esse autem immobile nusquam habent nisi in mente divina aut in mente vidente hoc in mente divina.
Igitur eorum certa precognicio est visio esse eorum in mente divina vel in mente eadem ibi vidente. Item, sciencia est
certa veritatis apprehensio, et hec non est veritatis permutabilis. Permutabilium autem contingencium nusquam est
impermutabilis veritas nisi in mente divina vel mente ibidem illa vidente. Item, si prophete sciunt contingencia, vident
eorum veritatem in mente divina, ut omittamus nunc reliquam partem divisionis.
fols. 92vb - 93ra: Scimus autem quod contingencium non est sciencia per demonstracionem, quia non habent esse
stabile in ordine causali creato. Verumptamen certius, vel ita certe ut sciuntur a mathematicis demonstrabilia, puto
scitum fuisse a prophetis futura. Sed hec scire non possent nisi alicubi viderent eorum immutabilem veritatem. Et si
alicubi eorum veritatem immutabilem vident, tunc eciam mutabilia et non scibilia sciunt. Cum autem mutabilia et
contingencia in mente divina immutabilem habeant veritatem, si quis ad huius veritatis certam visionem ascenderit,
mutabilia et contingencia certe prescit, et hic maxime propheta est. Hiis concordat Augustinus, in libro de Trinitate, 4,
c. 14, [Augustinus, De Trinitate, 4, 16] "Nec isti philosophi ceteris meliores in illis summis eternisque racionibus
contingencia contemplati sunt. Alioquin non eisudem generis preterita que potuerunt historice inquirerent, sed pocius et
futura prenoscerent.quod qui potuerunt ab illis vates, a nostris prophete appellati sunt." Sed qui sic est presciens futura,
scilicet contemplans ea in summis eternisque racionibus atque per hoc contemplans ipsam essenciam divinam, nonne
necessariio in hora huiusmodi contemplacionis habet intencionem animi aversam a sensibus corporeis? Dicit enim
Scriptura, [Ex. 33:20] "Non videbit me homo et vivet." Et Augustinus, Super Genesim ad litteram ait, 12o, [cf.
Augustinus, De Gen. ad litteram, 12, 27 (ed. p. 422)] "In illa claritate speciei qua Deus est, nemo vivens in Israel
sensibus Deum videt." Ut cum si in corpore anima existente viderit, non sit contra illud quod Dominus dicit Moysi,
[Ex. 33:20] "Non videbit me homo et vivet." Tunc enim non vivit homo, id est secundum sensuum corporis usum, sed
ablatus est ei omnis sensus hominis, [Augustinus, Epistola, 147, 13 (PL 44.305)] "quia neccese est abstrahi ab hac vita
mentem, quando in illius ineffabilem visionis lucem assumitur. Et non sit incredibile quibusdam sanctis nondum ita
defunctis, ut sepelienda remanerent corpora, eciam istam excellenciam visionis fuisse concessam."
fol. 93ra: Item, idem, De Trinitate, 11o, loquens de aversione intencionis anime a corpore, sic ait, [Augustinus, De
Trinitate, 11, 4] "Ex eodem genere affectionis est illud quod in sompnis per ymagines ludimur. Sed plurimum differt
utrum sopitis sensibus corporis sicuti sunt dormiencium, aut ab interiori compage turbatis sicuti sunt furencium, aut alio
quodam modo alienatis sicuti sunt divinancium aut prophetancium, animi intencio quadam necessitate incurrat, ut eas
que occurrunt ymagines, sive ex memoria, sive ex aliqua alia occulta vi, per quasdam spiritualis mixturas similiter
spiritualis substancie, aut sicut sanis et vigilantibus interdum contingit, ut cogitacione occupata se voluntas avertat a
sensibus corporis atque informet animi aciem variis ymaginibus rerum sensibilium tanquam ipsa sensibilia senciantur."
fol. 93ra: Ex hiis verbis Augustini habetur quod alienantur a sensibus corporis prophete, non solum cum ascendunt in
visionem intellectualem qua videntur rationes eterne, sed eciam cum ascendunt in visionem ymaginariam qua videntur
ymagines signa futurorum. Sed sive semper alienentur a corporis sensibus cum rapiuntur in visionem ymaginariam
prophetandi gracia, sive quandoque sic quandoque non, semper videntur necessario alienari cum rapiuntur in visionem
intellectualem, [cf. 2 Cor. 12:4] ad quam raptus fuit Paulus cum archana vidit que non licuit homini loqui.
fols. 93ra - 93rb: Quomodo enim minori quam se tota contueretur anima lumen immensum? Dum autem pars
intencionis eius ad sensus vertitur, non tota ad ipsum convertitur. Sed cum revertitur animi intencio ad sensus corporis
et ad usus sensuum, et deciderit contemplacio a visione immutabilis veritatis in racionibus eternis rerum mutabilium,
numquid eciam tunc scit ipsa que scivit in ipso raptu? Numquid Paulus post raptum scivit ea que scivit in raptu? Si
scivit, eorum veritatem immutabilem vidit. Sed si vidit eam in eternis racionibus in mente divina, ex predictis in raptu

