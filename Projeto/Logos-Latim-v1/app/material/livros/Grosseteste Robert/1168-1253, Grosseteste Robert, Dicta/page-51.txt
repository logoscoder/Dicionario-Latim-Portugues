29

DICTUM 29 QUOD COGITACIO SEMINACIONIS SEMINIS AD GENERACIONEM HOMINIS EST MUNDA

Manuscript Source: Oxford, Bodleian Library MS Bodley 798 (SC 2656), fols. 23vb - 23vb.
INC: Corpus viri melius et nobilius est quavis arbore, et corpus mulieris melius et nobilius terra.
EXPL: Et cum nullum naturale sit pudibundum, [putibundum MS] (menbra quoque genitalia non sunt pudibunda nisi
propter inordinatos motus concupiscencie, velit nolit racio,) patet quod motus concupiscenciales non sunt naturales, sed
nature bone corrupciones.
Quod cogitacio seminacionis seminis ad generacionem hominis est munda, et inde patet quam immunda est
concupiscencia, et quod non est a natura
fol. 23vb: Corpus viri melius et nobilius est quavis arbore, et corpus mulieris melius et nobilius terra. Semen quoque
decisum a corpore viri et unde generatur homo melius et nobilius quovis grano. Seminacio igitur seminis virilis in
corpus mulieris ad prolem procreandum, circumscripta feditate carnalis concupiscencie, melior et nobilior est operacio
seminacione cuiusvis grani in terra ad arborem vel spicam procreandum. Ergo noticia et meditacio seminacionis
seminis virilis in corpus mulieris, et quomodo ex semine virili formetur et producatur proles, circumscripta a
meditatione feditatis concupiscencie, melior et nobilior est meditacione et noticia cuiusvis grani seminacionis et
productionis rei sui generis ex illo.
fol. 23vb: Cum ergo bona, munda, et honesta sit meditacio qualiter quodvis granum ex arbore aut herba producatur et in
terra iactum, secundum genus suum plantam proferat, et mundior et honestior esset meditacio qualiter ex virili semine
seminato in corpus mulieris procreatur homo, nisi se admisceret meditacio concupiscencie. Patet ergo quanta est feditas
concupiscencie et corrupcio, que cogitata cum re honesta in se et munda facit eam cogitatui horridam, et mentem
cogitantis sepe polluit, et eciam corpus cogitantis amore fedo accendit. Et cum nullum naturale sit pudibundum,
[putibundum MS] (menbra quoque genitalia non sunt pudibunda nisi propter inordinatos motus concupiscencie, velit
nolit racio,) patet quod motus concupiscenciales non sunt naturales, sed nature bone corrupciones.

