100

DICTUM 100 DE DUODECIM LAPIDIBUS FUNDAMENTALIBUS IN APOCALYPSI NOMINATIS

Manuscript Source: Oxford, Bodleian Library MS Bodley 798 (SC 2656), fols. 76rb - 81vb.
INC: Iohannes in Apocalypsis 21 ait: "Fundamentum primum, iaspis." [Iaspidum multum sunt genera. ]
EXPL:
De duodecim lapidibus fundamentalibus in Apocalypsi nominatis
fols. 76rb - 76va: Iohannes in Apocalypsis 21 ait: "Fundamentum primum, iaspis." [Iaspidum multum sunt genera. ]
Alius enim viridis coloris et tinctus quasi floribus apparet. Alius smaragdi habet similitudinem sed crassi coloris, quo
omnia fantasmata fugari autumant. [cf. Bede, Explanatio Apoc., 3, 21] Alius nivi et spumee marinorum fluctuum, quasi
mixto cruore obrutilans.
fol. 76va: [Iaspis primus lapis MS (add. in marg.)]
fol. 76va: Isodorus ait: [Isidorus, Etymologiae, 16, 7, 8 (xxxx)] "Iaspis de Greco in Latinum viridis gemma
interpretatur. Ias quippe viride pinasin gemma dicitur. Volunt autem quidam iaspidem gemmam et gracie et tutele esse
gestantibus, quod tamen credere non fidei, sed supersticionis est."
fol. 76va: Dena[!?] ait: "Caste gestatus fugat febres et ydropem." [???]
fol. 76va: Beda ait: [Beda, Explanatio Apoc., 3, 21] "Per iaspidem igitur fidei viror inmarcessibilis indicatur, que
Dominice passionis sacramento per undam baptismatis imbuitur, atque ad omnes spiritualium graciarum flores
proficientibus meritistis instruitur. Hanc autem qui habuerit, vanos timores fugat, monente beato Petro: 'Adversarius
vester diabolus tanquam leo rugiens circuit, querens quem devoret,' quasi dicat, cui resistite fortes in fide. Et potest cum
ipsa sponsa dicere: 'Amicus meus candidus et rubicundus.'De hoc lapide apud Isaia, propungnacula civitatis muniuntur
pariter et ornantur."
fols. 76va - 76vb: Viror in vegetabilibus quasi quedam necessitas est et forma proxima ad vitam primam vegetabilem
suscipiendum et tenendum. Et quid aliud est fides nisi viror quidam et forma quedam proxima materialis ad vitam
primam gracie suscipiendam. [Hab. 2:4] "Iustus enim ex fide vivit," ut Abacuk ait 2o, et Apostolus ad Corintheos 5:
[Rom. 5:1] "Iustificati ex fide." In fide autem quasi tincti flores nondum in se plene formati. Quedam enim est in fide
pictura illorum florum qui erunt expressi in patria, ubi iustus [Amos 14:6] "germinabit sicut lilium" [cf. Ps. 91:14] et
florebit in eternum ante Dominum. Que expressa floricio summe pulcritudini erit plena conformacio in visione per
speciem, in fide autem nunc est quasi longinqua assimilacio et depinctio. Unde prima ad Corintheos 13o: [1 Cor. 13:12]
"Nunc videmus per speculum," etc., et 1 Ioannis 3: [1 Ioan. 3:2] "Karissimi, nondum apparuit quid erimus; cum autem
apparuit, similes ei erimus." Et hoc forte notatur cum dicitur quod "similitudinem habet smaragdi, sed crassi coloris,"
quia similitudinem habet quamdam visionis per speciem, sed habet adhuc quodammodo grassiciem propter
similitudines rerum corporalium quibus velud in enigmate speculatur.
fol. 76vb: Fides fugat omnia fantasmata, quia [Matt. 17:19] "si habueritis fidem sicut granum sinapis, et si dixeritis hinc
arbori eradicare et explantare in mari, obediet vobis." Fides autem nullis decipitur fantasmatibus decepcionum. Nec
dubium quin fides sit gracie et tutele gestantibus illam. [cf. Eph. 6:16] Ipsa enim est scutum in quo extinguntur omnia
tela ignea inimici. Fides eciam caste gestata fugat febres et ydropem, quia mortificat ardorem concupiscencie et
rebellionem carnis ad spiritum, et extinguit sitim avaricie que per ydropim signatur.
fol. 76vb: Viridis color visum confortat. Quod autem confortat visum spiritualem fides est. Hec enim oculum
interiorem sanat et ad videndum intelligibilem lucem confortat. Unde Ysaiae 7: [cf. Is. 7:9] "Nisi crederitis non
intelligetis," et in Actibus: [Act. 15:9] "Fide purificans corda eorum."
fol. 76vb: [Is. 54:12] Sed quomodo est ille lapis in fundamento, cum dicitur ab Isaia esse in propugnaculo? Quia quod
creditur et quasi in ymo in fide ponitur, basis est spei erecte, et id quod creditur iterum super spem erectam collocatur,
et est quasi epistilium spei. Iterum super id speratum erigitur amor, et idem iterum collocatur in amoris summitate.
Fides itaque credita in summo amoris posita, quasi castri anime propugnaculum est.
fol. 76vb: [Saphirus secundus lapis MS ( add in marg.)]
fol. 76vb: Saphirus lapis est fulgens et similimus celo purpureo. [Isidorus, Etymologiae, 16, 9, 2] "Est enim ceruleus
cum purpura, habens pulveres aureos sparsos." Hic radiis percussus solis fulgorem ardentem ex se emittit. [Beda,
Explanatio Apoc., 3, 21] Reperitur in mari Rubro. Hic lapis, ut perhibent, educit carcere vinctos, obtrusasque fores et
vincula tacta resolvit. Hic lapis corpora prebet integra et boni coloris. Sudorem multum fluentem compescit, et omnem
ardorem interanearum partium. Vetera ulcera cum lacte contritus sanat, et epiforas oclorum, et motus frontis, et
torsiones ventris cum lacte sanat. Invidie resistit. Scarabeus sculpitur in eo.
fols. 76vb - 77ra: Hic lapis secundus signat spem celestium, eciam nostram per spem in celis conversacionem. Spes
enim naturaliter fidem immediate sequitur. Huius colorem pariter et sacramentum exposuit Moyses, cum Dei habitum
describens diceret: [Ex. 24:10] "Sub pedibus eius quasi opus lapidis saphiri, et quasi celum cum serenum est." [cf.
Beda, Explanatio Apoc., 3, 21] Ezechiel quoque dicit, 10 capitulo, quod locus in quo tronus Dei sit saphiri habet

