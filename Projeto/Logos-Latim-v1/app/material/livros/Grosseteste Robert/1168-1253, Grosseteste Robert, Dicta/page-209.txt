116

DICTUM 116 AN EXEQUIE ET SEPULCRORUM CONSTRUCTIO PROSUNT DEFUNCTIS

Manuscript Source: Oxford, Bodleian Library MS Bodley 798 (SC 2656), fols. 95va - 95vb.
INC: Exequie et sepulcrorum constructio non prosunt defunctis, ut scribitur in glossa super epistolam primam ad
Thessalonicenses. [chk Glossa ord. in 1 Thess.???]
EXPL: Similiter sepulcra defunctis facta, numquid pro eisdem fieri possunt?
fol. 95va: Exequie et sepulcrorum constructio non prosunt defunctis, ut scribitur in glossa super epistolam primam ad
Thessalonicenses. [chk Glossa ord. in 1 Thess.???] [, chk. Glossa ord. in 1 Thess.??, ] Sed contra, ibidem dicitur hec
esse opera bona et laudabilia, ex caritate itaque facta sunt meritoria. Sed si sint meritoria facientibus illa, et ab eisdem
intendatur ea fieri pro defunctis ut ipsorum fidelium defunctorum minoretur et relaxetur pena purgatorii, cur non
prosunt defunctis sicut cetera opera meritoria pro eisdem facta? Numquid exequie et sepulcrorum edificacio eis facta
eis non prosunt, et tamen pro eis facta eis prosunt, velud si aliquis edificaret domum defuncto hoc nichil ei prodesset, et
tamen si edificaret eam pro defuncto ei prodesset? Numquid predicta sic facta velud honori et veneracioni defunctorum
eis non prosunt, si ex caritate tamen fiant pro eis, prosunt eis sicut cetera opera misericordie?
fol. 95va: An hec fuit intencio Augustini, dicentis quod hec non sunt mortuorum adiutoria, scilicet quod facta non pro
eis, sed eis quemadmodum solent honores exhiberi et fieri amicis? Sic inquam facta eis non sunt defunctorum adiutoria,
sed solum vivorum solacia. [cf. Augustinus, Sermo 172, (PL 38.936)] Si tamen ex caritate fiant, velud misericordie
opera, et intendatur a facientibus eadem fieri non honori defunctorum sed pro defunctis prosunt illis. Non est adhuc
mihi valde clarum an hoc eciam quod pro defunctis facta predicta eos non iuvent intenderit Augustinus. Numquid enim
opus meritorium potest pro defunctis fieri et eos iuvare, utpote si intendam ut omnia opera mea meritoria fiant pro
aliquo defuncto, oremque ex caritate Deum pro salute mea, numquid hec oracio prodest illi defuncto?
fols. 95va - 95vb: Item, si dem elemosinam alicui pauperi, et intendam eam dare pro eodem paupere, numquid pro se
sibi ipsi potest dari, et illum spiritualiter iuvare? Similiter sepulcra defunctis facta, numquid pro eisdem fieri possunt?

