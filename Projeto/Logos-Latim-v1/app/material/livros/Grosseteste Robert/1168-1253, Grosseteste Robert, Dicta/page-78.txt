48

DICTUM 48 QUOMODO OMNE OPUS VERBUM EST

Manuscript Source: Oxford, Bodleian Library MS Bodley 798 (SC 2656), fols. 33va - 33vb.
INC: Sicut vox exterior assumpta a verbo interiori eius signum est, et eo verbum est vox quo verbi interioris signum
est, et eo verum quo coequatur verbo interiori, sic cum inicium omnis operis, testante scriptura, sit Verbum, interius
ipsum opus sensibile signum est verbi interioris, et eo quo eius signum est, verbum dici potest.
EXPL: Manifestius quoque et cercius signant et loquuntur opera sensibilia verba interiora operancium quam voces vel
nutus, que ex sola institucione sunt signa, sicut eciam artificiosa mundi machina manifestissime loquitur eternam artem
per quam facta est, et eternum verbum per quod facta sunt omnia, et est quoddam illius artis et invisibilis verbi visibile
verbum.
fols. 33va - 33vb: Sicut vox exterior assumpta a verbo interiori eius signum est, et eo verbum est vox quo verbi
interioris signum est, et eo verum quo coequatur verbo interiori, sic cum inicium omnis operis, testante scriptura, sit
Verbum, interius ipsum opus sensibile signum est verbi interioris, et eo quo eius signum est, verbum dici potest. Et tunc
est opus verum et verbum operis verum cum sic est in opere, sicut intus dicitur in recte vivendi sciencia. Manifestius
quoque et cercius signant et loquuntur opera sensibilia verba interiora operancium quam voces vel nutus, que ex sola
institucione sunt signa, sicut eciam artificiosa mundi machina manifestissime loquitur eternam artem per quam facta
est, et eternum verbum per quod facta sunt omnia, et est quoddam illius artis et invisibilis verbi visibile verbum.

