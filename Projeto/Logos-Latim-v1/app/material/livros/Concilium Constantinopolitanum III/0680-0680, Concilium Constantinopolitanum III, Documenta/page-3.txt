propria vellet atque operaretur; iuxta quam rationem et duas naturales voluntates et operationes confitemur, ad
salutem humani generis convenienter in eo concurrentes.
His igitur cum omni undique cautela atque diligentia a nobis formatis, definimus aliam fidem nulli licere proferre
aut conscribere, componere ve aut sapere, vel etiam aliter docere.
Qui vero praesumpserint fidem alteram componere vel proferre vel docere vel tradere aliud symbolum
volentibus converti ad agnitionem veritatis ex gentilitate vel Iudaismo aut ex qualibet haeresi; aut qui novitatem
vocis vel dictionis adinventionem ad subversionem eorum quae nunc a nobis determinata sunt introducere; hos si
quidem episcopi fuerint aut clerici, alienos esse, episcopos quidem ab episcopatu, clericos vero a clero; sin autem
monachi fuerint, vel laici, etiam anathematizari eos.

3

